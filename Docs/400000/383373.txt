<DOC>
<DOCNO> 383373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sonspo27.html </URL>
<DATE> 2005/10/02/ </DATE>
<TIME> 22.50 </TIME>
<AUTHOR>  </AUTHOR>
<HEADLINE>
GALATASARAY 4 - TRABZONSPOR 1 Maç sonucu 
</HEADLINE>
<TEXT>

     Turkcell Süper Ligi'nde Galatasaray, Trabzonspor'u 4-1 mağlup ederek liderliğini korudu. 
     
     İlk yarı 

     21. dakikada soldan Orhan'ın yaptığı ortada altıpas önünde topa iyi yükselen Hakan, Tolga'nın kalesini zamansız terketmesinden de yararlanarak aşırma bir kafa vuruşuyla topu ağlara gönderdi 1-0. 
     23. dakikada Hasan'ın sağdan ceza alanına gönderdiği ortada topa yakın mesafeden şık bir kafa vuruşu yapan Heinz, fileleri havalandırarak skoru 2-0'a taşıdı. 
     28. dakikada Heinz'in ara pasında ceza alanının sağ çaprazında topla buluşan Ümit, dar açıya karşın oldukça sert bir vuruş yaparak, Tolga'nın kapattığı köşeden meşin yuvarlağı ağlarla buluşturdu ve farkı 3'e çıkarttı 3-0 
     38. dakikada hızla Trabzonspor ceza alanına giren Necati, savunma bloğunun yetişmesine karşın şık çalımların ardından sol çaprazdan yaptığı vuruşta, meşin yuvarlağı uzak köşeden ağlara gönderdi 4-0. 
     41. dakikada Yattara, Orhan'dan kaptığı topu uygun durumdaki Mehmet'e gönderdi. Mehmet, kaleciyle karşı karşıya kaldığı pozisyonda meşin yuvarlağı filelerle buluşturdu 4-1. 
     Karşılaşmanın ilk yarısı, Galatasaray'ın 4-1 üstünlüğüyle sona erdi. 
     
     İkinci yarı 

     54. dakikada Celaleddin'in sol çaprazda şık hareketlerden sonra ceza sahasına girer girmez yaptığı sert vuruşta kaleci Mondragon, topu tokatlayarak uzaklaştırabildi. 
     58. dakikada sağdan Yattara'nın orta olarak kulandığı serbest vuruşa, defanstan gelerek ceza sahası içinde iyi yükselen Fabiano'nun kafa vuruşunda meşin yuvarlak arka direği adeta sıyırarak auta gitti. 
     64. dakikada Mehmet'in ceza sahasına girer girmez yaptığı vuruşta meşin yuvarlak Mondragon'dan dönerken, defans tehlikeyi uzaklaştırdı. 
     68. dakikada sağ kanattan hızla atağa kalkan Galatasaray'da Hasan topu ceza sahasına ortaladı. Ön direkte müsait durumdaki Necati'nin, topun gelişine vuruşu kötü olunca meşin yuvarlak yandan auta gitti. 
     70. dakikada Necati'nin derinlemesine pasına hareketlenen Hasan, ceza sahası içindeki Hakan'ı gördü. Bu oyuncu kaleciyle karşı karşıya pozisyonda vuruşunu iyi yapamadı ve meşin yuvarlak auta çıktı. 
     76. dakikada ceza sahası sol çaprazında topla buluşan Hakan Şükür'ün, karşı karşıya pozisyonda ilk vuruşu kaleciden döndü ve ikinci kez topu kontrol etmeyi başaramayınca da atak autla sonuçlandı. 
     Karşılaşma Galatasaray'ın 4-1'lik üstünlüğüyle sonuçlandı. 
     

Stat Ali Sami Yen Hakemler Yunus Yıldırım xx, Baki Tuncay Akkın xx, Adil Sinem xx Galatasaray Mondragon xx, Uğur xx, Song xx, Tomas xx, Orhan xx, Hasan Şaş xxx, Saidou xx, Heinz xxx Dk. 79 Ergün x , Necati xxx Dk. 88 Zafer , Ümit xxx Dk. 61 Volkan x , Hakan xxx Trabzonspor Tolga x, Emrah xx, Kürşat x, Fabiano xx, Volkan x Dk. 58 İbrahim x , Hüseyin xx, Adem xx, Celaleddin xx, Yattara xx, Fatih xx, Mehmet xx Dk. 82 Jun x Goller Dk. 21 Hakan, Dk. 23 Heinz, Dk. 28 Ümit, Dk. 38 Necati, Dk. 41 Mehmet Sarı Kartlar Dk. 18 Saidou, Dk 42 Mondragon. Dk. 57 Orhan Galatasaray , Dk. 29 Fatih, Dk. 90 Kürşat Trabzonspor      
</TEXT>
</DOC>
