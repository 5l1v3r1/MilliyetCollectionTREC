<DOC>
<DOCNO> 356082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/siyaset/siy05.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Maraş'ı önerdik Rumlar reddetti' 
</HEADLINE>
<TEXT>


SEFA KARAHASAN Lefkoşa 


KKTC Cumhurbaşkanı Mehmet Ali Talat, Kıbrıs Türk halkına uygulanan izolasyonların kaldırılması karşılığı Maraş'ı önerdiklerini, ancak Rumların bunu kabul etmediğini açıkladı. 

Türkiye katılmadı 
Talat, Brüksel'de bir süre önce yapılan görüşmelerin, Rum yönetiminin doğrudan ticarete kesin olarak karşı çıkması nedeniyle çöktüğünü söyledi. Talat, Rumlara yaptıkları öneriyi de şöyle açıkladı 
"Maraş karşılığı Kuzey Kıbrıs hava ve deniz limanlarının 'Kapalıdır' deklarasyonunu geri alın ve Kuzey Kıbrıs'la çalışılmasını ülkelerin inisiyatifine bırakın. Sporla ilgili ambargoyu geri alın ve engel çıkarmayın' önerisini yaptık. Rumlar bu öneriyi şiddetle reddetti." 
Maraş'ı Rumlara verme önerisinin "herkesin bilgisi dahilinde" olduğunu vurgulayan Talat, Brüksel görüşmelerine Türkiye'nin de davet edildiğini, ancak katılmayı kabul etmediğini söyledi. 


</TEXT>
</DOC>
