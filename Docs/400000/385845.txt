<DOC>
<DOCNO> 385845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sonspo17.html </URL>
<DATE> 2005/10/11/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Yıldıray Baştürk Dünya Kupası'na katılmamayı düşünmek istemiyorum 
</HEADLINE>
<TEXT>

     Almanya 1. Ligi Bundesliga takımlarından Hertha BSC Berlin'de oynayan milli futbolcu Yıldıray Baştürk, gelecek yıl Almanya'da düzenlenecek olan Dünya Futbol Şampiyonası'na katılamamayı düşünmek bile istemediğini söyledi. 
     Yıldıray, Berlin'de yayınlanan B.Z gazetesine yaptığı açıklamada, ''Arnavutluk maçı bizim için gerçekten de bir final maçı gibi. Benim ve vatandaşlarım için bir hayal gerçek olabilir. Maçı kazanmak için oynayacağız. Dünya Futbol Şampiyonası'na katılamamayı düşünmemem bile lazım'' dedi. 
     Arnavutluk milli takımının durumuyla ilgili olarak da Yıldıray, ''Ukrayna'da elde ettikleri beraberlikten dolayı mutlaka kendilerine güvenli olacaklardır. Onları bu duygudan erken zamanda mahrum etmeliyiz'' diye konuştu. 
     Gazetenin haberinde de Arnavutluk'un bugüne kadar kendi sahasında sadece Ukrayna ve Danimarka'ya yenildiği, Yunanistan'ı da 2-1 yendiği hatırlatıldı. 
     
</TEXT>
</DOC>
