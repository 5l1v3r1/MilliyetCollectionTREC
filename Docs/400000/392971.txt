<DOC>
<DOCNO> 392971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/spor/yyilmaz.html </URL>
<DATE> 2005/11/08/ </DATE>
<TIME>  </TIME>
<AUTHOR> Nilay YILMAZ  </AUTHOR>
<HEADLINE>
Tuhaf ve normal 
</HEADLINE>
<TEXT>


Zalim Yorumcu CAN DARK 
Kainat ve sempati güzeli ligimizde Fenerbahçe ve Galatasaray artık iyice bir başlarına kaldılar gibi görünüyor. Fenerbahçe ile oynayan, bu ligin en az gol yiyen takımı Sivasspor mu, yoksa başka bir Sivasspor mu anlayamadık. Yediğinin 5 katı kadar gol pozisyonu veren bir takımın en az gol yiyen takım olduğu bir lig dünyada var mıdır Varsa nerededir Bizim ligimizle kardeş lig ilan edilmelidir mi Bu gibi sorular maçı izlerken kafamızdan film şeridi şeklinde geçti. Eski Fenerbahçe hocası Lorant maçı değerlendirirken şöyle demiş "Çok tuhaf bir maç oldu bizim açımızdan. Şanssız goller yedik". Lorant daha önce Türkiye'de çalışmış olduğundan ve buraların havasını soluduğundan dolayı bu tuhaf açıklaması da bizim açımızdan çok tuhaf olmadı. Fenerbahçe ise yine Alex'in kişisel becerilerine sırtını dayamış gözüküyor. Muhtemelen Daum da şöyle diyecektir "Bakın Kardemir Karabükspor da Çankırı Belediyesi'ni 3-2 yendi. Ama onlar Karabük'te oynuyorlardı, biz ise maçı Sivas'ta kazandık". Ne kadar tuhaf bir açıklama olurdu, değil mi Değil 
Öte yandan Eric'in Aslanları Diyarbakırspor'u 2-0 yenerek iki haftalık puan dağıtma şenliklerine bir ara vermiş oldular. Ancak maçın yıldızının bir savunma oyuncusu olan Tomas olması bu şenliklerin her an başlayabileceğini gösterdi. Devre arasında gönderileceği yollu söylentiler yayılan "Sa-Sa" İliç ise, 2 haftadır biraz kıpırdanmaya başladı. Tıpkı Beşiktaş'ın 1 numarası Daniel Pancu gibi. Demek ki yabancı topçuları transfer ederken, dönüş biletlerini de tarih kısmı boş olacak şekilde almak gerekiyormuş. Bu da Can Dark'tan tüm kulüp yöneticilerine sunulmuş "altın değerinde" bir tüyo olsun. 
Tigana'nın gelişiyle biraz düzelmesi umut edilen Beşiktaş yine kanatsız, organizasyonsuz, moralsiz, ada sessiz ben sensiz oynadığı Malatya maçında 90 'da Youla'yla bir puanı kurtardı. Ailton da kaçırmaya başladı mı, neleri kaçırabildiğini 3-4 haftadır cümle aleme ispatlamakla meşgul. Beşiktaş'ın yeni hocası Can-Can-Can Tigana biraz daha bizim buralara alışsaydı şöyle bir söz der miydi acaba "Osmaniyespor da deplasmanda İskenderun Demir-Çelik'le 1-1 berabere kalıyor ama Osmaniye'nin hocasını kimse eleştirmiyor " 
İYİ HAFTALAR 

Açıkçası hiç hata yapmam, çünkü hata yapmak bayağı çaba sarf ettiren bir şeydir. 
Johann Cruyff 


Haberiniz var mı 

Süper Lig'de 2004-2005 sezonunda en fazla görev verilen hakem, 19 maçla Fırat Aydınus oldu. Fırat Aydınus'u, 18 maçla Bülent Demirlek, 17 maçla Serdar Tatlı, 16'şar maçla da Cem Papila ve Yunus Yıldırım izledi. En az görev alan hakemler ise 3'er kezle Vedat Tan ve Hamza Mısır'dı. Geçen sezon hakemler arasında kart rekortmenleri, en fazla maçı da yöneten Fırat Aydınus ile Bülent Demirlek oldu. Aydınus, yönettiği 19 maçta, 78 sarı ve 6 kırmızı Demirlek de 18 maçta 77 sarı ve 7 kırmızı olmak üzere toplam 84 kartla başı çektiler. 

Geçmiş zaman olur ki 

Galatasaray'ın efsane kaptanı, uğruna taraftarın ayaklandığı eski o hiç eskimeyecek aslında futbolcu, yeni antrenör Bülent Korkmaz anlatıyor 
Hagi'yi unutmak mümkün mü Dünya çapında bir futbolcuydu... Tam bir virtüözdü... Aynı zamanda çok kaliteli, çok kişilikli biriydi. 
98-99 sezonuydu... Kocaelispor ile oynuyorduk. 2-0 öndeyken frikik kazandık. Hagi topun başına geçti, ben de yanına gittim. 
Önce bir gerildi... Sonra bana dönerek "Gel... Topun üzerinden atla... Koş, git, topu ağlardan al" dedi. 
Şaşırdım... Hagi ısrarlıydı 
"Topun üzerinden atla... Topu ağlardan al..." 
Ne yapabilirdim ki Dediğini yaparak, topun üzerinden atladım... Deparı bastım ve ağlara doğru koşmaya başladım. 
Fazla koşmadım... Koşamadım... Bir baktım... 
Top ağlardaydı. 
Yürüdüm... Hızlı bir şekilde gittim... Eğildim... Topu ağlardan aldım... Hagi'ye baktım... Elleri havadaydı. 
İşte Hagi buydu 



Onlar dersleri dinlememiş 
Borçla borç ödenmeyeceğini Galatasaray Lisesi'nin son sınıfındayken öğrendik daha. Ama bu yönetim öğrenememiş. 
Turgay Şeren - NTV 


Stad 30 kişilik mi 
'Yönetim istifa' diye bağıranlar sadece 10'ar kişilik 3 grup. 
Yıldırım Demirören 


Hadi hep birlikte heceleyelim 
Gökmen Özdenak Sayın Manstıroğlu, Türk futbolundaki bu kaos nedir 
Sabri Ugan Sayın Özdenak, Manstır değil Mostur 
Gökmen Özdenak Biz bu fanatizmi nasıl halledeceğiz Sayın Monsuroğlu da burda, ona da soralım... 
Sabri Ugan Gökmen Abi, Mosturoğlu Mosturoğlu 
Telegol, Star 


Yaaaşaaa Fenerbahçeeeee 
Unutma, sen Fenerbahçe'sin. 40 yılın başında yenilirsin, ama günü gelir rakibin kim olursa olsun, yine yenersin. Bu nedenle cefakar ve vefakar taraftarın sesini dinle "Canın sağolsun Fenerbahçe." 
Hulki İlgün - Fanatik 


Yaaa, cevap verin bakalım 
Bu futbolcular ne enteresan insanlar .. El ele verip Rıza Hoca'yı gönderdiler, baktılar yeni bir yabancı hoca geldi pabuç pahalı, çıkıp hepsi şakır şakır top oynadı .. Sormazlar mı size, 'İşler sıkışınca mı futbolcu özellikleriniz ortaya çıktı ' diye. 
Adnan Aybaba - Star 


Ne Neyi unutmayacaktık 
Schalke maçı bir kez daha gösterdi ki, bizim fiyakamız, bizim ülkemizde geçerli. Avrupa'ya çıkınca "Hanyayı-Konyayı" görüyoruz ama uslanmıyoruz, akıllanmıyoruz. Bir lig maçı, bir galibiyet herşeyi ama herşeyi unutturmaya yetiyor da artıyor bile. 
Şansal Büyüka - Akşam 


Say bakalım 
Beşiktaş üç golü de gole giderken yedi. Neden yedi derseniz, bu golleri takım halinde yedi. Bu da şunu kanıtladı Beşiktaş'ta 5 kaliteli oyuncu var. Gerisi boş. 
Kazım Kanat - Sabah 




</TEXT>
</DOC>
