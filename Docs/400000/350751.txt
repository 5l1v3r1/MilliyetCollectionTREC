<DOC>
<DOCNO> 350751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sonspo03.html </URL>
<DATE> 2005/06/10/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Fenerbahçe'de Emre bitti, bitiyor... 
</HEADLINE>
<TEXT>

     Fenerbahçe’nin ısrarla istediği Emre Bölezoğlu’nun imza atmasının an meselesi olduğu ifade edildi. 
     
     Aziz Yıldırım inadı 
     Başkan Aziz Yıldırım’ın devreye girmesi ve Inter’e 7 milyon Euro, milli futbolcuya ise 3 milyon Euro teklif edilmesinden sonra ibrenin Sarı - Lacivertli kulübe kaydığı belirtildi. Bu oyuncuya talip olan İtalyan, İngiliz ve İspanyol kulüplerdenden hiç birinin bu miktarı telaffuz etmemesi de, Inter’i Fenerbahçe’nin teklifine sıcak bakmaya yönettiyor. 
     
     Rüştü ile pürüz yok 
     Sarı-Lacivertliler’le anlaşmaya varan milli kaleci Rüştü Reçber’in transferi için ise şimdi bütün gözler Barcelona Kulübü’ne doğrdu çevrildi. Yönetici Hakan Bilal Kutlualp, önümüzdeki günlerde İspanya’ya giderek Katalon ekibinin yöneticileriyle masaya oturacak, bonservisi konusunda görüşmeler yapacak. Barça, Sarı - Lacivertliler’in istediği indirimi yaparsa, Rüştü’nün tapusu alınacak, aksi takdirde ise yine kiralama yoluna gidilecek. 
     
</TEXT>
</DOC>
