<DOC>
<DOCNO> 389904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sontur07.html </URL>
<DATE> 2005/10/26/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Hayvanlarda deprem huzursuzluğu 
</HEADLINE>
<TEXT>

     Mustafa OĞUZ DHA 

İZMİR'i peş peşe sarsan depremler, hayvanat bahçesindeki hayvanları da huzursuz etti. Mustafa Kıyak, bakıcılığını yaptığı Liza isimli yabani kurdun, depremlerden birkaç gün önce ulumaya başladığını depremden sonra da son derece tedirgin ve ürkek olduğunu, kaçma davranışları içine girdiğini söyledi. 
     Depremlerle hayvan davranışları arasında geçmişten bu yana devam eden ilişki tartışması İzmir depremlerinin ardından bir kez daha gündeme geldi. İzmir Hayvanat Bahçesi'ndeki hayvanların da İzmir depremleri öncesinde ve depremler sırasında sıra dışı davranışlar sergilediği, huzursuzlandığı öne sürüldü. 
     İzmir Hayvanat Bahçesi'nde bakıcı olarak çalışan Mustafa Kıyak, deprem öncesinde kafeslerdeki hayvanların garip davranışlar içine girdiğini belirterek, şöyle dedi 
     Kurtlar, uluyarak, diğer hayvanlar da kafesleri içinde sağa sola koşturarak tepki verdi. Depremler sonrasında hayvanların durumları h l garip. Daha önce kurtların kafesine girip besliyordum. Ama şimdi saldırgan görünüyorlar, içeri girmeye çekiniyorum.'' İzmir Hayvanat Bahçesi yetkilileri de diğer bölümlerde kalan hayvanlarda da genel bir huzursuz olduğunu anlatırken, şu bilgileri verdi 
     Akvaryum bölümündeki balıklar şoktan bir süre yem yemeyi reddetti. 
     Fil, kaplan ve aslanda anormal davranışlar gözlendi. Depremler meydana gelmeden, bazı hayvanların huzursuz olduğu bir gerçek. Yapılan araştırmalar, sadece depremler değil, fırtına ve volkonik patlamalar gibi olayların da hayvanların davranışlarında farklılıklar yarattığını ortaya çıkardı. Dünyada bunun çok sayıda örneği de var.'' Veteriner Hekim Ayşe Köse altıncı hisleri insanlardan daha kuvvetli olan hayvanların depremi önceden hissedebildiklerini söyledi. Hayvanların, insanların hissedemiyeceği büyüklükteki depremleri de hissederek tepki verebileceğini belirten Veteriner Hekim Ayşe Köse, şöyle konuştu 
     Özelikle kuşlar, köpekler, atlar ve yaban hayvanları depreme karşı çok daha duyarlıdır. Deprem sonrası diğer günlere göre, tedirgin ve garip davranışlar sergilediklerini gözleyebiliriz. Uluyarak, havlayarak, öterek belirti gösterir. Hayvanat Bahçesi'nde kafes içinde yaşayan hayvanlar kafeslerinde oradan oraya koşarak tepki verir. Bu davranışlarını da doğadaki diğer yaban hayvanlar gibi kaçacak yerleri olmadığı için yapar.'' 
     
</TEXT>
</DOC>
