<DOC>
<DOCNO> 369927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/soneko06.html </URL>
<DATE> 2005/08/15/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Borsa bu hafta DİE'nin açıklayacağı verileri izleyecek... 
</HEADLINE>
<TEXT>

     Piyasalar, DİE'nin Temmuz ayı kapasite kullanım oranı verilerini ve Hazine'nin Temmuz konsolide bütçe borç stoku verilerini yakından takip edecek. 
     Gedik Yatırım'ın haftalık değerlendirmesinde, bu hafta açıklanacak olan başlıca makro verilerin DİE'nin Temmuz ayı kapasite kullanım oranı verileri ve Hazine'nin Temmuz konsolide bütçe borç stoku verileri olacağı belirtildi. 
     Geçtiğimiz hafta başındaki toplantısında Merkez Bankası'nın MB yeni bir faiz indirimi kararı almamakla birlikte hafta ortasında MB Başkanı'nın yaptığı basın toplantısında verdiği mesajların önemine işaret edilen değerlendirmede, şöyle denildi 
     ''Özellikle de cari açığa ilişkin olarak Süreyya Serdengeçti'nin açıklamaları ve yorumları gayet açıktı. Başkan'ın söz konusu açıklamalarında, Türkiye'de 2001 krizi öncesi alışkanlıklarla yorumlar yapıldığını, halbuki ekonomide 2001 krizi öncesi döneme göre makro göstergelerdeki iyileşmelere ve uygulanmakta olan kur rejiminin o dönemden farklılığına dikkat çektiği konuşmasında, piyasaların şimdilik kurlarla ilgili bir risk görmediğini, ayrıca, uygulanmakta olan dalgalı kur rejiminin risk algılamalarındaki herhangi bir kötüleşmenin döviz kurlarını artırıcı yönde yansımasına elverişli bir ortamın mevcut olduğunu vurguladı.'' 
     
</TEXT>
</DOC>
