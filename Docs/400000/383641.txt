<DOC>
<DOCNO> 383641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonspo26.html </URL>
<DATE> 2005/10/03/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Beşiktaş Menajer değişimi kesinlikle söz konusu değildir... 
</HEADLINE>
<TEXT>

     Beşiktaş Kulübü, futbol takımı menajerliğine Sinan Engin’in düşünüldüğü şeklinde basına yansıyan haberleri yalanladı. 
     Siyah-beyazlı kulübün resmi internet sitesinde yapılan açıklamada, Beşiktaş’a büyük hizmetleri geçtiği ifade edilen Sinan Engin’in futbol takımı menajerliğine getirilmesi konusunda yönetim kurulu içinde oylama yapılmadığı dile getirilerek, "Daha önce de açıkladığımız gibi, futbol takımımızda menajer değişimi kesinlikle söz konusu değildir" denildi. 
     Bu konunun yönetim kurulu gündemine hiç gelmediği kaydedilen açıklamada, şu görüşlere yer verildi 
     "İddia edildiği şekilde bir oylama da kesinlikle olmamıştır. 
     Mevcut sistemimizde Tayfur Havutçu görevine devam etmektedir. 
     Haberlerde adı geçen eski futbolcu ve eski menajerimiz Sinan Engin, kulübümüzde faal olarak görev yaptığı yıllarda olduğu gibi, şimdi de gönüllü olarak Beşiktaş’a hizmetlerini sürdürmektedir. Sinan Engin, her ihtiyaç olduğunda kulübümüzün hizmetine koşacak bir Beşiktaşlı’dır." 
     
</TEXT>
</DOC>
