<DOC>
<DOCNO> 383238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/magazin/amag.html </URL>
<DATE> 2005/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Portakallar gençlere gitti 
</HEADLINE>
<TEXT>


Altın Portakal Film Festivali'nde 'En İyi Film', 'En İyi Kadın Oyuncu', 'En İyi Yardımcı Kadın Oyuncu', 'En İyi Yardımcı Erkek Oyuncu' ödülleri gençlerin oldu 

ALİN TAŞÇIYAN 

42. Antalya Altın Portakal Film Festivali kapsamında düzenlenen, Ulusal Uzun Metraj Film Yarışması'nda, "En İyi Film" ödülü Ulaş İnanç'ın yönettiği "Türev"in, "En İyi Erkek Oyuncu" ödülü Şener Şen'in olurken, "En İyi Kadın Oyuncu" ödülünü ise Beste Bereket ve Vildan Atasever paylaştı. 
Festival, dün akşam Aspendos Antik Tiyatro'da yapılan törenle sona erdi. 
"Altın Portakal"ları gençlerin topladığı gecede, "En iyi Kadın Oyuncu", "En İyi Yardımcı Kadın Oyuncu" ve "En İyi Yardımcı Erkek Oyuncu" ödüleri ilk kez bir sinema filminde yer alan oyunculara verildi. İnanç'ın ilk filmi "Türev" ise Altın Portakal'ı kazanarak geceye damgasını vurdu. Bu beklenmedik başarı, sinema çevrelerini çok şaşırttı. Jürinin deneyimli sinemacılardan oluşması ise açılması beklenen tartışmaları önleyecek gibi. Ancak, bu cesur karardan çoğu kişi pek de memnun kalmadı. 

Ödül kazananlar 
En İyi Yönetmen "İki Genç Kız" adlı filmle Kutluğ Ataman.Avni Tolunay Jüri Özel Ödülü "İki Genç Kız" Behlül Dal Özel Ödülü "Korkuyorum Anne" En İyi Erkek Oyuncu Şener Şen "Gönül Yarası" En İyi Kadın Oyuncu Beste Bereket, "Türev" Vildan Atasever, "İki Genç Kız" En İyi Yardımcı Erkek Oyuncu Timuçin Esen, "Gönül Yarası" En İyi Yardımcı Kadın Oyuncu Fadik Atasoy, "O Şimdi Mahkum" En İyi Sanat Yönetmeni. Mehtap Ün Kanıbelli, "Korkuyorum Anne"En İyi Görüntü Yönetmeni Emre Erkmen, "İki Genç Kız" En İyi Senaryo Nilüfer Güngörmüş, "Korkuyorum Anne" 


</TEXT>
</DOC>
