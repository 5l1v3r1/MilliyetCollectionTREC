<DOC>
<DOCNO> 383742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/siyaset/siy04.html </URL>
<DATE> 2005/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB ile tokalaşırsak parmaklarımızı saymak zorundayız' 
</HEADLINE>
<TEXT>


GÜRKAN AKGÜNEŞ 


Deniz Kuvvetleri Komutanı Oramiral Yener Karahanoğlu, "AB ile tokalaşırsak, tokalaştıktan sonra parmaklarımızı saymak mecburiyetinde kalacağız" dedi. Deniz Harp Okulu'nun 2005 - 2006 eğitim yılının açılış töreninde önemli açıklamalarda bulunan Karahanoğlu özetle şunları söyledi 
ERMENİ SOYKIRIMI İDDİALARI Ermenistan Türkiye'nin toprak bütünlüğünü tanımamakta, uluslararası arenada asılsız Ermeni soykırımı iddialarının tanınması için girişimlerde bulunmaktadır. İddiaların siyasi ve hukuki boyutu yedi düvelin imza koyduğu Lozan Anlaşması'yla 81 yıl önce kapanmıştır. Kim neyi tanıyor, meclislerde onaydan geçiriyor, anlamak mümkün değil. AB SANCI ÇEKİYOR Kıbrıs'ın geleceğinin AB üyeliğine ilişkilendirilmesinin yarattığı karmaşa, sorunun tüm muhatapları arasında yeni gerilimlere neden olmakta, menfi gelişim potansiyelini tetiklemektedir. AB şimdi yarattığı sorunların sancılarını çekmektedir. YUNANİSTAN'IN SAVUNMA HARCAMALARI 1999 depreminden sonra, batıdaki müttefikimizle yakınlaşma devam etmekte, ancak bu ülkenin savunma harcamalarındaki artış dikkat çekmektedir. HAYAL PEŞİNDE KOŞAN ZAVALLILAR İrticai hareketin nihai hedefi şeriat ve hilafettir. Hayal peşinde koşan bu zavallılar bu gücün altında ezilmeye mahk mdur. 

</TEXT>
</DOC>
