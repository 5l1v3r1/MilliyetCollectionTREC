<DOC>
<DOCNO> 373350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sondun28.html </URL>
<DATE> 2005/08/27/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Kosova Başkanı Rugova, Almanya'da hastanede... 
</HEADLINE>
<TEXT>

     Kosova Başkanı İbrahim Rugova’nın, geçirdiği gribin ardından bazı sağlık sorunları nedeniyle Almanya’daki bir askeri hastaneye getirildiği bildirildi. 
     Kosova Başkanı’nın sözcüsü, Rugova’nın sağlık durumunun ciddi olduğu haberlerini yalanlarken, Rugova’ya yakın bir kaynaksa solunum problemleri bulunduğunu söyledi. 
     Makamından yapılan açıklamada da Rugova’nın, doktorların tavsiyesi üzerine Almanya’daki bir Amerikan askeri hastanesine giderek testler yaptırmaya ve tedavi olmaya karar verdiği belirtildi. 
     Kosova’nın güneyindeki Amerikan üssü Bondsteel’de tedavi gören Rugova’nın, Almanya’daki Landstuhl askeri hastanesine getirildiği kaydedildi. 
     
</TEXT>
</DOC>
