<DOC>
<DOCNO> 387503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/guncel/gun09.html </URL>
<DATE> 2005/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Polise 'dikkat' çağrısı 
</HEADLINE>
<TEXT>


Mersin Başsavcısı'nın adli kolluk birimlerindeki polislerin diğer birimlerdeki amirlerine bile bilgi vermesini yasaklayan talimatları rahatsızlık yarattı 


Yeni Ceza Muhakemesi Kanunu CMK ve Türk Ceza Kanunu'nun TCK yürürlüğe girmesinin ardından savcılarla kolluk birimleri arasında baş gösteren 'uygulama' sıkıntısı, Mersin Başsavcısı Cemil Kuyu'nun hazırladığı talimatlarla bir kez daha su yüzüne çıktı. Adli kolluk birimlerinde görev yapan polislerin diğer birimlerdeki amirlerine bile bilgi vermesini yasaklayan Kuyu'nun yazısı rahatsızlık yarattı. Kuyu'nun yazısının önemli bölümleri şöyle 
Adli görevi olmayan makama ve basına adli soruşturmalara ilişkin bilgi ve belge verilmeyecek. Adli görevi olmayan üst birim amirlerinin adli alana yönelik talimatlarının yerine getirilmesi halinde, adli görevi kötüye kullanmaktan "gereği" yapılacak. Yürüyen adli soruşturmaların hiçbir unsuru başsavcılığımız bilgileri dışında adli görevli olmayan makamlara duyurulmayacak. Yürüyen adli soruşturmaların unsurları hakkında daha önce jandarmanın alay harekat merkezlerine, emniyetin EKKM Emir Komuta Kontrol Merkezi şube müdürlüklerine gönderdiği vukuat raporları çok genel ve bilgilendirme amaçlı yapılacak. Olayların savcıya haber ve bilgi şeklindeki akışını adli kolluk sorumluları sağlayacak. 

</TEXT>
</DOC>
