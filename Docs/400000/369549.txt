<DOC>
<DOCNO> 369549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sonspo23.html </URL>
<DATE> 2005/08/13/ </DATE>
<TIME> 22.25 </TIME>
<AUTHOR>  </AUTHOR>
<HEADLINE>
Gaziantepspor 0 - Sivasspor 0 
</HEADLINE>
<TEXT>

     Turkcell Süper Futbol Ligi’nde, Gaziantepspor ile Sivasspor arasındaki karşılaşma 0-0 berabere sona erdi. 
     Karşılaşmaya her iki takım da temkinli başladı. Maçın ilk yarısı orta alan mücadelesi biçiminde geçerken, her iki takım da ender ataklarla kale önlerinde tehlikeli olmaya çalıştılar. 
     5 Ocak Stadı’nın maraton ve kale arkalarının büyük bir bölümünde 
     koltuk bulunmadığı için taraftarlar karşılaşmayı kapalı tribünden izledi. Bu arada kuzey kale arkasının küçük bir bölümüne koltuklar yerleştirilerek Sivasspor taraftarlarının da karşılaşmayı izlemeleri sağlandı. 
     Gaziantepspor sahaya "Kardeş kulüplerimiz Adanaspor’a ve Adana Demirspor’a başarılar dileriz" pankartıyla çıktı. 
     Maçın ilk atağı 21. dakikada Gaziantepspor’dan geldi. Bu dakikada sağdan kazanılan ceza atışını Lazarov kullandı. Bu futbolcunun vuruşunda, top kaleci Petkoviç’te kaldı. 
     28. dakikada Gaziantepspor’un kazandığı serbest vuruşu yine 
     Lazarov kullandı. Lazarov’un vuruşunda, kaleci Petkoviç topu rahatlıkla bloke etti. 
     37. dakikada gelişen Sivasspor atağında, Mohammed’in ceza alanı 
     içinden aşırtma vuruşunda, top üstten auta çıktı. 
     Kalan dakikalarda iki takımın çabaları gol getirmedi ve ilk yarı 0-0’lık skorla kapandı. 
     47. dakikada Faruk soldan Lazarov’u kaçırdı. Ceza sahası içinde 
     topla buluşan bu futbolcu, müsait pozisyonda meşin yuvarlağa kötü vurunca, takımını bir golden etti. 
     84. dakikada ani gelişen Sivasspor atağında Murat Duman 25 
     metreden sert vurdu, kaleci Hasagiç üzerine gelen topu rahatlıkla bloke etti. 
     Kamil Ocak Stadı’nın bakımda olması nedeniyle Adana 5 Ocak Stadı’nda yapılan karşılaşma golsüz eşitlikle tamamlandı. 
     
</TEXT>
</DOC>
