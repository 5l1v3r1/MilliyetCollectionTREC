<DOC>
<DOCNO> 355974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sontur12.html </URL>
<DATE> 2005/06/27/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Nişanlısıyla gezerken, kazada ölen annesinin cenazesiyle karşılaştı 
</HEADLINE>
<TEXT>

     Hüseyin TÜCCAR BURSA, DHA 

      BURSA’da nişanlısıyla gezintiye çıkan 19 yaşındaki Selma Arı, merak edip baktığı evlerinin yakınında yol kenarındaki kazada ölen kadının yaşındaki annesi öğretmen Nazife Arı olduğunu görünce sinir krizleri geçirdi. Nazife Arı'nın, evinin hemen karşısında piknik yapan komşularının yanına gitmek isterken kamyonun altında kalarak can verdiği anlaşıldı. 
     Kaza, bugün saat 15.00 sıralarında Osmangazi İlçesi Soğukkuyu Mahallesi'nde meydana geldi. Kızı Selma Arı, nişanlısıyla gezintiye çıkan üç çocuk annesi Nazife Arı, evinin hemen karşısındaki parkta piknik yapan komşularının yanına gitmek istedi. 
     Piknik için mutfaktan yanına yiyecek malzeme de alan Nazife Arı, yolun karşısına geçmeye çalışırken, İzmir yönüne giden 27 yaşındaki Recep Murat yönetimindeki 41 K 2750 plakalı kamyonun altında kalarak can verdi. Bu sırada nişanlısıyla gezen Selma Arı, merak edip kaza yerine baktığında ölen kadının annesi olduğunu başındaki tülbent ve giysilerinden tanıdı. 
     Sinir krizlerini geçiren Selma Arı'yı nişanlısı ve yakınları güçlükle sakinleştirebildi. Eşinin trafik kazasında öldüğünü duyunca olay yerine gelen emekli öğretmen İsmail Hakkı Arı da kızı gibi sinir krizi geçirdi. Karımı son kez göreyim'' diye yalvaran emekli öğretmen Arı'ya parçalanan eşinin cesedi gösterilmedi. 
     Dikkatsizlik ve tedbirsizlik sonucu meydana gelen kazayla ilgili soruşturmaya Bursa Cumhuriyet Savcılığı’nca başlandı. Gözaltına alınan sürücü emniyet müdürlüğüne götürülürken, talihsiz öğretmenin cesedi, otopsi yapılmak üzere Bursa Devlet Hastanesi'ne kaldırıldı. 
     
</TEXT>
</DOC>
