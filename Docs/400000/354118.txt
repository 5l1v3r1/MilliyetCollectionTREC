<DOC>
<DOCNO> 354118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sontur24.html </URL>
<DATE> 2005/06/21/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Gürültüye kızan ev sahibi kiracıya kurşun yağdırdı 3 ölü, 2 yaralı 
</HEADLINE>
<TEXT>

     Bursa'da "gürültü yaptıkları" iddia edilen 2 kişi ile olaya müdahale eden 1 kişi av tüfeğiyle öldürüldü, 2 kişi de yaralandı. 
     Merkez Yıldırım İlçesi Maltepe Mahallesi Güzel Sokak'ta oturan E.C 35 , sabaha karşı, evinin alt katında kiracı olarak oturan Erdal ve Bahtiyar İskender kardeşlerin evinden gürültü geldiği iddiasıyla kiracılarını uyarmaya gitti. 
     Kiracıları ve evlerinde misafir olarak bulunan İlmedin Ehmedov ve Bahşi Ayvaz'la tartışan E.C, tartışmanın kavgaya dönüşmesi üzerine evinden av tüfeğini alarak, kapı önünde misafirlerini yolcu eden kiracılarına ateş etmeye başladı. 
     Olayda, Bahtiyar İskender 33 , kardeşi Erdal İskender 23 ile evlerinde misafir olarak bulunan İlmeddin Ehmedov 53 ve Bahşi Ayvaz 46 yaralandı. 
     Zanlı, aynı binada oturan ve tarafları ayırmaya çalışan komşusu Şaban Ege'ye de 52 ateş etti. 
     Şaban Ege, olay yerinde hayatını kaybetti. Hastaneye kaldırılan yaralılardan Bahtiyar İskender Şevket Yılmaz Devlet Hastanesi'nde, İlmettin Ehmedov da Yüksek İhtisas Hastanesi'nde müdahalelere rağmen kurtarılamadı. 
     Uludağ Üniversitesi Tıp Fakültesi Hastanesi'ne kaldırılan diğer yaralılar Erdal İskender ile Bahşi Ayvaz'ın sağlık durumlarının ciddiyetini koruduğu bildirildi. 
     Bu arada, kendisini eve kilitleyen E.C, olay yerine gelen polise teslim oldu. 
     Olayla ilgili soruşturmanın sürdüğü bildirildi. 
     

     
</TEXT>
</DOC>
