<DOC>
<DOCNO> 366659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sondun31.html </URL>
<DATE> 2005/08/03/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Alman sağından Villepin'in Türkiye açıklamasına destek 
</HEADLINE>
<TEXT>

     Alman Hıristiyan Demokratlar CDU , Fransa Başbakanı Dominique de Villepin'in ''Türkiye ile AB üyelik müzakerelerine başlanmadan önce Türkiye'nin Kıbrıs Rum kesimini tanıması gerektiği'' yönündeki açıklamalarını desteklediğini bildirdi. 
     CDU dış siyaset sözcüsü Friedbert Pflueger, Reuters'a yaptığı açıklamada, Türkiye'nin AB'ye tam üyeliğine karşı olduklarını yineledi ve Başbakan Gerhard Schröder'in müzakerelerin 3 ekimde başlatılmasını hala destekleyip desteklemediğini açıklamasını istedi. 
     ''De Villepin'in bu konuda haklı olduğunu ve AB'nin her üyesini tanımayan bir ülkeyle müzakerelerin başlatılabileceğini düşünmenin çok güç olduğunu'' belirten sözcü, Ankara'nın bu tutumunun, makul olmadığını ve 3 ekimde başlaması öngörülen müzakereler için belirlenen kriterlerin özüne karşı olduğunu öne sürdü. 
     Sözcü, Alman hükümetinin, bu konudaki tutumunu açıkça ifade etmesi gerektiğini bildirdi. 
     
</TEXT>
</DOC>
