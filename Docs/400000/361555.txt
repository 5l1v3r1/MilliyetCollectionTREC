<DOC>
<DOCNO> 361555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/siyaset/siy07.html </URL>
<DATE> 2005/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'İslam terörü demeyin, dinci terör deyin' 
</HEADLINE>
<TEXT>




Başbakan Erdoğan, Londra'daki terörle dünyanın terörü yeniden keşfettiğini belirterek, "11 Eylül teröründe Türkiye olarak, ortak platformda yer alacağımızı bildirdik. Teröre isim takmayın, burada 'dinci terör' diyebilirsiniz, ama 'İslam terörü' demeyin. Biz 'Musevi terörü' diyor muyuz Bu yaklaşımlar kamplaşmayı getirir" dedi. Nuh Çimento Sanayi AŞ'nin Hereke'deki yeni tesislerinin açılışını yapan Erdoğan, şunları söyledi 
"Avrupa Birliği, medeniyetlerin çatışması değil, uzlaşmanın adresi olmalı. İspanya ile medeniyetler arası ittifakı başlatıyoruz. İngiltere'de bazı camilerde Müslümanlara saldırılarda bulunuluyor. Ancak, aşırı uçların takındığı bu tavır doğru değil. Olaylara İslami terör mantığıyla yaklaşılması iyi değil." 

Putin'den PKK talebi 

Başbakan Erdoğan'ın, Rusya lideri Putin'le yarın Soçi'de yapacağı görüşmede, PKK'nın terör örgütü olarak tanınmasını isteyeceği ileri sürüldü. 



</TEXT>
</DOC>
