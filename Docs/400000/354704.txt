<DOC>
<DOCNO> 354704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sondun35.html </URL>
<DATE> 2005/06/23/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Suriye, ırak'la "yeni sayfa" açmaya hazır... 
</HEADLINE>
<TEXT>

     Suriye'nin, Irak'la ''yeni sayfa' açmaya hazır olduğu bildirildi. 
     Suriye Dışişleri Bakanı Faruk Şara, Şam'da Çinli meslektaşı Li Zaoşing'le düzenlediği basın toplantısında, ''Irak'la kardeşlik ve iyi komşuluk ilişkileri kurmaya hazırız'' dedi. 
     Şara, sınırdan Irak'a sızmalar konusunda Suriye'ye yöneltilen suçlamaları çürütmek için ''yeni sayfa'' açmaya hazır olduklarını belirtti. 
     ABD Dışişleri Bakanı Condoleezza Rice, dün Brüksel'de, ''Irak'ın komşularının, özellikle de Suriye'nin, sorumluluklarını üstlenme vaktinin geldiğini'' söylemişti. 
     Bağdat ve Washington, Suriye'yi bazı silahlı grupların Irak topraklarına sızmasına göz yummakla suçluyor. 
     
</TEXT>
</DOC>
