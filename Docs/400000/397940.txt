<DOC>
<DOCNO> 397940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/soneko35.html </URL>
<DATE> 2005/11/25/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Yapı Kredi, Turkcell'deki opsiyonunu kullanacak... 
</HEADLINE>
<TEXT>

     Çukurova Holding, Yapı ve Kredi Bankası'na ait Turkcell Holding ve Turkcell İletişim Hizmetleri A.Ş. hisselerine ilişkin olarak Çukurova Holding ile Banka arasında imzalanan Turkcell Opsiyon Sözleşmesi çerçevesinde bu opsiyonu kullanacağını bildirdi. 
     Yapı ve Kredi Bankası'ndan Borsa'ya gönderilen açıklamada, bankaya ait Turkcell Holding ve Turkcell İletişim Hizmetleri A.Ş. hisselerine ilişkin olarak Çukurova Holdıng A.Ş. ile banka arasında 28 Eylül 2005 tarihinde imzalanan Turkcell opsiyon sözleşmesi tahtında, Çukurova Holding'in bankaya gönderdiği 25 Kasım 2005 tarihli ''opsiyon kullanma bildirim''leri ile söz konusu opsiyonu kullanacağını bildirdiği kaydedildi. 
     Açıklamada, ''Buna göre, 54 trilyon 527 milyar 523 milyon 978 bin TL nominal değerli şirket sermayesinin yüzde 2,94'u Turcell İletişim Hizmetleri A.Ş. hisse senetlerinin Çukurova Investments N.V.'ye, 91 trilyon 371 milyar 168 milyon 250 bin 487 TL nominal değerli şirket sermayesinin yüzde 20,02'sı Turkcell Holding A.Ş hisse senetlerinin ise Çukurova Holding grubuna dahil bağlı bir şirket olduğu bildirilen Intercon Danışmanlık ve Eğitim Hizmetleri'ne devredilmesine ilişkin işlemlere başlanmıştır'' denildi. 
     Bu açıklamanın duyurulabilmesi amacıyla geçici olarak sırası işleme kapatılan Turkcell hisselerinin sırası saat 14.20'den sonra tekrar işleme açıldı. 
     
</TEXT>
</DOC>
