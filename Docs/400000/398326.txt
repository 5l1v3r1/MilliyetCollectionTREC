<DOC>
<DOCNO> 398326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/spor/spo02.html </URL>
<DATE> 2005/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Alex'te umut ışığı 
</HEADLINE>
<TEXT>


YUSUF KOBAL 


Galatasaray'a karşı oynayıp oynamayacağı yılan hikayesine dönen Alex'in kesin durumunun bugün yapılacak son kontrolden sonra netlik kazanacağı öğrenildi. Brezilyalı yıldızın dün Teknik Direktör Daum ve sağlık ekibiyle yaptığı toplantıda, "Fenerbahçe'nin bu maçta bana ihtiyacı olduğunu biliyorum. Ağrılarım tam geçmese de forma giyebilirim" dediği öğrenildi. 
Alman hocanın, dünkü idmana da çıkmayan Alex'i bu sabah Samandıra Tesisleri'nde bir kez daha deneyeceği ve kesin kararını vereceği bildirildi. Başkan Aziz Yıldırım'ın da Brezilyalı oyuncu ile bir görüşme yaparak fedekarlık göstermesini istediği belirtildi. 
Bu arada kulüp doktorlarının Alex'in durumunun çok ciddi olmadığı konusunda bilgi sunduğu, tüm raporlarının temiz çıktığı ifade edildi. 

Daum'dan son uyarılar 

Fenerbahçe, Galatasaray maçının hazırlıklarını dün akşam yaptığı antrenmanla tamamlarken Teknik Direktör Daum çalışma öncesinde, futbolcularla bir toplantı yaparak çeşitli uyarılarda bulundu. Antrenmana sakatlıkları süren Alex ile Selçuk katılmadı. Aurelio ise önce düz koşu yaptı ardından takımla birlikte çalıştı. Sarı-lacivertlilerin derbi öncesi son çalışmasını Başkan Aziz Yıldırım ve bazı yöneticiler de izledi. 

Yönetim çıkarması 

Başkan Aziz Yıldırım ve yönetici arkadaşları dün Samandıra Tesisleri'ne giderek futbolculara moral verdiler. Yıldırım'ın sarı - lacivertli oyunculara, "Milan maçını unutun, derbiye konsantre olun. Galatasaray karşısında iyi bir futbolla üç puanı alacağınıza inanıyorum. Tüm camia size güveniyor" dediği öğrenildi. 

Turan'ın acı günü 

Fenerbahçeli eski futbolcu ve kulüp Yüksek Divan Kurulu Üyesi Cemil Turan'ın annesi Fatma Turhan öldü. Turan'ın cenazesinin bugün Rumelikavağı Ulu Camii'nde öğleyin kılınacak cenaze namazının ardından toprağa verileceği bildirildi. Milliyet, merhumeye Allah'tan rahmet, kederli ailesine başsağlığı diler. 

NOTLAR... 

Fenerbahçe bu sezon oynadığı 13 maçta 11 galibiyet, 2 beraberlik alarak Süper Lig tarihi boyunca en başarılı sezonunu yaşıyor. 1959 1960 sezonunda yine 11 galibiyet 2 beraberlik alan 24 gol atıp 7 gol yiyen Fenerbahçe, bu sezon 31 gol atarken 13 gol yedi. Galatasaray ise bu sezon 13 maçta aldığı 10 galibiyet, 2 beraberlik, 1 mağlubiyet ile Süper Lig'deki en iyi 3. sezonunu yaşıyor. 
Vestel Manisaspor'u 2-1 mağlup etmeyi başararak bu sezon üst üste 11. maçını kazanan ve 1988 1989 sezonundaki rekorunu egale etmeyi başaran sarı-lacivertliler, üst üste 3 maç daha kazanmaları halinde 14 maç ile Süper Lig tarihi boyunca üst üste en çok maç kazanan takım olan Beşiktaş'ı yakalayacaklar. 
Fenerbahçe bu sezon yenik duruma düştüğü maçların sonunda 16 puan toplamayı başardı. Yenik duruma düştüğü Diyarbakırspor karşılaşmasında sonradan beraberliği sağlayan ve 5 kez yenik duruma düştüğü maçları kazanan sarı-lacivertliler, bu sezon oynanan 13 maçta topladığı 35 puanın 46'sını yenik duruma düştüğü maçlarda elde etmiş oldu. 
Emniyet güçleri derbi için sıkı güvenlik tedbirleri alacak. Maçta 2 bin 340 polisin görev yapacağı açıklandı. Stat kapıları ise saat 15.00'te açılacak. 
Derbi öncesi ilk heyecan PAF Ligi'nde yaşanacak. Florya Metin Oktay Tesisleri'nde oynanacak maç 13.30'da başlayacak. Galatasaray 35 puanla lider, Fenerbahçe 14 puanla 13. sırada yer alıyor. 
Kasım ayında oynanan maçlarda Fenerbahçe'nin üstünlüğü dikkat çekiyor. İki takım daha önce Kasım'da 23 kez karşılaştı. Bu maçların 11'ini sarı - lacivertliler, 5'ini Cim Bom kazandı. 8 randevu da berabere sonuçlandı. 
Ezeli rakipler arasında son yıllarda oynanan karşılaşmalarda kartlar havada uçuşuyor. Devlerin 10'u lig, 2'si Türkiye Kupası'nda yaptığı son 12 maçta 9 kırmızı, 61 sarı kart çıktı. 

GALATASARAY - FENERBAHÇE 

Kadrolar 
GALATASARAY 
Mondragon 
Cihan 
Tomas 
Song 
Orhan 
Hasan 
Sabri 
Saidou 
İliç 
Ergün 
Heinz 
Necati 
Hakan 

FENERBAHÇE 
Volkan 
Serkan 
Önder 
Luciano 
Ümit 
Mehmet 
Deniz 
Alex 
Aurelio 
Appiah 
Tuncay 
Anelka 

STAT AliSami Yen 
SAAT 19.00 
HAKEM Serdar Tatlı 
YAYIN Lig Tv 
SAKAT Zafer Fenerbahçe 

MAÇIN TÜRÜ O FB B GS FB GOL GS GOL Türkiye Ligi 94 35 31 28 117 97 Türkiye Kup. 21 2 9 10 24 35 Fed. Kup. 3 1 0 2 6 7 Cum. Kupası 3 1 1 1 3 5 Baş. Kupası 3 2 1 0 5 3 TSYD Kupası 34 13 10 11 53 46 Atatürk Kup. 1 1 0 0 3 1 Milli Küme 18 8 7 3 26 20 İst. Ligleri 81 33 24 24 127 104 İst. Kupası 4 2 1 1 6 6 İst. Şildi 3 2 0 1 5 3 Spor Toto Kup. 2 0 2 0 2 2 Donanma Kup. 5 1 4 0 6 5 Özel Kupa 48 20 13 15 63 58 Özel maç 28 8 6 14 39 52 Top. Resmi 272 101 90 81 383 334 Top. Özel 76 28 19 29 102 110 Toplam maç 348 129 109 110 485 444 

Aziz Yıldırım'ın Galatasaray maçları karnesi Maç G B M A Y P 13 6 2 5 16 13 20 

Özhan Canaydın'ın Fenerbahçe maçları karnesi Maç G B M A Y P 5 2 1 2 6 5 7 

Daum'un lig karnesi Maç G B M A Y P 81 60 11 10 190 78 191 

Gerents'in lig karnesi Maç G B M A Y P 13 10 2 1 31 12 32 


</TEXT>
</DOC>
