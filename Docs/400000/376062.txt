<DOC>
<DOCNO> 376062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/soneko24.html </URL>
<DATE> 2005/09/06/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
"Biz Avrupa'dan, ABD'den daha mı zenginiz, 1 kuruştan vazgeçiyoruz " 
</HEADLINE>
<TEXT>

     Merkez Bankası Başkanı Süreyya Serdengeçti, 1 centin adet olarak Avrupa ve ABD'de tedavülde bulunan en yüksek madeni para olduğunu hatırlatarak, ''biz onlardan daha mı zenginiz 1 kuruştan bu kadar kolay vazgeçebiliyoruz. Bunları kullanmamaktan söz edebiliyoruz. Ama zaman içinde bu durumun düzeleceğini düşünüyorum'' dedi Serdengeçti, ''1 kuruş kime lazım. Niçin kullanılacak Bunlar piyasadan mı çekilecek Bunlar geçiyor mu geçmiyor mu '' şeklinde ifadeleri duyduklarını belirterek, ''Avrupa ve ABD 1 kuruşun kıymetini bilirken Türkiye'deki bu tavırları yadırgadığımı söylemem lazım'' şeklinde konuştu. 
     Süreyya Serdengeçti, Merkez Bankası'nda düzenlenen, Devlet Bakanı Ali Babacan ile Hazine Müsteşarı İbrahim Çanakçı'nın da katıldığı ''Yeni Türk lirası'' konulu basın toplantısında, para reformunun bir sonuç, değişen dinamiklerin, ekonominin normalleşmesi yolunda alınan mesafenin bir göstergesi olduğunu söyledi. 
     50 ve 100 YTL'nin 20 milyon TL'nin tedavül payına daha çabuk ortak olmasının beklendiğini belirten Serdengeçti, şöyle devam etti 
     ''Bankacılık sisteminin baştaki kısıtlı talebi ve 50 YTL'nin ATM'lere yerleşiminin gecikmesi dönüşümün hızını biraz yavaşlatmış gibi görünse de, olumlu sonuç alındı. Sonuç Banknot dönüşüm hızı tatmin edici düzeydedir.'' 20, 10 ve 5 milyon TL'den oluşan 3 büyük kupürde adet olarak değişim oranının yüzde 88'e ulaştığını belirten Serdengeçti, ''ancak, 1 milyon ve 500 bin TL'de oran yüzde 65 civarında. Madeni paralarda olduğu gibi, düşük değerli kupürlerin yeni para birimine dönüşümü yavaş ilerliyor'' şeklinde konuştu 
     
     MADENİ PARA 
     31 Aralık 2004 tarihi itibarı ile piyasadaki madeni para tutarının 131 milyon YTL olduğunu ifade eden Serdengeçti, 31 Ağustos tarihinde piyasadaki madeni para tutarının 435 milyon YTL olarak belirlendiğini bildirdi 
     Bunun 355 milyon YTL'sinin yüzde 82'si yeni, 80 milyon YTL'sinin yüzde 18'inin ise eski madeni paradan oluştuğunu belirten Serdengeçti, eski madeni paraların tutar olarak yüzde 39'unun 51 milyon YTL tedavülden çekildiğini, yüzde 61'inin ise 80 milyon YTL hala piyasada olduğunu ifade etti. 
     Serdengeçti, yeni kuruş stokları fazlası ile yeterli bir şekilde Türkiye'de bulunduğunu bildirdi. 
     2004 sonunda yaklaşık 1,2 milyar olan TL madeni para adedinin 800 milyona kadar gerilediğini belirten Serdengeçti, bu yıl sonuna kadar, piyasadaki madeni paraların adet olarak yarısından fazlasının geri dönmeyeceğinin tahmin edildiğini bildirdi 
     
     2005 YILININ İLK 48 SAATİ 
     Serdengeçti, YTL'nin tedavüle çıktığı 1 Ocak 2005 tarihinin ilk saat, ilk saatin sonunda, Türkiye genelinde hemen hemen tüm bilgi işlem altyapısının dönüşümünün tamamlandığını hatırlatarak, ilk 12 saatin sonunda 100 bine yakın elektronik bankacılık işlemi, 203 bin adet kartlı işlem yapıldığını kaydetti İlk 24 saatin sonunda toplam 1 milyonu aşkın işlem yapıldığını ifade eden Serdengeçti, ilk 48 saatin sonunda, 2004'ün aynı dönemine göre kredi kartı ile işlem adedinin sadece yüzde 3 oranında azaldığını, tutar olarak ise yüzde 15 oranında arttığını hatırlattı. 
     Operasyonun kapsamı düşünüldüğünde bazı aksaklıkların yaşanmasının doğal olduğunu belirten Serdengeçti, ancak, sonuçta sistemik bir sorun olmadığını, karşılaşılan yerel ve küçük çaplı sorunların ise kısa sürede çözümlendiğini bildirdi. 
     
</TEXT>
</DOC>
