<DOC>
<DOCNO> 352947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/soneko47.html </URL>
<DATE> 2005/06/17/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
İşlerine dönemeyen işçiler, Vali Şimşek'den yardım istedi... 
</HEADLINE>
<TEXT>

     Boyasan A.Ş’de işten çıkarılan bir grup işçi, mahkeme kararına rağmen işlerine dönemediklerini söyleyerek, Vali Gazi Şimşek’ten yardım istedi. 
     Denizli Valiliği’ne gelen 100 dolayındaki işçi, görevlilere Vali Şimşek ile görüşmek istediklerini bildirdi. Avrupa Komisyonu Türkiye Delegasyonu Başkanı Büyükelçi Hans Jörg Kretschmer’in valiliği ziyareti nedeniyle işçiler bir süre bahçede bekletildi. 
     Ziyaretin sona ermesinin ardından Teksif Sendikası Denizli Şube Başkanı Recep Oktay ve 2 işçi, Vali Şimşek ile bir süre görüştü. 
     Görüşme sonrası işten çıkarılan sendika üyesi işçilere açıklamada bulunan Oktay, "Vali Bey, bize yardımcı olacağını, işveren ile görüşeceğini söyledi" dedi. 
     Haklarını her platformda sonuna kadar arayacaklarını belirten Oktay, "İşten çıkarmalar haksızdı. Açtığımız davayı kazandık. 
     Yargıtay da onayladı. Ancak, işveren yargının kararlarına saygı göstermedi. İşçilerin ya parasını versin ya da mahkeme kararına uyarak iş başı yaptırsın" dedi. 
     Açıklamanın ardından işçiler dağıldı 
     
</TEXT>
</DOC>
