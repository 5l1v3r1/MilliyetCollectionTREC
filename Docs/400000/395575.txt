<DOC>
<DOCNO> 395575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sontur44.html </URL>
<DATE> 2005/11/16/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Milli maça doğru güvenlik önlemleri artırılıyor... 
</HEADLINE>
<TEXT>

     İstanbul Emniyet Müdürü Celalettin Cerrah, Türkiye-İsviçre maçındaki güvenlik önlemlerine ek olarak 400 polisin daha görevlendirdiğini söyledi. 
     Cerrah, polisin ele geçirdiği uyuşturucu maddelerle ilgili açıklama yaptıktan sonra basın mensuplarının Türkiye-İsviçre arasında bu akşam oynanacak maçtaki güvenlik önlemlerine ilişkin sorularını cevaplandırdı. 
     Misafir takımın stada gidiş güzergahı üzerinde ve stad çevresinde yaklaşık 2 bin polisin, stad içerisinde de 1600 polisin görev yapacağını dün açıkladığını hatırlatan Cerrah, "Ek güvenlik önlemleri çerçevesinde 400 polis daha görevlendirdik" dedi. 
     İsviçre milli takımının İstanbul’da rahatça idman yaptığını, herhangi bir olumsuzluğun meydana gelmediğini söyleyen Celalettin Cerrah, "Taraftarlarımız, İstiklal Marşı’nın nasıl dinleneceğini İsviçreliler’e gösterecektir" şeklinde konuştu. 
     
</TEXT>
</DOC>
