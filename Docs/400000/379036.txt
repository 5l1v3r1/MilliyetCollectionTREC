<DOC>
<DOCNO> 379036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sontur09.html </URL>
<DATE> 2005/09/16/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Bursa'da 8'i trafik polisi 20 kişi gözaltına alındı 
</HEADLINE>
<TEXT>

     
     Bülent CİVANOĞLU Emre KOŞAK BURSA, DHA 
     
BURSA Emniyet Müdürlüğü, araçları kaza yapmış gibi göstererek sigorta şirketlerini binlerce YTL dolandıran, Sahte Kaza Şebekesi’ ne karşı başlattığı operasyonu sürdürüyor. Kaçakçılık ve Organize Suçlar Ekipleri 8'i trafik polisi olmak üzere 20 kişiyi gözaltına aldı. 
     Yapılan bir ihbarı değerlendiren Bursa Emniyet Müdürlüğü Kaçakçılık ve Organize Ekipleri dün sabah başlattıkları operasyonda, otomobilleri kaza yapmış gibi gösterip aralarında bazı trafik polislerinin de bulunduğu görevlilere kaza raporu tutturup, sigorta şirketlerinden binlerce YTL haksız kazanç elde eden şebekeye karşı operasyon başlatmıştı. İlk olarak şebekeyi yönlendiren ismi açıklanmayan 2 kişiyi göz altına alan Bursa polisi, soruşturmayı genişletti. Yapılan sorgulama sonunda sigorta şirketlerine zarara uğrattığı öne sürülen 8'i trafik polisi olmak üzere toplam gözaltı sayısı 20'ye ulaştı. Operasyonu genişleten kaçakçılık ve organize suçlar şube müdürlüğü ekipleri, hayali kazalarda kullanılan 2 TIR dolusu otomobil parçasının saklandığı güvenlik kameraları bulunan depolara el koydu. Bu malzemeler arasında motorsiklet yedek parçalarının da bulunduğu dikkat çekti. Emniyet Müdürü Hüseyin Çapkın, gözaltı sayısının daha da artabileceğini söyledi. 
     Sorgulamaları devam eden sanıklar için Cumhuriyet Savcılığı'ndan ek süre alındı. Sanıkların Cumartesi günü Adliye'ye çıkartılması bekleniyor. 
     
</TEXT>
</DOC>
