<DOC>
<DOCNO> 365893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/sonspo17.html </URL>
<DATE> 2005/07/31/ </DATE>
<TIME> 23.20 </TIME>
<AUTHOR>  </AUTHOR>
<HEADLINE>
Gerets "Fazla hata yaptık" 
</HEADLINE>
<TEXT>

     Galatasaray Teknik Direktörü Eric Gerets, Bursaspor karşısında, önceki maçlara oranla daha fazla hata yaptıklarını söyledi. Gerets, Bursaspor ile oynanan hazırlık maçının ardından yardımcıları Erdal Keser ve Stump ile düzenlediği basın toplantısında, karşılaşmanın ilk 20 dakikasında takımının oyunundan memnun kaldığını belirterek, ''İkinci devre birkaç pozisyon yakaladık. Hiç pozisyon yokken 2. golü yedik. Bugünkü maçta, önceki maçlara oranla daha fazla hata yaptık'' dedi. 
     Gerets, gazetecilerin, ''Takım içinde futbolcular arasındaki rekabet yeterli mi'' sorusu üzerine, ''Bu konuda çok memnunum. Bugün bu yenilgi, ligde olmasından daha iyi'' dedi. 
     Gerets, gazetecilerin transferle ilgili sorusu üzerine ise şunları söyledi 
     ''Az bir zaman kaldı. Biz yolumuza devam ediyoruz. Her antrenör, çok çok iyi futbolcuya sahip olmak ister. Biraz sabırlı olmak gerekir. Ben de bu sabrın karşılığını göreceğimi umuyorum.'' Gerets, Bursaspor'u iyi bir takım olarak değerlendirdi. 
     Bursaspor Teknik Direktörü Raşit Çetiner ise 2005-2006 sezonuna Galatasaray maçıyla iyi bir başlangıç yaptıkları ifade ederek, skorun kendileri için önemli olmadığını söyledi. 
     Oyuncularının ciddi ve disiplinli bir oyun sergilediklerini belirten Çetiner, ''Bu yolda ilerliyoruz. Çok arzulu ve coşkulu bir seyircimiz var. Biz onlar için elimizden geleni yapacağız'' diye konuştu. 
     
</TEXT>
</DOC>
