<DOC>
<DOCNO> 390802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/spor/ydilmen.html </URL>
<DATE> 2005/10/30/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Mücadele 
</HEADLINE>
<TEXT>



Müthiş maç. Futbol iyi miydi Hayır. Futbol adına güzel şeyler mi oldu Hayır. Ama mücadele lig standartlarının üstündeydi. 
İstatistikler yalan söylemiyor. Kendi sahasında maç kazanamayan Gaziantep bu karşılaşmaya kadar sadece deplasmanda başarılı olan, yani dirençli bir takımdı. 
Böylesine dirençli takımları açmak için maçın başında öne geçmek lazım ki, rakip oyun disiplininden kopsun. Fenerbahçe takımı ilk 25 dakikada bunu sağlayabilirdi. İki üç tane net pozisyon buldu, atamadı. Christoph Daum dörtlü savunmanın önünde Appiah, sağında Mehmet Yozgatlı, solunda Tuncay, onların önünde de Alex ve Anelka'yı oynattı. En uçta ise Nobre vardı. Yani 4-3-2-1. Bu oyuncu kadrosunun maçın başında öne geçemezse zorlanacağı aşikardı. 
Oyunun devamında Tuncay, Mehmet Yozgatlı, Alex, Anelka ve Nobre'nin dönüşlerinde problem yaşayacakları da belliydi. Zaten ilk 20 - 25 dakika fiziki kapasiteleri yerindeyken, tek kale oynarken ve pozisyon bulurken, bu dakikadan sonra sadece şuursuz ataklar yapabildiler. 
Maçın başındaki presin devamı gelmeyince az daha iki puan gidiyordu. Ama oyunun sonlarında penaltıdan da olsa golü bulmaları arzu ve isteğin eksik olmadığını gösteriyor. 
Gaziantep takımının gol yemedikçe kendine güveni arttı. Zaten deplasman güvenleri de vardı. Sedat'ı Alex ile yüzde yüz adam markajı ile oynatarak Gaziantep'in hocası maçın 10'a 10 gitmesini istedi. 
Cem Papila, Gaziantepspor'u ezmedi, gördüğünü çaldı. Hiçbir düdüğü ev sahibine avantaj sağlayacak şekilde değildi. 



</TEXT>
</DOC>
