<DOC>
<DOCNO> 358054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/soneko39.html </URL>
<DATE> 2005/07/04/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
THY, eski genel müdür Bolayırlı'ya dava açıyor... 
</HEADLINE>
<TEXT>

     Türk Hava Yolları THY , ortaklığın geçmiş dönem zararında sorumluluğu belirlenenler arasında yer aldığı gerekçesiyle eski genel müdürlerden Yusuf Bolayırlı aleyhine dava açacak. 
     THY'den Borsa'ya gönderilen açıklamaya göre, Türk Hava Yolları'nın bugün yapılan Olağanüstü Genel Kurul Toplantısı'nda, Ortaklığın 2005 ve 2006 yılı bağımsız dış denetim ve bağımsız sınırlı denetim hizmetinin Inpact Int. Can Uluslararası Denetim A.Ş. firması tarafından yapılmasına ilişkin denetim firması seçiminin onaylanmasına karar verildi. 
     Tekdüzen Hesap Planı TDHP ve Uluslararası Finansal Raporlama Standartlarına UFRS göre düzenlenmiş 2004 yılı revize bilanço ve gelir tablosu kabul edildi. Revize UFRS mali tablolarda artan, 32 milyon 17 bin 710 YTL tutarındaki net karın geçmiş dönem zararlarına mahsubuna ve mahsup sonrasında dağıtılacak dönem karının kalmaması nedeniyle karın dağıtılmamasına ilişkin Yönetim Kurulu kararının kabulü kararlaştırıldı. 
     Açıklamada, Teftiş Kurulu Başkanlığı'nın 23 Kasım 2004 tarihli soruşturma raporu gereği, Ortaklık zararında sorumluluğu tespit edilenler arasında yer alan eski Yönetim Kurulu Üyesi ve Genel Müdür Yusuf Bolayırlı aleyhine Türk Ticaret Kanunu'nun 341. maddesi ve Yargıtay'ın yerleşmiş kararları gereği sorumluluk davası açılmasına karar verildiği de bildirildi. 
     ŞAH-ŞAY-TLN 16 05 04 07 05 
     
</TEXT>
</DOC>
