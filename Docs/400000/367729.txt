<DOC>
<DOCNO> 367729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/guncel/gun02.html </URL>
<DATE> 2005/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanatçıların sezon hazırlığı 
</HEADLINE>
<TEXT>


Yaz boyunca Türkiye'de sanat 'tatil'e girmiş gibi görünse de sanatçılarımız yeni eserler, projeler üretiyorlar. Yoğun projeleri arasından en yakın tarihli olanları aktarıyoruz... 

YASEMİN BAY 

Ömer Uluç Ressam Ekim başında, MAG isimli galeride kişisel sergim var. Hemen ardından Paris'teki FIAC Fuarı'na katılıyorum. Onu Barcelona'daki kişisel sergim izleyecek. 
Ferhat Özgür Video - Art sanatçısı İstanbul Bienali'nin "Misafirperverlik Alanı" olan Antrepo'da Halil Altındere'nin küratörlüğündeki "Free Kick" adlı grup sergisi, Brezilya'da Carlo Sansalo ve Erika Freankel'in düzenleyeceği "Prog Me" adlı elektronik medya festivali ile Hollanda'daki Uluslararası Medya Festivali var. 
Koray Ariş Heykeltıraş Eylül ayının sonlarına doğru G-mall Galeri'de ressam arkadaşım Yusuf Taktak ve benim heykellerimden oluşan bir sergi olacak. Onun dışında ileriye dönük büyük bir sergi hazırlığı içindeyim. 
Gülsün Karamustafa Video - Art sanatçısı "Terzi Dikişi" adlı video projem, Belçika'da, 17 Eylül-18 Aralık 2005 tarihleri arasında düzenlenecek Contour 2. Uluslararası Video Bienali'nde gösterilecek. Aynı tarihlerde İstanbul'da katıldığım 3 sergi var Alman Kültür Merkezi'nde bir özgün baskı dosyasının sergisi, Halil Altındere'nin küratörluğundeki "Free Kick" sergisi ve İstanbul Modern'de Rosa Martinez'in küratörlüğündeki "Center of Gravity" başlıklı sergi. 
Antonio Cosentino Ressam İstanbul Bienali'ne Hafriyat Grubu ile katılacağım. Sonrasında Aksanat Kültür Merkezi'nde resim - fotoğraf ilişkisi üzerine Levent Çalıkoğlu'nun düzenlediği sergiye ve Kasa Galeri'de 3 sanatçı ile ortak olarak gerçekleştireceğimiz bir sergiye hazırlanıyorum. 
Naile Akıncı Ressam Önümüzdeki sergimin konsepti Bebek çeşitlemeleri. Ona başladım ve iki parça oluşturdum. Ayrıca yine Eyüp çeşitlemeleri üzerine çalışmalar yapıyorum. 
Hüsamettin Koçan Ressam Baksı'ya gidiyorum. Orada 10 tane kızla yorganlar yapacağız. Adına "Yalnızlık Örtüleri" dedik. Önümüzdeki sezon İstanbul, Ankara, İzmir ve Antalya'da sergisini açmayı düşünüyorum. Ayrıca "Türkiye'de Halk Resimleri" başlıklı bir araştırmamı kitap haline getireceğim. 
Kezban Arca Batıbeki Ressam İstanbul Bienali ile eşzamanlı olarak 3 farklı mek nda işlerimle yer alacağım. Bu mek nlardan birinde "I Shot Andy Warhol in Istanbul" adlı kısa filmim özel bir yerleştirmeyle gösterilecek. Diğer iki sergide mek n yerleştirmelerim ve fotoğraflarım yer alacak. 
Hakan Gürsoytrak Ressam Hafriyat grubuyla birlikte İstanbul Bienali'ne hazırlanıyoruz. Arkasından Sanat Fuarı ve marttaki kişisel sergim gelecek. 
Fatma Tülin Ressam Eylül ayında bienalle eşzamanlı olarak İstanbul Modern Sanat Galerisi'ndeki grup sergisine katılıyorum. 
Kasım ayında Cey Sanat Galerisi'nde son dönem çalışmalarımdan örnekler sunacağım kişisel sergim var. Ardından mart ayında Fransa'da gene bir grup sergisine katılacağım. Burada birtakım karma sergiler var. 
Bir de tüm bunlardan bağımsız üstünde çalıştığım iki ayrı proje söz konusu. İkisi de kişisel sergi olarak ortaya çıkacak. 
Biri, gövdelerin ve doğal nesnelerin soyutlamasından oluşan bir akarsu iş. Akarsu, çünkü tek tek tuvaller halinde değil çalışmam. Diğer projem "Küçük Zencefil Melodisi ". Ufak bir sergi olacak bu. 


</TEXT>
</DOC>
