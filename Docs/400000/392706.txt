<DOC>
<DOCNO> 392706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/yazar/toruner.html </URL>
<DATE> 2005/11/07/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Bir örnek olay 
</HEADLINE>
<TEXT>


Türkiye'nin en detaylı iç hizmet davranış talimatı Ocak 1991'de Merkez Bankası Para Piyasaları Genel Müdürlüğü tarafından hazırlanmıştı. Bu talimatın, birçok kamu ve özel sektör kurumu tarafından kendi kurumlarına adapte edilip uygulanması, ülkemiz için çok önemli bir aşama olur. Çünkü, bu talimatta çok detaylı davranış biçimleri ve iş tanımları yer alıyor. Aşağıda, bu talimattan alınan özet örnekler var 
Amir ve memurlar kendilerine verilen görevi zamanında, hiçbir şekilde ertelemeden, ülke ekonomisi ve çıkarı için ne ifade ettiğinin bilinci içinde sevgiyle, özveriyle ve isteyerek yaparlar.Memurlar görevlerini yerine getirirken, kendi adlarına değil, Bbankamız adına hareket ettiklerinin bilinci içinde olmalıdırlar. Bu nedenle, gerek görevlerini yaparken ve gerekse bankamızı dışarıda temsil ederken bu bilinç ile ölçülü, saygın ve örnek davranışta bulunacaklar ve bankamız itibarını zedeleyici hareketlerden kesinlikle kaçınacaklardır.Memurlar banka içi ve dışındaki davranışlarında, görgü kurallarına kesinlikle ve detaylı olarak uyarlar. Kütüphanemizde görgü kitapları mevcuttur.İş temposu çok yüksek olduğundan ve bir arada çalışma zorunluluğu nedeniyle, memurlarımızın ağız ve vücut kokularından arınmaları gereklidir. Bayan ve erkek memurlar mutlaka vücut ve giysi temizliğine itina gösterecekler, hafif kokulu losyon, ağız spreyi ve deodoran gibi kozmetikler kullanacak ve diğer çalışanları rahatsız etmeyeceklerdir.Alınacak saatlik, günlük ve yıllık izinler önce servis amiri yoksa müdür yardımcısı ile görüşülür. Yıllık izin kullanımları genel müdür veya yetkili Yardımcısı tarafından onaylanır. Yaz aylarında kullanılacak izinler bir plan dahilinde, işleri aksatmayacak şekilde önceden belirlenir. Yaz aylarındaki izinler için, kıştan plan yapılıp müdürlere bildirilmesi esastır.Kısım amiri ve daha alt seviyedeki memurların önerilerini alabilmek amacı ile bir "öneri kutusu" yaptırılmıştır. Kabul ve tatbik edilebilir nitelikteki önerilerin sahipleri ödüllendirilecektir. Bu kutuyu isminizi yazmak istemediğiniz önerileriniz için de kullanabilirsiniz.Servisler içine misafir kabul edilmez. Özel misafiri olanlar, bu iş için ayrılmış olan bölümde misafirleriyle görüşebilirler. Resmi misafirlerin kabul biçimi ilgili genel müdür yardımcısı tarafından belirlenir. Servislere sulu ve kokulu yiyecek sokulması yasaktır.Kapalı mek nlarda sigara içmek ve ciklet çiğnemek yasaktır. İçilen kahve ve çay servisleri ile yenilen kuru yiyeceklerin artıkları anında oratadan kaldırılacaktır.Birimlerin günlük temizliği, o birimde görevli hizmetliler tarafından yerine getirilir. Ancak, her personel kendi oturduğu mahallin temizliğinden birinci derecede sorumludur. Çöp sepetleri içlerine naylon torba geçirilerek kulanılır. Mesai bitiminde masalarda gereksiz dosya bırakılmaz ve tüm belgeler kapalı dolaplardaki yerlerine yerleştirilir. 
Talimat, burada değinilemeyecek kadar detayı ve iş tariflerini de içeriyor. Sadece, birkaç konuya özet olarak değinebildim. 
Bu talimatların hazırlanmasında katkım olmuştu. 



</TEXT>
</DOC>
