<DOC>
<DOCNO> 354328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sondun37.html </URL>
<DATE> 2005/06/22/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Prodi Türkiye ile müzakerelerin başlatılmasından yanayım... 
</HEADLINE>
<TEXT>

     İtalya’daki merkez-sol muhalefetin lideri ve Avrupa Komisyonu’nun eski Başkanı Romano Prodi, Türkiye’nin Avrupa Birliği’ne üyeliğine karşı olduğu biçimindeki haberleri yalanladı. 
     "Il Gazzettino" gazetesinde dün yer alan sözlerinin bugünkü İtalyan basınında da geniş biçimde yer almasından rahatsız olan Prodi, bugün yazılı bir açıklama yaparak, basında yer alan haberlerin aksine, Türkiye ile müzakerelerin başlatılmasından yana olduğunu söyledi. 
     Romano Prodi’nin basın bürosu tarafından bugün yapılan resmi açıklamada, şu ifadelere yer verildi "Başkan Romano Prodi, kendisini ’Türkiye’nin AB’ye girişine karşı’ biçiminde tanımlayan gazete başlıkları ve yazıları karşısında, AB komisyon başkanlığı süresince genişlemeden gurur duyan biri olarak, bahse konu türden bir tutum içerisinde olmadığını kesin bir dille yalanlamakta Komisyon’un raporuna istinaden Avrupa Konseyi tarafından onanan biçim ve çerçevede Türkiye’nin üyeliği için müzakerelerin başlatılmasından yana olduğunu teyit etmektedir." Açıklamada, Prodi’nin Fransa ve Hollanda’daki referandumlarda AB Anayasası’na hayır denilmiş olmasının genişleme sürecini yavaşlatabileceğinden kaygı duyduğu belirtildi. 
     Prodi’nin bu kaygılarının basın tarafından yanlış anlaşıldığıysa şöyle aktarıldı "Prodi, Fransa ve Hollanda’da AB Anayasası konusunda yapılan referandumların menfi neticelerinden de anlaşılacağı üzere, Avrupa kamuoyundaki değişimin, Romanya ve Bulgaristan’ın tam üyelik tarihlerini değiştirmese de, genişlemenin Türkiye’yi de kapsamasında bir yavaşlamaya yol açabileceğini belirtmiştir." 
     
</TEXT>
</DOC>
