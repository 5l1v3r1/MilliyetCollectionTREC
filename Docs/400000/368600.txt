<DOC>
<DOCNO> 368600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sondun37.html </URL>
<DATE> 2005/08/10/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Bağdat'ta son 24 saat kanlı bitti... 
</HEADLINE>
<TEXT>

     Irak’ta son 24 saat içinde meydana gelen çatışmalar ve şiddet olaylarında onlarca kişi öldü. 
     Reuters haber ajansının bildirdiğine göre, başkent Bağdat’ın 180 kilometre kuzeyindeki Beyci kasabasında Amerikan askerlerine dün gece düzenlenen saldırıda 4 asker öldü, 6’sı yaralandı. 
     Kuzeydeki Musul kentinde çeşitli çatışmalarda 2’si polis 15 kişi öldü. 
     Bağdat’ın batısındaki Gazeliye semtinde düzenlenen intihar saldırısında 2’si polis 6 kişi öldü, 14 kişi yaralandı. Azamiye semtinde havan saldırısında bir polis öldü, 6 sivil yaralandı. 
     Başkentin 60 kilometre güneyindeki İskenderiye bölgesinde bir araçtan açılan ateş sonucu 2 sivil öldü, 3’ü yaralandı. 
     Bağdat’ın Ragıbe Hatun semtinde polis yetkilisi Hudur Abbas El Salih evinden çıkarken kaçırıldı. Polis, El Salih’in karısını arayanların fidye istediklerini belirtti. 
     Yine başkentin 110 kilometre batısındaki Ramadi kentinde "Hızlı Darbe" adı verilen operasyonla 9 bombalı araç ve çok sayıda patlayıcı bulundu, 32 şüpheli gözaltına alındı. 
     Habbaniye kasabasında küçük silahlarla açılan ateşte bir Amerikan askeri hayatını kaybettti. 
     
</TEXT>
</DOC>
