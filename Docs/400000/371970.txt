<DOC>
<DOCNO> 371970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sontur38.html </URL>
<DATE> 2005/08/22/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Hac kesin kayıt süresi uzatıldı 
</HEADLINE>
<TEXT>

     Diyanet İşleri Başkanlığı'nın, bazı hacı adaylarının daha önce belirlenen 19 Ağustos tarihine kadar kesin kayıt yaptırmadıklarını belirlediği, bu nedenle kayıt süresinin Türkiye genelinde uzatıldığı bildirildi. 
     Sivas Müftüsü Sinan Cihan, Diyanet İşleri Başkanlığı'nın, bazı hacı adaylarının daha önce belirlenen 19 Ağustos tarihine kadar kesin kayıtlarını yaptırmadıklarının tespit edildiğini, bu sebeple kesin kayıt ve yedek adayların kayıt yaptırma sürelerinin Türkiye genelinde yeniden belirlendiğini söyledi. 
     Cihan, asıl listede bulunanların 26 Ağustos, yedek listede yer alanların ise 29 Ağustos-9 Eylül tarihlerinde, daha önce belirtilen usul ve esaslar çerçevesinde kayıt yaptırabileceklerini kaydetti. 
     
</TEXT>
</DOC>
