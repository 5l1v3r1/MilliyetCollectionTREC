<DOC>
<DOCNO> 382267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/soneko58.html </URL>
<DATE> 2005/09/28/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
ABD Hazine Bakanı Çin, yuen konusunda daha hızlı hareket etmeli 
</HEADLINE>
<TEXT>

     ABD Hazine Bakanı John Snow, Çin'in, ulusal para birimi yueni serbest dalgalanmaya bırakmak için daha hızlı hareket etmesini istedi. 
     Snow, CNBC televizyonuna verdiği demeçte, Çin'in Temmuz ayında yueni doğrudan doğruya ABD Dolarına bağlamaktan vazgeçip bir döviz sepetine bağlamasını ise ''tarihi bir adım'' olarak değerlendirdi. 
     Snow, ''aynı zamanda hafif bir revalüasyon milli paranın yabancı paralar karşısında değer kazanması yapıp, yuenin arz talep dengesine göre hareket etmesinden yana olduklarını da bildirdiler ki, yapmaları gereken de buydu. Paralarının temeldeki piyasa güçlerini yansıtmasına izin vermeleri gerekir'' dedi. 
     Snow, yuenin değerinin, tam anlamıyla arz ve talebe göre serbest dalgalanma yoluyla piyasada belirlenmesinin zaman alacağını belirtirken, ''bu zaman alacak. Ama sonunda yapacaklarına inanıyorum. Daha hızlı hareket etmeleri için onnları teşvik ediyoruz'' diye konuştu. 
     Dış ticaretinde yıllardır büyük açıklar veren ABD, Çin'i parasının değerini yapay biçimde düşük tutarak ihraç ürünlerinin göreli fiyatını ucuzlatıp dünya ticaretinde haksız avantaj sağlamakla suçluyor. 
     ABD, bu nedenle Pekin hükümetinden yuenin değerini yükseltmesini istiyor. 
     
</TEXT>
</DOC>
