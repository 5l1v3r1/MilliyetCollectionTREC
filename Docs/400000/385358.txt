<DOC>
<DOCNO> 385358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/guncel/agun.html </URL>
<DATE> 2005/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
8 trilyonluk destek 
</HEADLINE>
<TEXT>


Milliyet'in 'Baba Beni Okula Gönder' kampanyası için dev buluşma Kanal D'de gerçekleşti ve 1.5 saatte 8 milyon YTL 8 trilyon lira toplandı. İlk bağışı 4 milyon YTL ile Aydın Doğan yaptı 

İSTANBUL Milliyet 

Milliyet Gazetesi'nin kız çocuklarının okullulaştırılması amacıyla sürdürdüğü "Baba Beni Okula Gönder" kampanyası, dün Kanal D ekranlarında Türkiye'yle buluştu. Mehmet Ali Birand ile Seda Sayan'ın bir araya geldiği programda, 1.5 saatte 8 milyon YTL'lik 8 trilyon TL rekor bağış toplandı. 23 Nisan'da başlayan kampanyamızda son bağışlarla toplam 20 milyon YTL'ye 20 trilyon TL ulaşıldı. Doğan Holding Yönetim Kurulu Başkanı Aydın Doğan da 4 yeni kız yurdu yaptıracağını açıkladı. 
Böylece Doğan Grubu'nun kampanya çerçevesinde inşa ettirdiği iki yurda ek olarak toplam yurt sayısı 6'ya çıktı. Doğan Grubu'nun kampanyaya parasal katkısı da 4 milyon YTL'ye 4 trilyon TL yükseldi. 

Kampanya destekçileri 
Kanal D ekranlarında dün saat 15.30'da başlayan programa Milliyet Gazetesi İcra Kurulu Başkanı Hanzade Doğan, Genel Yayın Yönetmeni Sedat Ergin, İcra Kurulu Üyesi Tijen Mergen, yazar Meral Tamer, Çağdaş Yaşamı Destekleme Derneği Başkanı Prof. Dr. Türkan Saylan ile Kadıköy Belediye Başkanı Selami Öztürk, Beylikdüzü Belediye Başkanı Vehbi Orakçı gibi kampanya destekçilerinin yanı sıra Doğu ve Güneydoğu illerinden program için İstanbul'a gelen kız çocukları da katıldı. 

'Çağdaşlığın ilk taşı' 
Programda konuşan Hanzade Doğan, çağdaşlığa giden yolun ilk taşının eğitim olduğunu kaydederek, "Eğitimden mahrum kalan bir toplum gelişemez. Bunun artık tartışmasını yapmanın bile gereği yok. Toplumun yarısını, kadınları, kızları bundan mahrum bırakırsak o zaman gelecekteki nesillerimizi de cehalete mahkum etmiş oluruz" diye konuştu. 
Sedat Ergin de kampanyanın açık uçlu olduğunu belirterek, "Binlerce kız öğrencimiz bu kampanya başladığı için okula gidebilecekler. Bu bir başlangıç. Bu hedef önümüzde olduğu sürece Milliyet bu kampanyayı kamuoyunun gündeminde tutmaya devam edecek" dedi. 

Yurtdışından da büyük ilgi 
Programa telefonla katılan Türkiye'nin büyük kuruluşları ve ünlü isimleri de, açıkladıkları rakamlarda kız çocuklarına burs vereceklerini taahhüt etti. Türkiye, Almanya, İngiltere, Avusturya, İsviçre, Hollanda ve Belçika'dan da daha önce duyurulan SMS numaralarına "burs" yazıp mesaj gönderen vatandaşlar, kampanyaya değişik miktarlarda katkıda bulundular. Kanal D ekranlarında program devam ederken kampanyanın ilk meyvesi olan ve LİMAK Holding tarafından yaptırılan Siirt Kurtalan'daki kız yurdunun açılışı gerçekleşti. Açılışa katılan Milli Eğitim Bakanı Hüseyin Çelik de programa yapılan canlı bağlantıyla kampanyaya destek verdi. 

'En büyük sevap' 
Programa Mardin Derik'ten katılan Çataltepe Köyü İmamı Tahir Adal da ramazan ayında bir insanı okutmanın en büyük sevap olduğuna dikkat çekerek, "Bir çocuğu okula göndermek, ona maddi yardımda bulunmak, bence en kral camiden üstündür. Herkes Milliyet'in açtığı kampanyaya destek olsun" dedi. 

Kampanyada Limak Holding'in Siirt'te yaptırdığı yurdu Başbakan açtı 'Kızlarımız bu yurtta özgüvenle yetişecek' 

Başbakan Erdoğan, Siirt Kurtalan'da yaptırılan yurt için, "Kızların şanına yakışır şekilde zevkle hazırlandı" yorumunu yaptı 

ELÇİN ERGÜN Siirt 

Milliyet'in "Baba Beni Okula Gönder" kampanyası çerçevesinde Limak Holding tarafından Siirt'in Kurtalan ilçesinde yaptırılan 100 kişilik kız öğrenci yurdu, Başbakan Recep Tayyip Erdoğan ile Milli Eğitim Bakanı Hüseyin Çelik'in de katıldığı törenle hizmete açıldı. 

Annelere seslendi 
Başbakan Erdoğan açılıştaki konuşmasında, "Yurt, kızların şanına yakışır şekilde zevkle hazırlandı. Burada özgüvenle yetişip çok daha önemli roller üstlenecekler" dedi. İktidara geldiklerinde yüzde 80'lik okuma yazma oranı olan bir Türkiye bulduklarını belirten Erdoğan, özetle şunları söyledi 
"Bu oran demirperde ülkelerinde bile yüzde 100'dü. İlk olarak eğitim bütçesini birinci sıraya çıkardık. Hayırseverlerin yatırım yapması için eğitim yatırımının yüzde 100'ünü gidere saydık. 'Yoksul olduğum için çocuğumu okula gönderemiyorum' diyen annelere sesleniyorum Ailelere erkek öğrenciler için ayda 18 YTL, kız öğrencilerin okula gönderilmesi için 22 YTL destek veriyoruz." 

'Sözümüzü tuttuk' 
Milli Eğitim Bakanı Hüseyin Çelik de "Kampanyalar sayesinde 150 bin kız çocuğu eğitime kazandırıldı." dedi. 
Limak Holding Yönetim Kurulu Başkanı Nihat Özdemir ise, "Yurdu 3 ayda bitirme sözü vermiştik. 80 günde hizmete girdi" diye konuştu. 

Aydın Doğan'dan 4 yurt daha 

İLK bağışçı olan Doğan Holding Yönetim Kurulu Başkanı Aydın Doğan, eğitimin yaygınlaştırılması açısından kampanyanın önemine işaret ederek, "Biz bu kampanyaya 4 milyon YTL katkıda bulunuyoruz" diye konuştu. Doğan, Erzurum, Kelkit, Köse ve Kürtün'de de 4 yeni yurt yaptıracaklarını kaydetti. 



Sanatçı desteği 

Sanatçı Emre Altuğ programda, yakında Doğan Music Company'den çıkacak olan 'maxi single'ından elde edilecek tüm gelirini kampanyaya bağışladığını açıkladı. Altuğ, "Hayatımda ilk kez kendi yaptığım bir şey için yalvarıyorum. İmk nı olan bu albümden beşer tane alsın. Çünkü geliri kampanyaya gidecek" dedi. 
Seda Sayan'ın yanı sıra programa katılan sanatçılar Zara ve Haluk Levent de mesajları ve şarkılarıyla kampanyaya destek için çağrıda bulundu. Özcan Deniz, Beyazıt Öztürk, Ebru Akel, Nurgül Yeşilçay, Levent Kırca, Sumru Yavrucuk da kampanyaya destek için çağrı yaptı, "Okumayan kızımız kalmasın" dedi. 

Kim ne bağışladı 
Kadıköy Belediyesi 16 derslikli ilköğretim okulu, 100 bursŞişli Belediyesi 100 burs, toplam 500 bin YTL destekCeritler Limited Lojmanlı 2 köy okuluPetrol Ofisi 500 bursFenerbahçe Spor Kulübü 500 bursSiemens 300 bursMetro Group 200 bursBeşiktaş Spor Kulübü 150 burs Rıza Çalımbay kendi adına 10 bursBeylikdüzü Belediyesi 100 bursMicrosoft Türkiye 100 bursErgun Gürsoy 20 bursFatih Gökşen Galatasaray Spor Kulübü Yönetim Kurulu Üyesi 15 bursVural Öger 20 bursBalnak 20 bursVIP SAT 15 bursAnkaragücü Spor Kulübü 15 bursAtlasjet 10 bursMüfit Tarhan 10 bursA vrupa Koleji 10 burs 
NOT Burslar üçer yıl için geçerlidir 



</TEXT>
</DOC>
