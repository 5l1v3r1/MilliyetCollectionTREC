<DOC>
<DOCNO> 386004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sondun03.html </URL>
<DATE> 2005/10/12/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Kabil'de ABD Büyükelçiliği ve Kanada büyükelçisinin evine roketli saldırı 
</HEADLINE>
<TEXT>

     Afganistan’ın başkenti Kabil’in merkezindeki ABD Büyükelçiliği ile Kanada büyükelçisinin konutuna düzenlenen roketli saldırı sonucu 2 kişinin yaralandığı bildirildi. 
     ABD’li bir yetkili, büyükelçilik binalarının bulunduğu alana atılan roketin binanın içine girerek ABD istihbarat servisinin bürosuna isabet ettiğini belirtti. İsabet eden roket nedeniyle herhangi bir can kaybı meydana gelmediğini kaydeden yetkili binada meydana gelen hasar hakkında bilgi vermekten kaçındı. 
     Polis yetkilileri, Kanada büyükelçisinin konutunun dışında patlayan ikinci füzenin ise iki koruma görevlisinin yaralanmasına neden olduğunu bildirdiler. Birinin durumu ağır olan yaralıların hastanede tedavi altına alındığı kaydedildi. 
     Gözlemciler, saldırının, ABD Dışişleri Bakanı Condoleezza Rice’ın Afganistan’a yapacağı ziyaretten saatler önce yapıldığına dikkati çektiler. 
     
</TEXT>
</DOC>
