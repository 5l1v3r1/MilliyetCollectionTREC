<DOC>
<DOCNO> 370163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/spor/spo09.html </URL>
<DATE> 2005/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüzg r gibi geçti 
</HEADLINE>
<TEXT>


Helsinki'de 5-14 Ağustos tarihleri arasında yapılan Dünya Atletizm Şampiyonası renkli görüntülere sahne oldu. 3 dünya rekorunun kırıldığı organizasyonda Gatlin, Radcliffe, Isinbayeva, Dibaba, Gharib ve Menendez gibi sporcular ön plana çıktı 

KAAN BORA 


Finlandiya'nın başkenti Helsinki'de düzenlenen Dünya Atletizm Şampiyonası 9 gün boyunca yüzlerce sporcunun müthiş mücadelesine tanıklık etti. İzleyenlere renkli görüntüler yaşatan şampiyona birçok zaman kötü hava şartlarının azizliğine uğradı. Atletler, organizasyonun kuzey Avrupa'da yapılmasının dezavantajını yaşarken, yarışlar sırasında gerek yağmur ve gerekse rüzgar nedeniyle zorlandı. Helsinki'de 3 dünya rekorunun da bayanlar tarafından kırılması dikkat çekti. Bayanlar sırıkla atlamada daha önce 17 dünya rekoru kıran Yelena Isinbayeva 18.'sine 5.01'lik derecesiyle ulaştı. Rus sporcu, ikinci sıradaki Polak'a 41 santimetre fark atarak bu kategoride rakipsiz olduğunu gözler önüne serdi ve kariyerindeki tek önemli eksik olan dünya şampiyonluğuna da Finlandiya'da uzandı. Cirit atmada Kübalı Menendez kapanışı rekorla yaptı. 20 kilometre yürüyüşte de Olimpiada Ivanova dünya rekoru kırdı. 

Kral Gatlin 
Dünya rekortmeni Asafa Powell'ın yarışmadığı Helsinki'de 100 metrede Justin Gatlin altın madalyaya kolay uzandı. ABD'li atlet 200 metrede de birincilik kürsüsüne çıkıp, şampiyonanın flaş isimlerinden biri oldu. Erkekler maratonda eski bir futbolcu olan Jaouad Gharib önemli bir zafere imza attı. Faslı atlet aynı zamanda üst üste 2 Dünya Şampiyonası'nda maraton kazanan ikinci atlet oldu. Aynı başarıyı daha önce İspanyol Anton 1997 ve 1999'da elde etmişti. Elvan Abeylegesse'nin 5 bin metredeki dünya rekoruna göz diken Dibaba, şampiyonanın yıldızı oldu. 19 yaşındaki Etiopyalı bayan atlet hem 5 bin hem de 10 bin metrede altın madalyaya uzanıp, tarihe geçti. İddialı gittiği Atina Olimpiyatı'nda elemeleri geçemeyen Rashid Ramzi, Finlandiya'da 800 ve 1500 metrede birinci olup, müthiş bir başarı gösterdi. Dünyanın en hızlı bayan maratoncusu Paula Radcliffe, Britanya'ya tek altın madalyasını kazandırdı. Şampiyonanın en büyük iki hayal kırıklığı ise Almanya ve Britanya idi... 80 ve 90'lı yılların atletizmdeki iki gözde ülkesi sadece 8 madalyada kaldı. ABD yine her zamanki gibi madalyaları toplayıp, tablonun zirvesine kuruldu. 

Sıfır çektik 
Türkiye açısından şampiyona çok silikti. Elvan'ın sakatlığı, Süreyya'nın cezası nedeniyle 4 sporcu ile temsil edildiğimiz Helsinki'de pek bir varlık gösteremedik. Çekiç atmada madalya umudumuz Eşref Apak'ın kötü performansı ümitlerimizi başlamadan bitirdi. 3000 engellide Türkan Erişmiş ve Halil Akkaş ile 800 metrede Binnaz Uslu elemeleri geçemeyince Helsinki'den kocaman bir hiçle döndük. 

ŞAMPİYONLAR 

ERKEKLER 
100 metre Justin Gatlin Amerika 9.98 
200 metre Justin Gatlin Amerika 20.04 
400 metre Jeremy Wariner Amerika 43.93 
800 metre Rashid Ramzi Bahreyn 1 44.24 
1500 metre Rashid Ramzi Bahreyn 3 37.88 
5000 metre Benjamin Limo Kenya 13 32.55 
10.000 metre Kenenisa Bekele Etiopya 27 08.33 
Marathon Jaouad Gharib Fas 2 saat 10 dk. 10 sn. 
110 engelli Ladji Doucour Fransa 13.07 
400 engelli Bershawn Jackson Amerika 47.30 
3000 engelli Saif Shaheen Katar 8 13.31 
4x100 bayrak Fransa 38.08 
4x400 bayrak Amerika 2 56.91 
Yüksek atlama Yuriy Krymarenko Ukrayna 2.32m 
Sırıkla atlama Rens Blom Hollanda 5.80m 
Uzun atlama Dwight Phillips Amerika 8.60m 
3 adım atlama Walter Davis Amerika 17.57m 
Gülle atma Adam Nelson Amerika 21.73m 
Disk atma Virgilijus Alekna Litvanya 70.17m 
Çekiç atma Ivan Tikhon B.Rusya 83.89m 
Cirit atma Andrus V rnik Estonya 87.17m 
Dekatlon Bryan Clay Amerika 8732 puan 
20 km yürüyüş Jefferson Perez Ekvador 1 saat 18 35 
50 km yürüyüş Sergey Kirdyapkin Rusya 3 saat 38 08. 
Bayanlar 
100 metre Lauryn Williams Amerika 10.93 
200 metre Allyson Felix Amerika 22.16 
400 metre Williams Darling Bahreyn 49.55 
800 metre Zulia Calatayud Küba 1 58.82 
1500 metre Tatyana Tomashova Rusya 4 00.35 
5000 metre Tirunesh Dibaba Etiopya 14 38.59 
10.000 metre Tirunesh Dibaba Etiopya 30 24.02 
Maraton Paula Radcliffe Britanya 2 saat 20 57 
100 engelli Michelle Perry Amerika 12.66 
400 engelli Yuliya Pechonkina Rusya 52.90 
3000 engelli Dorcus Inzikuru Uganda 9 18.24 
4x100 bayrak Amerika 41.78 
4x400m bayrak Rusya 3 20.95 
Yüksek atlama Kajsa Bergqvist İsveç 2.02m 
Sırıkla atlama Yelena Isinbayeva Rusya 5.01m D.R 
Uzun atlama Tianna Madison Amerika 6.89m 
3 adım atlama Trecia Smith Jamaika 15.11m 
Gülle atma Nadezhda Ostapchuk B.Rusya 20.51m 
Disk atma Franka Dietzsch Almanya 66.56m 
Çekiç atma Olga Kuzenkova Rusya 75.10m 
Cirit atma Osleidys Menendez Küba 71.70m D.R 
Heptatlon Carolina Klüft İsveç 6887 puan 
20 km yürüyüş Olimpiada Ivanova Rusya 1 saat 25 41 D.R 

MADALYA TABLOSU ABD 14 8 3 25 Rusya 7 8 5 20 Etiopya 3 4 2 9 Küba 2 4 0 6 B.Rusya 2 2 1 5 Fransa 2 1 4 7 İsveç 2 0 1 3 Bahreyn 2 0 0 2 Jamaika 1 5 2 8 Kenya 1 2 4 7 Fas 1 2 0 3 Almanya 1 1 3 5 Estonya 1 1 0 2 Bahamalar 1 1 0 2 Hollanda 1 1 0 2 Britanya 1 0 2 3 Litvanya 1 0 0 1 Katar 1 0 0 1 Ekvador 1 0 0 1 Uganda 1 0 0 1 Ukrayna 1 0 0 1 

</TEXT>
</DOC>
