<DOC>
<DOCNO> 394125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sonsiy21.html </URL>
<DATE> 2005/11/11/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Milli Savunma Bakanı'na soru Bröve değişikliğini siz mi teklif ettiniz 
</HEADLINE>
<TEXT>

     CHP İzmir Milletvekili Ahmet Ersin, Milli Savunma Bakanı Vecdi Gönül’e, Kara Kuvvetleri Komutanlığı’nın brövesinden Atatürk resminin çıkarılmasını teklif edip etmediğini sordu. 
     Ersin, Gönül’ün yanıtlaması istemiyle TBMM Başkanlığı’na sunduğu önergesinde, bröveden Atatürk resminin çıkarılması kararının nasıl alındığını ve buna neden gerek duyulduğunu öğrenmek istedi. 
     Ahmet Ersin, "Bröveden Atatürk resminin çıkarılmasını, Milli Savunma Bakanı olarak sizin teklif ettiğiniz doğru mu " sorusunu yöneltti. 
     Önergesinde ayrıca Genelkurmay Başkanlığı Genel Sekreterliği’nden yapılan açıklamanın, Atatürk resminin bröveden çıkarılmasını haklı kılmadığını savundu. 
     Öte yandan, Anavatan Partisi İstanbul Milletvekili Emin Şirin, Hakkari’nin Şemdinli ilçesinde bir kitabevine bomba atılmasıyla ilgili olarak, Genelkurmay Başkanı Hilmi Özkök’e açık mektup gönderdi. 
     Ortada çok karışık bir durum olduğunu ve olayın, TSK’nın son yıllarda karşılaştığı en önemli hadiselerden biri olduğunu ifade eden Şirin, Özkök’e, "JİTEM veya JİS var mı Bu hadise, JİTEM veya JİS’in bir provokasyonu mu Halk bu konuya nasıl böyle el koyuverdi Yoksa PKK’nın organizasyonu ve provokasyonu mu " diye sordu. 
     Şirin, olayı jandarmanın gerçekleştirdiğinin ortaya çıkması halinde Genelkurmay Başkanı’nın ve Jandarma Genel Komutanı’nın istifa etmesi gerektiğini savundu. 
     
</TEXT>
</DOC>
