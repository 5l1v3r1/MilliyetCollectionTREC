<DOC>
<DOCNO> 362209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sonyas02.html </URL>
<DATE> 2005/07/18/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Newcastle'lılar gündoğumunda Tunick için soyundu 
</HEADLINE>
<TEXT>

     İngiltere’nin Newcastle kenti sakinleri, New Yorklu sansasyonel fotoğrafçı Spencer Tunick için soyundu. 
     "Çıplak Dünya" adlı çalışması için daha önce Bruges, Barselona, Lizbon, Londra ve New York’da çekim yapan Tunick için, Newcastle kentinde yaklaşık 1500 kişi sokakta çıplak poz verdi. 
     Gönüllü çıplaklardan, gündoğumu sırasında kentin 5 değişik noktasında poz vermelerini isteyen Spencer Tunick, kentteki çekimlerinden çok memnun kaldığını açıkladı. 
     
     AMAÇ 35 BİN ÇIPLAĞI FOTOĞRAFLAMAK 

     
      Fotoğrafçının bazı hayranları, Avustralya, Belçika hatta Peru gibi ülkelerden çıplak poz vermek için başvurdu. 
     Sanatçının 2003’te Barselona’da yaptığı çekimlerde 7 bin İspanyol çıplak poz vermişti. 
     New York tren garında da önceki yıl 450 gönüllü kadının çıplak fotoğraflarını çeken Tunick, "Çıplak Dünya" adlı çalışması için 35 binden fazla çıplak insanı karelerinde toplamayı planlıyor. 
     


     
</TEXT>
</DOC>
