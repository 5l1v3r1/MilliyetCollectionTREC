<DOC>
<DOCNO> 392998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/yazar/uras.html </URL>
<DATE> 2005/11/08/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Bankalar üreticiye kredi veremiyor 
</HEADLINE>
<TEXT>


Bankacılık Düzenleme ve Denetleme Kurumu bankalarımızın yurtdışındaki şubeleri ile yurtiçindeki şubelerinin ağustos ayı sonundaki durumlarını gösteren rakamlar yayımladı. Bu rakamlara göre, bankalarımızın durumu iyi, hem de çok iyi. 
Sektör bir yılda yüzde 23 büyümüş.Krediler son bir yılda yüzde 40 yükselerek 130 milyar YTL'ye yükselmiş.Vergi öncesi k rları bir yıl önceye göre yüzde 40 artmış. 
Banka sisteminin güçlenmesi, büyümesi ekonomi için önemlidir. Çünkü banka sistemi yatırımı, üretimi kredilendirir. 
Acaba güçlenen, büyüyen, k rlılığı artan banka sistemimiz ekonomimizi nasıl kredilendiriyor Hangi yatırıma, hangi üretime ne kadar kredi veriyor 

Mevduat 215 milyar YTL 
Önce banka sistemimizin nereden kaynak bulduğunu, kredileme gücünün ne olduğunu görelim. 
Ağustos ayı sonu itibariyle bankalarımızdaki toplam mevduat 215 milyar YTL.Bankalarımız yurtdışından 44 milyar YTL borçlanmış. Repo işlemlerinden 14 milyar YTL, fonlardan 5 milyar YTL kaynak sağlamış.17 milyar YTL'si ödenmiş sermaye olmak üzere 49 milyar YTL özkaynakları var. 
Acaba bankalarımız bu kaynaklardan toplanan parayı ne yapmış 
130 milyar YTL'yi ekonomiye kredi olarak enjekte etmiş.137 milyar YTL'yi Hazine'nin "yağlı-ballı" tahvillerine ve bonolarına bağlamış. 
Demek ki Hazine'nin "yağlı-ballı" borçlanması, bankalarımızın ekonomiye enjekte edecekleri imk nın yarısını emiyor. 

Krediler 130 milyar YTL 
Acaba bankalarımız 130 milyar YTL krediyi hangi sektörlere vermiş 
Kullandırdıkları her 100 YTL'nin 30 YTL'sini tüketiciye vermişler. Toplam 130.4 milyar YTL krediden 39.8 milyar YTL konut, otomobil, kart kredisi olarak gitmiş.Tarıma verilen tüm krediler 6.3 milyar YTL. Konut kredilerinden daha az. Otomobil kredileri kadar. Kredi kartları borcu, tarım kredilerinin 2.5 katı.Hani, bizim "tekstil ve giyim" diye bir sektörümüz var Hani, istihdamda ve ihracatta önde koşuyor İşte o sektöre bankaların verdiği kredi 6.9 milyar YTL. Toplam banka kredilerinin yüzde 5.3'ü kadar. 
Özeti şu Bankaların imk nlarının yarısını Hazine emiyor. Bankalar kalan yarısını kredi olarak değerlendiriyor. Bankalar şimdilerde ekonominin üretken sektörlerinden çok tüketiciyi kredilendirmeyi seviyor. 
Sayın okuyucularım, bankalar "hayır kurumu" değil... Kaynaklarını en fazla gelir getiren alana yatırmak istemeleri doğal. Bu nedenle bono alıyor, kart dağıtıyor, tüketiciyi finanse ediyor. Ama bu yapı ekonomi için doğru değil. Tartışmamız gereken, 1- Bu yapı neden böyle çarpık hale geldi, 2- Nasıl düzelir de bankaların kaynakları yatırıma ve üretime yönelir Bunları tartışmaya mecburuz. 



</TEXT>
</DOC>
