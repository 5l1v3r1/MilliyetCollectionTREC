<DOC>
<DOCNO> 385699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/yazar/asik.html </URL>
<DATE> 2005/10/11/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ofer'in dengesi 
</HEADLINE>
<TEXT>


Tayyip Erdoğan Dubai'yi ziyaret ediyor... Aradan bir hafta geçiyor, bu kez Dubai Prensi El Maktum İstanbul'a geliyor... Belediye Başkanı Kadir Topbaş'la şehrin en güzel yerlerine gökdelenler, iş merkezleri dikmek üzere anlaşma imzalıyor. Ne ihale var, ne şartlar açıklanıyor. Bu kentin milyonlarca sakini, şehircileri, mimarları, uzmanları kentin pazarlandığını imza aşamasında görüyorlar. Eski İstanbul Belediye Başkanı Nurettin Sözen'e ne diyeceğini soruyoruz. 
- Her yönüyle tam bir garabet. Bir kere söz konusu arazilerin bir bölümü Hazine'ye ait. Belediye'nin bu arsalar üzerinde herhangi bir tasarrufta bulunması hukuken mümkün değil. Önce buraları kendi üzerine alması lazım. Bunun için kesin devir şart. Sonra yapılacak binaların beş binlik ve binlik n zım planlarına uygun olması gerek. Ardından ruhsat sorunu var. 
- Hukuki sorunları özel bir yasa ile aşacakları ileri sürülüyor. 
- Mümkün değil, çünkü kişiye özel yasa çıkarılamaz. Çıkarırlarsa Anayasa Mahkemesi'nden döner. 
- O zaman bu tören, bu imza niye 
- Musevi işadamı Ofer'le kapalı kapılar ardında iş çevirmeleri kendi tabanlarından da büyük tepki gördü. O tepkiyi azaltmak için, bakın biz aynı şeyi Araplara da yapıyoruz mesajı vermek istiyorlar. Akıllarınca Ofer olayını dengeleyecekler. 

Oy topla 
Vatandaşı çarp 
Kıbrıs'ı elden çıkar 
Ülkeyi böl 
Değişimci ol... 

Rumlar yumuşar mı AB Komiseri Olli Rehn çok net konuşuyor 
- Rum kesimini Kıbrıs Cumhuriyeti olarak tanıyın, limanlarınızı açın... Yoksa müzakereler başlamayacak... 
Dışişleri Bakanı Gül ve Başbakan Erdoğan ise "Önce çözüm sonra tanıma" diyorlar... 
Böyle bir şey hiç mümkün mü Adam arkasına AB'nin 24 ülkesini almış. Size "Limanların açılmasını ve Kıbrıs'ın tanınmasını" öngören Çerçeve Belgesi'ni kabul ettirmiş. Peşinden askerlerin çekilmesi gelecek. Yıllardır beklediği Ada'ya tek başına h kim olma fırsatını yakalayan Rum Yönetimi adil çözüme yanaşır, egemenliği paylaşır mı 

Orhan Pamuk, Nobel Jürisi'ni bölmüş. 
Hakkında "Bölücü" diyenleri haklı çıkardı. 
Haldun Ertem 

Fizyolojik itiraf... Konya Selçuk Üniversitesi Meram Tıp Fakültesi'ne alınacak fizyoloji ve histoloji uzmanları için verilen ilanda, alınacak kişilerin adları hariç bütün özelliklerinin sayıldığını yazdık... 
Üniversite Rektörü Prof. Süleyman Okudan, arayarak samimi bir itirafta bulundu, ilanın uzun süredir o görevlerde çalışan iki kişinin kadroya alınmasına uygun şekilde düzenlendiğini, yanlış iş yapıldığını, iki kadroyu ve sınavı iptal ettiğini bildirdi. 

Abdullah Gül, imajı için, kuaförü tarafından saçını arkaya doğru taramaya ikna edilmiş. 
Bu durumda tarama sürecini kuaför başlatmış oluyor... 

Sabancı Üniversitesi'nden Atatürk açıklaması Sabancı Üniversitesi'nde Atatürk büstü, heykeli ve resmi bulunmadığına ilişkin yazımıza üzerine Sabancı Üniverisitesi Rektörü Tosun Terzioğlu, üzüldüğünü bildirerek şu açıklamayı yaptı 
"1999 - 2000 akademik yılında "Türkiye'de bir dünya üniversitesi olmak" hedefiyle eğitim-öğretim hayatına başlamış olan Sabancı Üniversitesinin çeşitli yerlerinde çok sayıda özgün Atatürk resmi bulunmaktadır. Bu resimler, uzunca bir tarama süreci sonunda, orijinal veya orijinaline en yakın fotoğraflar arasından büyük bir özenle seçilmişlerdir. 
Ancak bu resimlerin asılış biçimleri, alışılagelmişten oldukça farklıdır. İçlerinden birisi, en büyüğü, tüm üniversite mensuplarının aynı anda yemek yediği Üniversite Merkezi Ana Yemek Salonu'nun en görünür duvarında ve diğer resimlerden farklı olarak, bir anlamda "Atatürk İçimizde" anlayışını yansıtacak biçimde yer almaktadır. Ayrıca gerek Rektörlük, gerek fakülteler ve gerekse idari birim binalarında da özgün, çok sayıda Atatürk resmine yer verilmektedir. 
Ayrıca yazınızda sözünü ettiğiniz "Öncü Gençlik Derneği"nin şik yetinden de yine yazınız kanalıyla ilk kez haberdar olduk. Üniversitemiz yetkililerinin cevabı olduğu iddia edilen "İdeolojik sembolleri kullanamayız" ifadesinden, ne benim ne de herhangi bir üniversite yetkilisinin haberi bulunmamaktadır. 
Diğer yandan, Sabancı Üniversitesi'nde kuruluş yıllarından itibaren, üniversitenin farklı yapısı ve felsefesine uyacak, öte yandan Atatürk'e ve onun ilke ve inkılaplarına yakışacak bir Anıt arayışımız sürmektedir. 
Üniversitemiz kampusunda kuruluş yıllarından beri pek çok kereler üzerinde çalışılan, ancak tasarım çalışmalarının arzu edilen düzeye ulaşamaması nedeniyle hayata geçirilmeyen Atatürk Anıtı projesi, kendi alanında tanınmış heykel sanatçılarımızdan birine sipariş edilme aşamasına gelmiştir. 
Atatürk'ün "bilimsellik üzerine" görüş ve düşüncelerinin yer aldığı, üniversite özerkliğinin, bilim ve ifade özgürlüğünün vurgulandığı bu anıt-kitabenin önümüzdeki aylarda, üniversitemizin hemen girişinde yer alan ve inşaatı 2004 yılı Haziran ayında tamamlanmış olan 1000 kişilik Gösteri Merkezi'nin duvarına konulması planlanmıştır." 



</TEXT>
</DOC>
