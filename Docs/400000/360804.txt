<DOC>
<DOCNO> 360804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sontur14.html </URL>
<DATE> 2005/07/13/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Üstgeçiti kullanın’ dedi, dayak yedi 
</HEADLINE>
<TEXT>

     Emre KOŞAK BURSA, DHA 

      BURSA’da caddeden karşı tarafa geçmek isteyenleri, üstgeçidi kullanması için uyaran 40 yaşındaki Selahattin Altınbaş, demirli ve bıçaklı saldırıya uğradı. Yaralanan Altınbaş, hastaneye kaldırıldı. 
     Bursa’da, şehir trafiğinin en yoğun olduğu semtlerinden biri olan Gençosman’da esnaflık yapan Selahattin Altınbaş, dün saat 19.30’da, caddeden karşıya geçmek isteyen 25 yaşlarındaki iki kişi üstgeçidi kullanmaları konusunda uyardı. Altınbaş, daha sonra Sana ne Biz istediğimiz yerden geçeriz. Sana mı kalmış '' diyen kişilerle tartıştı. 
     Bir süre sonra bu kez iki arkadaşını daha yanına alan saldırganlar, ellerindeki demir çubuk ve döner bıçağıyla Altınbaş’a saldırdı. Kafası yarılan, vücudunda kesikler bulunan Altınbaş, polisler tarafından Devlet Hastanesi'ne kaldırılırken, kargaşadan yararlananlar kaçtı. Polise verdiği ifadede artık kimseyi uyarmayacağını söyleyen 2 çocuk babası Altındaş, Suçum iyilik yapmaktı'' dedi. 
     Olayla ilgili soruşturmaya başlandı. Polis, kaçan saldırganların kimliğini araştırıyor. 
     
</TEXT>
</DOC>
