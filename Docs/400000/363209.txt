<DOC>
<DOCNO> 363209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sonyas18.html </URL>
<DATE> 2005/07/21/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
2500 aile evlat edinemk için sıra bekliyor... 
</HEADLINE>
<TEXT>

     Devlet Bakanı Nimet Çubukçu, Türkiye'de evlat edinmek üzere 2 bin 500 ailenin sıra beklediğini bildirdi. 
     Çubukçu, DYP Hatay Milletvekili Mehmet Eraslan'ın yazılı soru önergesine verdiği cevapta, faaliyet gösteren 43 Çocuk ve Gençlik Eğitim Merkezi aracılığı ile sokakta yaşayan 41 bin 982 çocuğa ulaşıldığını bu çocuklardan 12 bininin ailelerinin yanına döndüğünü belirtti. Nimet Çubukçu, Türkiye genelinde ulaşılan sokak çocuklarından 3 bin 475'sinin madde bağımlısı olduğunu açıkladı. 
     Çocuk yurtlarında 9 bin 609 çocuğa, yetiştirme yurtların ise 10 bin 127 gence hizmet verdiğini bildiren Çubukçu, bugüne kadar 7 bin 886 çocuğun evlat edinildiğini kaydetti. 
     
     AİLELER SIRA BEKLİYOR 
     Devlet Bakanı Çubukçu, evlat edinmek üzere 2 bin 500 ailenin sıra beklediğine işaret ederek, yılda ortalama 500 çocuğun evlat edinildiğini belirtti. 
     Evlat edinilen çocukların ancak ciddi sağlık sorunu yaşanması ve ailenin talebi doğrultusunda geri alındığını ifade eden Çubukçu, bu çocukların 0-1 yaş grubu olduğuna dikkati çekti. Çubukçu, iade oranının istatistiklerde önemli bir yer tutmadığını da bildirdi. 
     
</TEXT>
</DOC>
