<DOC>
<DOCNO> 372514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sonspo03.html </URL>
<DATE> 2005/08/24/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Terim'den Ümit Karan'a milli forma mesajı... 
</HEADLINE>
<TEXT>

     Ümit Karan'ın nikah şahitliğini yapan Fatih Terim, gözüm üzerinde, seni izliyorum diyerek, milli forma için mesaj verdi. 
     
     Basamakları çıkıyor 

     Hagi’yle yıldızı barışmayan ancak Eric Gerets’in takımın başına geçmesiyle yeniden doğan Ümit Karan, tekrar basamakları çıkmaya başladı. Önce Yuvam'' dediği Cim Bom’a dönen, ardından Necati’nin yokluğunda bulduğu şansı iyi değerlendiren golcü futbolcunun, şimdi de A Milli Takım formasını giymesi gündemde. Son iki haftada attığı dört golle krallık yarışının zirvesinde tek başına oturan Ümit, önceki gece Zeynep Çelebi ile hayatını birleştirdiği törende, Milli Takımlar Başdanışmanı Fatih Terim’den müjdeli bir haber aldı. 
     
     Milli formayı istiyorum’ 

     Terim, eski öğrencisiyle yaptığı sohbette, Gözüm üzerinde, seni takip ediyorum. Performansın da gayet iyi. Bu temponu devam ettir'' dedi. Milli takımla ilgili düşüncelerini aktaran Cim Bom’un gol silahı, Hayatımın en mutlu günlerini yaşıyorum. Düğünümden bir gün önce üç gol atmak harika bir duyguydu. Bana destek olan herkese ve özellikle takım arkadaşlarıma teşekkür ederim. Şimdiki hedefim milli takıma seçilmek ve aynı performansı Ay-Yıldızlı formayla sergilemek'' ifadesini kullandı. 

     
</TEXT>
</DOC>
