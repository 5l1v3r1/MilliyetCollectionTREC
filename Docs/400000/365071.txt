<DOC>
<DOCNO> 365071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/soneko47.html </URL>
<DATE> 2005/07/28/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Tekel'den sigaraya zam... 
</HEADLINE>
<TEXT>

     Sigaradan alınan ÖTV tutarlarında yapılan düzenlemenin ardından TEKEL’de ürettiği sigaraların fiyatlarında yüzde 5.3 ile yüzde 172.7 arasında değişen oranlarda zam yaptı. 
     Tekel’den yapılan yazılı açıklamada, 550’şer bin liradan satılan Bitlis ile Bafra sigaralarının her birinin paket fiyatı yüzde 172.7 oranında arttırılarak bin 500 liraya yükseltilirken bunu, yüzde 87.5 artış ile Birinci 85 mm , yüzde 50 artış ile Bahar mavi kırmızı 
     sigaraları izledi. 
     Tekel, fiyatı 2 milyon 150 bin lira olan 100 mm 2001 sigarasının fiyatını yüzde 11.6 artırarak 2 milyon 400 bin liraya çıkarırken, paketi 2 milyon lira olan 85 mm Tekel 2001 Hard Pak sigaranın fiyatını da yüzde 12.5 artırarak 2 milyon 250 bin liraya çıkardı. 
     Ayrıca fiyatı 3 milyon lira olan 100 mm Tekel 2000 sigarasının fiyatı da yüzde 13.3 artarak 3 milyon 400 bin lira olarak belirlendi. 
     Tekel paketi 1 milyon 600 bin lira olan 85 mm Samsun 216 soft Paket sigaranın fiyatını yüzde 31.3 artırarak 2 milyon 100 bin liraya, paketi 1 milyon 500 bin lira olan 100 mm Maltepe Gold’un fiyatını da yüzde 33.3 artırarak 2 milyon liraya çıkardı. 
     Tekel, paketi 1 milyon 300 bin lira olan 100 mm Maltepe ve Samsun sigaralarının her birinin fiyatını da yüzde 34.6’şar oranında yükselterek 1 milyon 750 bin liraya yükseltti. 
     Tekel Kariyer sigarasının 2 milyon 500 bin lira olan fiyatını değiştirmezken, Fors sigarasının fiyatını ise yüzde 6.7 oranında düşürdü. Böylece Fors sigarasının fiyatı 3 milyon 750 bin liradan 3 milyon 500 bin liraya düştü. Tekel’in ürettiği sigaraların yeni fiyatları yarından itibaren geçerli olacak. 
     
</TEXT>
</DOC>
