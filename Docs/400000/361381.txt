<DOC>
<DOCNO> 361381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/soneko40.html </URL>
<DATE> 2005/07/15/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Ereğli Belediye Başkanı'ndan Başbakan'a Erdemir sitemi... 
</HEADLINE>
<TEXT>

     Zonguldak'ın Ereğli İlçesi Belediye Başkanı Halil Posbıyık, ''Başbakan Erdoğan, Ereğli Demir ve Çelik Fabrikaları ERDEMİR T.A.Ş.'yi 15 dakika gezin gözyaşları içinde kalarak fabrikayı satmaktan vazgeçersiniz'' dedi. 
     Posbıyık, makamında düzenlediği basın toplantısında, 40 yıldır devlete borcu bulunmayan Türk ekonomisinin 'amiral gemisi' ERDEMİR'in 2007'de yassı çelik üretimini 4 milyon 500 bin tona çıkartacağını, bunun da göz ardı edilmemesi gerektiğini söyledi. 
     ERDEMİR'in stratejik kuruluş olmasının yanı sıra bünyesindeki mühendislerle dünyaya proje sattığını ifade eden Posbıyık, şöyle konuştu 
     ''Başbakan Recep Tayyip Erdoğan'ın, bazı gazetelerde ERDEMİR'e atfen olumsuz sözler sarfetmesi bizleri üzmüştür. Başbakan, siz ERDEMİR'i bir hurda yığınımı zannediyorsunuz Başbakan Erdoğan, ERDEMİR'i 15 dakika gezin gözyaşları içinde kalarak fabrikayı satmaktan vazgeçersiniz. Başbakanı, ülkemizin yassı çelik ihtiyacının yüzde 90'ını karşılayacak bu fabrikayı görmeye davet ediyorum. Çünkü, dünyada 5 ödül alan ERDEMİR gibi fabrika yok.'' CHP Zonguldak Milletvekili Harun Akın da yazılı açıklamasında, Türkiye'nin seçkin kuruluşları arasında yer alan ERDEMİR'in kamuoyuna yanlış yansıtılmasının kabul edilebilir olmadığını belirterek ''Başbakan, ERDEMİR ile ilgili yanlış yol içindesiniz. ERDEMİR, gıda üretimi yapan fabrika kadar temizdir. Başbakan, ERDEMİR için söylediği olumsuz sözlerinden dolayı bölge halkından özür dilemelidir'' dedi. 
     
</TEXT>
</DOC>
