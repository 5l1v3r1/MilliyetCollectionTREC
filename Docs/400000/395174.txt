<DOC>
<DOCNO> 395174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonspo11.html </URL>
<DATE> 2005/11/15/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Kartal’ın modeli Kanoute 
</HEADLINE>
<TEXT>

     Tigana, Sevilla'lı Kanoute gibi maçın seyrini değiştirecek adamlara ihtiyacım var. Transferde rotamız bu tip yıldızlar olmalı dedi. 
     3 Kasım’da İspanya’da oynanan ve Sevilla’nın 3-0’lık galibiyetiyle son bulan Sevilla maçı, Beşiktaş Teknik Direktörü Jean Tigana’nın aklından çıkmıyor. Bu karşılaşma sonrası soyunma odasında, Kanoute’yi durduramadık'' diyerek oyuncularını eleştiren Fransız hoca, basın toplantısında da, Kanoute’nin oyuna dahil olması, savunmamızda büyük hatalar yapmamıza neden oldu. Bir futbolcunun, skora nasıl etki ettiğini, hepimiz üzülerek gördük'' yorumlarını yapmıştı. İstanbul’a dönüşte de yöneticilerle geleceğe dönük toplantılar düzenleyen Tigana’nın, Kanoute gibi maçın seyrini değiştirecek adamlara ihtiyacım var. Transferde rotamız bu tip yıldızlar olmalı'' dediği öğrenildi. 
     
</TEXT>
</DOC>
