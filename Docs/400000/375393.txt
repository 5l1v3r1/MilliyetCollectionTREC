<DOC>
<DOCNO> 375393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sonspo15.html </URL>
<DATE> 2005/09/03/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Türkiye 2- Danimarka 2 
</HEADLINE>
<TEXT>

     18. Dünya Kupası Avrupa Elemeleri’nde Türkiye, kendi sahasında Danimarka ile 2-2 berabere kaldı. 
     Karşılaşmaya kontrollü başlayan milli takım, daha çok savunmadan oyun kurarak rakibinin üzerine giderken, Danimarka ise ileride pres yaparak millilerin rahat oyun kurmasını engellemeye çalıştı. İlk dakikalar geçtikten sonra oyuna hakim olan milli takım, kanatları iyi kullanmaya başladı. Devrenin ilerleyen dakikalarında oyuna hakim olan milliler Hakan Şükür ve Fatih Tekke ile mutlak pozisyonları harcadılar. 
     Savunmada Alpay ve İbrahim Toraman yerinde müdahaleleriyle atakları önlerken, sol kanatta Yıldıray-Ümit ikilisi ileride etkili oldular. Hasan ve Tümer çalışkanlıklarıyla dikkat çekerken, Hakan Şükür’ün Fatih Tekke’ye asist yapmaya çalıştığı gözlendi. 
     İlk yarının son dakikalarda oyundan düşen milliler, Danimarka’nın baskısı karşısında bocaladılar. Milli Takım, Claus Jensen’in attığı gole engel olamayarak devreyi 1-0 geride tamamladı. 
     Danimarka ise öncelikle savunmasını sağlam tutup kontrataklarla gol bulmaya çalıştı. İlk yarıda 40. dakikaya kadar çok net bir pozisyona giremeyen Danimarka, son dakikalarda ise rakip kalede kurduğu baskı sonucu istediği golü buldu ve devreyi üstün kapamayı başardı. 
     11. dakikada Hasan’ın sağ kanatta pasında topla buluşan Fatih 
     Tekke’nin ortasında Hakan Şükür’den önce savunma topu kafayla uzaklaştırdı. 
     14. dakikada Yıldıray’ın soldan kaçırdığı Ümit’in ortasında, 
     müsait durumdaki Fatih Tekke’den önce topa, Agger yerinde bir müdahele ile tehlikeyi önledi. 
     16. dakikada Rommedal’ın sağdan ortasında hatalı çıkış yapan 
     Volkan kaleyi boşalttı, ceza sahası içinde Tomasson topu boş kaleye göndermek üzereyken bir anda İbrahim bu oyuncunun önüne yatarak mutlak bir golü önledi. 
     17. dakikada Volkan’ın uzun degajında yerden seken topu savunmanın 
     arkasında önünde bulan Hakan Şükür kaleci ile karşı karşıya kaldı. 
     Hakan’ın vuruşunda top auta gitti. 
     18. dakikada sol kanatta Yıldıray ile birlikte rakibe pres yapan 
     Hakan Şükür topu kapıp ortaladı. Fatih Tekke altı pasta meşin yuvarlağı düzeltip vurdu, ancak meşin yuvarlak yan ağlara gitti. 
     21. dakikada Yıldıray’ın soldan ortasında Hakan Şükür topun 
     üzerinden atlarken, Fatih Tekke’nin güzel vuruşunda kaleci Sorensen aynı güzellikte topa sahip oldu. 
     35. dakikada Jorgensen’in ceza sahasının dışından sert vuruşunda 
     kaleci Volkan direk dibinde topu kornere çeldi. 
     40. dakikada Gravesen’in ara pasıyla soldan ceza sahasına yaklaşan 
     Rommedahl’ın ortasında Alpay son anda topa ayak koydu. 
     41. dakikada Danimarka’nın baskısı gol getirdi. Clus Jensen, ceza 
     sahasının dışından sert vuruşunda top kaleci Volkan’ın müdahalesine rağmen filelere gitti 0-1 İlk yarı Danimarka’nın 1-0’lik üstünlüğü ile tamamlandı. 
     
     İlk yarı sonucu Türkiye 0-Danimarka 1 

     İkinci yarıya oyuna bu devrenin başında giren Okan’ın şık golüyle başlayan milli takım moral buldu. Ancak bir türlü oyunda hakimiyeti eline alamayan milliler, Danimarka’nın oyunu iyi kurup, tehlikeler yaratmasına engel olamadı. Hücumda sık sık top kayıpları yapan milli takım, pas organizasyonunda da aksaklıklar yaşayınca ileride etkili olamadı. Özellikle pas dağıtıcı oynayan Fatih Tekke’nin kötü bir gününde olması, milli takımın gol yollarına sızmasına engel oldu. 
     Maçın sonlarına doğru daha gayretli olan ve iyi pas yapan milliler, oyunu Danimarka yarı sahasına yığmayı başardı. İlerleyen dakikalarda millilerin baskısı sonrasında kazanılan serbest atışta mükemmel bir vuruş yapan Tümer, Türkiye’yi 2-1 öne geçirdi. Ancak uzatma dakikalarında Larsen’in golüne engel olamayan milli takım, 2-2 berabere kaldı. 
     Danimarka ise bu devrede, ilk yarıya oranla daha iyi bir performans sergilemesine rağmen, ilerleyen dakikalarda oyundan düştü. 
     Türkiye’nin baskısına dayanamayan Danimarka, Tümer’in golüyle 2-1 geriye düştü. Ancak golden sonra Türkiye kalesine yüklenen konuk ekip, Larsen’in uzatma dakikalarında attığı golle İstanbul’dan beraberlikle ayrılmayı başardı. 
     48. dakikada soldan Fatih Tekke’nin ortasında ceza sahası içinde 
     Okan’ın vuruşunda top savunmadan döndü, bu futbolcu önünde bulduğu meşin yuvarlağı bu kez mükemmel bir vuruşla filelere gönderdi 1-1 52. dakikada sağdan Tümer’in kullandığı serbest vuruşta ceza sahası içinde Selçuk’un kafa vuruşunda meşin yuvarlak üstten auta gitti. 
     63. dakikada Jorgensen’in ara pasaylı ceza sahası içinde müsait 
     durumda topla buluşan Claus Jensen, kötü bir vuruşla topu auta attı. 
     81. dakikada Tümer, kendisinin düşürülmesinden kazanılan serbest 
     atışı ceza sahasının dışından mükemmel bir vuruşla köşeden filelere göndererek skoru 2-1’e taşıdı. 
     83. dakikada Tümer, ani atakta topu soldan kaçan Ümit’in önüne 
     bıraktı, bu futbolcunun vuruşunda savunmaya çarpan meşin yuvarlak kornere çıktı. 
     87. dakikada Alpay’ın uzun pasında ceza sahası içinde kaleci ile 
     karşı karşıya kalan Hakan Şükür’ün vuruşunda, top Sorensen’den döndü, savunma tehlikeyi uzaklaştırdı. 
     90. dakikada ceza alanında kaleciyle karşı karşıya kalan Larsen, 
     Volkan’nın yanından topu filelere göndererek, beraberliği sağladı ve karşılaşma 2-2 berabere sona erdi. 
     

     
</TEXT>
</DOC>
