<DOC>
<DOCNO> 385578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sontur19.html </URL>
<DATE> 2005/10/10/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Acil serviste silahlı saldırı 
</HEADLINE>
<TEXT>

     Bursa’da iki grup arasında çıkan kavgada darp edilen 3 kardeş, kaldırıldıkları Şevket Yılmaz Devlet Hastanesi’nin acil servisinde silahlı saldırıya uğradı. Saldırıda, kardeşlerden ikisi yaralandı. 
     Alınan bilgiye göre, Bursa’nın Gürsu İlçesi Yeni Doğan Mahallesi’nde İsmail A’ya ait kahvehanede, Bilen G, Fevzi Ö, İsrafil C, Davut B, İlhan K. ile Gürhan B, Mustafa D, Yılmaz ve Ramazan B. 
     arasında, alacak-verecek meselesi yüzünden kavga çıktı. 
     Kavgada ayağından bıçaklanan Bilen G. ile darp edilen Gürkan, Yılmaz ve Ramazan B. kardeşler, Şevket Yılmaz Devlet Hastanesi’ne kaldırıldı. 
     Olayın ardından, kavgada yaralanan Bilen G’nin yakını olduğu öğrenilen kahvehane sahibi İsmail A, hastaneye giderek, 3 kardeşe, tedavi gördükleri acil serviste ateş etti. 
     Kardeşlerden Ramazan B, her iki diz kapağından, Gürkan B. ise ayağından yaralandı, zanlı, hastanede görevli polis memuru tarafından yakalandı. 
     Yaralılardan Ramazan B’nin Yüksek İhtisas Hastanesi’ne sevk edildiği, olayla ilgili soruşturmanın sürdürüldüğü bildirildi. 
     
</TEXT>
</DOC>
