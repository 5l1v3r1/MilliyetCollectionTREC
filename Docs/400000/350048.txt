<DOC>
<DOCNO> 350048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sonspo11.html </URL>
<DATE> 2005/06/08/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Trabzonspor'da kombine biletler satışa sunuldu... 
</HEADLINE>
<TEXT>

     Trabzonspor Kulübü, gelecek sezon için kombine biletleri satışa sundu. 
     Bordo-mavili kulüpten yapılan açıklamaya göre, Trabzonspor Hüseyin Avni Aker Stadı'nda yapılacak Süper Lig ve Avrupa Kupası maçlarını kapsayacak kombine biletler, Sadri Şener Tesisleri'nde satışa sunuldu. 
     Açık tribün biletleri 75, Maraton tribün 150, Maraton Özel 300, Kapalı numaralı tribün 425, VIP-2 875, VIP 1 ise 1.750 YTL'den satışa sunuldu. 
     Üyelere ise açık tribün 60, Maraton 120, Maraton Özel 240, Kapalı numaralı 340, VIP-2 700, VIP-1 1.400 YTL olacağı bildirildi. 
     Kulüp Basın Sözcüsü İbrahim Şahin, geçen yıl maraton tribünün kombine biletlerini satmadıkları halde 5 bin adet kombine bilet sattıklarını belirterek, ''Bu yıl 15 bin kombine bilet satmayı hedefliyoruz'' dedi. 
     
     BİLET FİYATLARI 
     Bordo-mavili kulüp gelecek sezon için bilet fiyatlarını da sezon başında belirledi. 
     Derbi maçlar ve Avrupa Kupası maçlarında açık tribün 10, Maraton 20, Maraton özel 30, Kapalı numaralı 40, VIP-2 70, VIP-1 150 YTL olarak belirlendi. 
     Diğer Süper lig maçlarında ise açık tribün 5, maraton 10, maraton özel 15, kapalı numaralı 20, VIP-2 35, VIP-1 50 YTL'den satılacak. 
     
</TEXT>
</DOC>
