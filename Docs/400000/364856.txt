<DOC>
<DOCNO> 364856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonyas11.html </URL>
<DATE> 2005/07/27/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Göz kırparken beyinde mola 
</HEADLINE>
<TEXT>

     BBC 

      Göz kırptığımızda beynin bazı bölümleri geçici olarak devreden çıkıyor. 
     Britanya'da London Üniversitesi, her göz kırpmada göze ışık girmeye devam etse bile beynin görsel bölümlerinin kapandığını tespit etti. Araştırmacılar bu keşifle insanların neden göz kıptıklarının farkına varmadıklarının da açıklandığını söyledi. 
     Bu sayede görüntüler kesilmemiş bir şekilde algılanıyor. 
     İnsanlar gözlerini dakikada 10-15 defa kırpıyor. Her bir göz kırpma 100-150 milisaniye sürüyor. Bu sayede kornea hafifçe ıslanıyor ve oksijenle karışıyor. Kırpma esnasında görsel bir giriş olmadığı halde her şeyin bir anlığına karanlığa gömüldüğünü fark etmiyoruz. Araştırmada fiberoptik kablolardan yapılmış olan alet, ışık geçirmeyen gözlük takan katılımcıların ağzına yerleştirildi. Katılımcılar, bu arada beyin taramasından geçtiler. Bu sayede göz kırpmanın beyin aktivitesine etkileri, göze ışık girerken göz kapağının kapanmasından bağımsız olarak ölçüldü. 
     
</TEXT>
</DOC>
