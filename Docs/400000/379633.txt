<DOC>
<DOCNO> 379633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/soneko05.html </URL>
<DATE> 2005/09/19/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Doların Türkiye'deki saltanatı sallanıyor 
</HEADLINE>
<TEXT>

     Türk parasında yaşanan değerlenmeye rağmen bir türlü tasarruflarının büyük bölümünü döviz olarak tutmaktan vazgeçmeyen Türk tasarruf sahiplerinin 2003 yılından sonra yeni döviz tasarruflarını ağırlıklı olarak euro cinsinden tutmaya başladıkları belirlendi. 2003 yılından sonra doların cinsinden döviz hesapları yerinde adeta sayarken euro hesaplarda 6.2 milyar dolarlık büyüme yaşandı. 
     Merkez Bankası’nın mevduat bankalarıdaki yurt içi yerleşiklere ait döviz mevduat hesaplarının döviz kompozisyonuyla ilgili verileri, tasarruflarını döviz olarak tutmayı seçen tasarruf sahiplerinin son üç yıllık dönemde belirgin bir şekilde euroya yönlendiklerini ortaya çıkardı. 
     Söz konusu verilere göre 2003 yılı sonunda 31 milyar 333 milyon dolar olan dolar cinsinden açılmış bankalardaki 
     döviz mevduatları bu yıl ağustos sonunda 31 milyar 941 milyon dolar olurken, euro cinsinden açılan hesaplar aynı dönemde 13 milyar 111 milyon eurodan 18 milyar euro’ya kadar çıktı. Euro hesapların dolar cinsinden tutarı ise 16 milyar 325 milyon dolardan 22 milyar 505 milyon dolara yükseldi. Euro ve dolar dışındaki paralardan açılan hesaplar ise 1 milyar 142 milyon dolardan 1 milyar 581 milyon dolara çıktı. Bu dönemde toplam döviz mevduatları 7 milyar 223 milyon dolarlık bir büyüme kayderken, dolar cinsinden mevduatlardaki büyüme 608 milyon dolarda kalırken, euro hesaplardaki büyüme 4 milyar 890 milyon euro 6 milyar 180 milyon dolar olarak gerçekleşti. Türk tasarruf sahiplerinin dolardan euroya geçcişleri bu yıl ise daha belirginleşti. Yıl başından bu yıl ağustos sonuna kadar olan dönemde bankalardaki dolar mevduatları 1 milyar 733 milyon dolar azalırken, euro hesaplarda 2 milyar 158 milyon euroluk büyüme kaydedildi. 2003 yılı sonunda yüzde 64 olan toplam döviz hesapları içerisindeki dolar cinsinden hesapların payı bu yıl yüzde 57’ye gerilerken, euro hesapların payı aynı sürede yüzde 33’ten yüzde 40’a çıktı. 
     
     BİREYSEL TASARRUFÇULARIN TERCİHİ 
     Bankalardaki döviz tasarruflarının 42 milyar 12 milyon dolarla büyük bölümüne bireysel tasarrufçular vatandaşlar 
     sahip bulunuyor. Şirketlerin döviz tasarrufları ise 13 milyar 907 milyon dolar düzeyinde seyrediyor. Dolardan euroya geçiş ise bireysel tasarruf sahiplerinde daha belirginleşti. Bireysel tasarrufçunun dolar cinsinden döviz mevduatlarında 2003 yılı sonuna göre 276 milyon dolarlık bir azalma yaşanırken, euro cinsinden mevduatlarında 3 milyar 468 milyon euro 4 milyar 392 milyon dolarlık bir büyüme kaydedildi. Bu dönemde bireysel tasarruf sahiplerin toplam döviz hesapları ise 4 milyar 444 milyon dolar arttı. Şirketlerin ise dolar cinsinden tuttukları döviz mevduatlarının 884 milyon dolarlık artış kaydettiği bu dönemde euro cinsinden mevduatlarında ise 1 milyar 422 milyon euro 1 milyar 788 milyon dolarlık büyüme yaşandı. Şiretlerin toplam döviz mevduatı ise 2003 yılı sonundan bu yana 2 milyar 784 milyon dolar arttı. 
     
</TEXT>
</DOC>
