<DOC>
<DOCNO> 383514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sondun12.html </URL>
<DATE> 2005/10/03/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
İşte dehşet anının kare kare fotoğrafları... 
</HEADLINE>
<TEXT>

     Endonezya’nın Bali adasındaki Kuta sahilinde bir kafede dün düzenlenen bombalı saldırının video görüntüleri yayınlandı. 
     Associated Press’in ele geçirdiği görüntülerde, intihar eylemcisi, patlamadan hemen önce, bir kafeye girerken görülüyor. 
     Turistlerin rağbet ettiği bu kafeye sakin bir şekilde girdiği görülen, üzerinde siyah bir tişört bulunan saldırgan, mum ışığında yemek yiyen turistlerin arasından geçiyor. Patlamadan birkaç saniye önce eylemcinin görüntüsü kaybolurken, patlamanın olmasıyla birlikte turistlerin çığlıkları duyuluyor. 
     
Bu görüntüleri kaydettiği belirtilen turistin, patlamayla birlikte dışarı kaçtığı ve görüntü çekmeye devam ettiği belirtildi. 
     Bali adasında hemen hemen eşzamanlı düzenlenen bombalı saldırılarda 26 kişi ölmüş, 100 kişi yaralanmıştı. 



     
</TEXT>
</DOC>
