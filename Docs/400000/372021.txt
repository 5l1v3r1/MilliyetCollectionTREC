<DOC>
<DOCNO> 372021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/guncel/gun01.html </URL>
<DATE> 2005/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeydan'ın gelinine 18 kilo altın 
</HEADLINE>
<TEXT>


AKP'li Mustafa Zeydan'ın oğlunun düğününde davetlilerin takı yarışı 2 saat sürdü. Geline 18 kilo altın, damada ise 250 bin YTL takıldı 

HAMİT ERKUT, ERKAN ÇOBANOĞLU Hakk ri DHA 

AKP Hakk ri Milletvekili ve Yüksekova'nın Pinyanişi Aşireti lideri Mustafa Zeydan'ın oğlu Caner Zeydan 30 ile aynı aşiretten işadamı Kemal Tekin'in kızı Dilruba Tekin 21 , üç gün üç gece süren düğünle evlendi. Damada 250 bin YTL, geline ise 18 kilo altın takıldı. Gelin takıları taşımakta zorlandı. 
Ayrı ayrı araçlarla evlerinden alınan gelin ve damat, trafik aracının eskortluğunda ve 500 araçlık konvoy eşliğinde Yüksekova'da gezdirildi. 
Zeydan'ın Esentepe Mahallesi'ndeki evinin önünde gerçekleştirilen düğüne yaklaşık 15 bin kişi katıldı. 
Damadın sağdıçlığını Sağlık Bakanı Müsteşar Yardımcısı olan ağabeyi Rüstem Zeydan yaptı. CHP Hakk ri Milletvekili Esat Canan, Kaymakam Mustafa Öztaş, Belediye Başkanı Mehmet Salih Yıldız, Emniyet Müdürü Ezgin İşler ile İran, Van ve Hakk ri'den gelen Doski, Diri, Gevdan, Ertuşi, Silehi aşiretleri mensupları da davetliler arasındaydı. 

90 hayvan kesildi 
Davetlilerin takı yarışı ise 2 saat sürdü. Dilruba Tekin'e 18 kilo altın, Caner Zeydan'a ise toplam 250 bin YTL takıldı. Aşiret mensupları zarflara konulan paraları saymakta güçlük çekerken, gelin Dilruba Tekin Zeydan da altınları taşımakta zorlandı. Bunun üzerine altınların bir bölümü kutulara dolduruldu. 
Düğüne katılanlara 45 kişi tarafından kavurma, pilav, cacık, salata ikram edildi. Yemek için 30 büyük, 60 küçükbaş hayvan kesilirken, bir ton pirinç, bir ton salatalık, domates, 10 bin ekmek ve beş bin şişe su ikram edildi. 


</TEXT>
</DOC>
