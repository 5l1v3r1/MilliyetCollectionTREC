<DOC>
<DOCNO> 378155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sontur08.html </URL>
<DATE> 2005/09/13/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
'Senin için koştum anne' dedikten sonra bayıldı 
</HEADLINE>
<TEXT>

     
     Zafer TOKUŞ- Hakan TURHAN ADAPAZARI Sakarya , DHA 
     
SAKARYA Üniversitesi SAÜ Beden Eğitimi Spor Yüksekokulu'na girmek isteyen öğrenci adaylarının bazıları, Atatürk Stadyumu'nda yapılan 800 metrelik koşu sırasında baygınlık geçirdi. 19 yaşındaki Ebru Gençoğlu da 800 metrelik parkuru zamanında tamamladıktan sonra Senin için koştum anne'' diye bağırıp bayıldı. 
     Beden Eğitimi Spor Yüksekokulu'na alınacak 230 öğrenci için yapılan özel yetenek sınavına katılan 1481 aday, Sakarya Atatürk Stadı'nda bir araya geldi. 10'ar kişilik gruplar halinde öğlen sıcağında yapılan koşuya alınan adaylar, sınavı kazanabilmek için büyük mücadele verdi. Sınava katılanlar kadar heyecanlı oldukları gözlenen yakınları, tezahüratlarla onlara destek vermeye çalıştı. 800 metrelik koşuyu adaylardan bazıları tamamlayamayıp, yarışı yarıda bıraktı, bazıları da baygınlık geçirdi. Bayılan kişilere, hazır bekletilen 112 Acil Servis’in görevlileri müdahale etti. Annesi Canan Gençoğlu'na Kocaeli Üniversitesi'ndeki 'deki sınavı kaybetmesinin telafesi olarak Sakarya'daki sınavı mutlaka başaracağı konusunda söz veren Ebru Gençoğlu da parkuru 3 dakika 15 saniyenin altında tamamladı. Finiş çizgisini geçen Gençoğlu, Senin için koştum anne. Sana söz vermiştim bunu başardım'' dedikten zamanında baygınlık geçirdi. Gençoğlu'na da 112 Acil Servis görevlileri müdahale etti. 
     Başarılı olamayan ve yarışı tamamlayamayan genç kızlar saha içerisinde gözyaşlarına boğuldu. Genç kızları sağlık görevlileri ile arkadaşları teselli etmeye çalıştı. Sınava yapılan itirazları önlemek amacıyla sınavın tamamı görevliler tarafından kameraya kaydedildi. Diğer taraftan seçme sınavının ilk bölümünü kazanan öğrenciler daha sonra 100 metre sürat koşusu, esneme ve dikey sıçrama sınavına tabi tutulduktan sonra son olarak koordinasyon sınavına girecekler. 
     
</TEXT>
</DOC>
