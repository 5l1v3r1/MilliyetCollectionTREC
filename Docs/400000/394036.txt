<DOC>
<DOCNO> 394036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sondun32.html </URL>
<DATE> 2005/11/11/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Rice'tan Iraklı Şiilere işbirliği çağrısı... 
</HEADLINE>
<TEXT>

     Irak'ın başkenti Bağdat'ta temaslarda bulunan ABD Dışişleri Bakanı Condoleezza Rice, Sünnileri ülkede 15 aralıkta yapılacak seçimlerde işbirliğine davet etti. 
     Dışişleri Bakanı olarak Irak'a yaptığı ikinci ziyaretinde Rice, Irak Başbakanı İbrahim El Caferi ile görüşmesinden sonra düzenlenen ortak basın toplantısında, demokrasi ilkelerini ve Iraklılar arasındaki farklılıkların giderilmesi çabalarını desteklediklerini söyledi. 
     Bölünmelerin, tarihi ya da geleneksel, kültürel ya da etnik köken farklılıklarından olabileceğini ifade eden Rice, ancak bu farklılıkların demokratik süreçte bir engel teşkil etmediğini de kaydetti. 
     Rice ayrıca, İran'ın nükleer programı konusunda bir anlaşmaya varılmasını umduğunu belirtti. 
     Caferi, 19 kasımda Mısır'ın başkenti Kahire'de düzenlenecek Irak ulusal diyalog konferansına hazırlık toplantısı konusunda yaptığı açıklamada, toplantının, siyasi sürece inanan tüm yurtsever Iraklılara açık olduğunu söyledi. 
     Baas partisinden katılım olması konusunda Caferi, bu konferansın, terörizm için bir platform haline gelmesini kabul etmeyeceklerini belirtti. 
     
</TEXT>
</DOC>
