<DOC>
<DOCNO> 389047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/sonspo14.html </URL>
<DATE> 2005/10/23/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Vestel Manisaspor 0 - Gençlerbirliği 3 maç sonucu 
</HEADLINE>
<TEXT>

     Turkcell Süper Ligi'nde Gençlerbirliği, Vestel Manisaspor'u deplasmanda 3-0 yendi. 
     20. dakikada, Gençlerbirliği Kerem ile serbest atış kullandı. Kaleci Bülent yumruklarıyla topu havalandırdı. Oluşan karambolde topla buluşan Mehmet Çakır, sert bir vuruşla topu filelere göndererek takımını 1-0 öne geçirdi. 
     27. dakikada Vestel Manisaspor'dan Caner'in kullandığı köşe atışında, altıpas içinde Hakan topa dokunamayınca takımını bir golden etti. 
     28. dakikada, maçta ilk sarı kartını 11. dakikada gören Özgür Vurur, bu dakikada Gençlerbirliği'nden Erhan ile girdiği mücadelede ikinci sarı kartı görerek kırmızı kartla oyun dışında kaldı. 
     35. dakikada Gençlerbirliği farkı 2'ye çıkardı. Sağ kanattan Isaac'ın ortasında penaltı noktası üzerinde topla buluşan Uğur, topuk pasıyla Erhan'ı gördü. Erhan'ın vuruşunda top ağlarla buluştu 2-0 
     Karşılaşmanın ilk yarısı Gençlerbirliği'nin 2-0'lık üstünlüğü ile tamamlandı. 
     
     İKİNCİ YARI 

     Karşılaşmanın 28. dakikasından itibaren 10 kişi mücadele eden Vestel Manisaspor, organize ataklar geliştiremedi. 
     İlk yarıyı 2-0 önde kapayan Gençlerbirliği, kontrollü bir oyun sergiledi ve oyun disiplininden kopmadı. 
     72. dakikadaki Vestel Manisaspor atağında, Caner'in arapasıyla ceza alanında Mehmet Akdemir topla buluştu. Bu oyuncunun sert vuruşunda, top yan ağlarda kaldı. 
     89. dakikada Eyüp'ün ortasında Igor, penaltı noktası üzerinde topla buluştu. Topu iyi kontrol eden Igor'un düzgün vuruşunda, meşin yuvarlak ağlara gitti 3-0. 
     Gençlerbirliği, karşılaşmayı 3-0 kazandı. 
     Bu sezon sahasında ilk maçına çıkan Vestel Manisaspor'u tribünlerde TBMM Başkanı Bülent Arınç, Manisa Valisi Orhan Işın, AK Parti Manisa Milletvekili Süleyman Turgut ve CHP Manisa Milletvekili Hasan Ören yalnız bırakmadı. 
     Devre arasında Bülent Arınç, Orhan Işın, Süleyman Turgut ve Hasan Ören, iki takım oyuncularına karanfil attı. 
     

Stat 19 Mayıs. Hakemler Serdar Tatlı xx, Muhittin Gürses xx, Şahan Yılmaz xx. Vestel Manisaspor Bülent Ataman x, Özgür x, Mehmet x, Uğur x Dk. 66 Tufan x , Zafer xx, Hakan xx, Johana x, Mithat x Dk. 78 Ahmet x , D'Hane xx, Gürol x Dk. 37 İnanç xx , Caner xx. Gençlerbirliği Ömer xx, İsmail xxx, Risp xx, Erkan xxx, Mehmet xxx Dk. 85 Mehmet Nas , Isaac xx Dk. 53 Igor xx , Jardler xx, Eyüp xx, Uğur xxx Dk. 73 Baki xx , Erhan xxx, Kerem xxx. Goller Dk. 20 Mehmet, Dk. 35 Erhan, Dk. 89 Igor. Sarı Kartlar Dk. 69 Johana Vestel Manisaspor , Dk. 38 Uğur, Dk. 76 Kerem, Dk. 90 Baki Gençlerbirliği . Kırmızı Kart Dk. 28 Özgür Vurur Vestel Manisaspor .      
</TEXT>
</DOC>
