<DOC>
<DOCNO> 395508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sonspo03.html </URL>
<DATE> 2005/11/16/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Appiah, Aziz Yıldırım'ı kızdıracak 
</HEADLINE>
<TEXT>

     Devler Ligi’nde rakiplerinin fazla yabancıyla oynamasının çok önemli olmadığını belirten Stephen Appiah, 'Türk oyuncular da kaliteli' dedi 
     
     Dezavantaj olmaz’ 

     Appiah’tan Yabancı kısıtlaması''nın kalkması için büyük uğraş veren Başkan Aziz Yıldırım’ı kızdıracak, Türk futbolcuları sevindirecek sözler. Dünkü idman sonrası basın mensuplarının karşısına çıkan yıldız oyuncu, Şampiyonlar Ligi’nde rakiplerinin sınırsız yabancıyla oynaması konusundaki bir soru üzerine, Rakiplerimiz fazla yabancıyla oynuyor ama bence bu, çok önemli değil. Türk oyuncular da çok kaliteli. Herkes sahada elinden geleni yaparsa, bu, bizim için dezavantaj olmaz'' açıklamasını yaptı. 
     
     İnanırsan kazanırsın’ 

     Geçtiğimiz hafta tatil için gittiği İtalya’da eşiyle girdiği bir restaurantta Milanlı bazı futbolcularla görüştüğünü dile getiren Stephen Appiah, şunları söyledi Galip geleceklerinden emin olmadıkları yüzlerinden belliydi. Kazanacağınıza inanıyorsanız, kazanırsınız. Eğer güçlü olduğunuza inanıyorsanız güçlüsünüzdür. Bizim de güçlü olduğumuza inanmamız lazım. Sezon başı çalışması yapmadığım için ilk 2 hafta performansım iyi değildi. Ama Koch ile özel çalışmalar yaptık ve form grafiğim yükseldi.'' 
     
     Çok zor bir maç’ 

     Türkiye ile İsviçre arasında bu akşam oynanacak maçın çok zor geçeceğini ifade eden Appiah, İsviçre, ilk maçta elde ettiği 2-0’lık skorla gelecek. Ancak İstanbul’da oynamak her zaman zordur. Türkiye, saha ve seyirci avantajını kullanacak. Cezası biten Emre de forma giyecek. Herşeye rağmen, zor bir gece olacak'' derken, İsviçreli futbolcuların Şükrü Saracoğlu’nun atmosferinden etkilenip, etkilenmeyecekleri sorusuna, Onlar profesyonel. Daha önce de bu tip maçlara çıkmışlardır'' yanıtını verdi. 
     
</TEXT>
</DOC>
