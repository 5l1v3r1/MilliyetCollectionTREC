<DOC>
<DOCNO> 379846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/spor/spo13.html </URL>
<DATE> 2005/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimi yer kimi bakar 
</HEADLINE>
<TEXT>


Körfez'den galibiyetle dönen Bursa zirvedeki yerini sağlama aldı. 3'te 3 yapan Sakarya ile Antalya'yı puansız yollayan İstanbulspor lige ağırlığını koyarken, Elazığ deplasmanda Mardin'i devirip kendine geldi 

TUNÇ KAYACI 


Bursaspor ligin ilk dört haftasını kayıpsız geçen tek takım oldu. Yarıştaki en yakın rakibi Antalyaspor, İstanbul'dan eli boş dönünce Timsahlar zirveye iyice yerleşti. Raşit Çetiner'in öğrencileri, ilk yarıda atılan gollerle Kocaelispor deplasmanından 3 puan çıkardı. Körfez ekibinin sıkıntılı dönemini çok iyi değerlendiren Bursaspor gerçekten şampiyonluğa oynayan bir ekip gibiydi. Golcü Yunus'un iki asisti ve genç Eser'in iki golü Yeşil - Beyazlı takımı mutlu etti. İlk 5 maçta 15 puan hedefleyen Raşit Çetiner, bu planı gerçekleşmeye çok yakın. Kocaelispor'da ise acilen taraftar, yönetim ve takım bütünlüğü sağlanmalı. 
Sakaryaspor ligin yeni takımı Uşakspor karşısında kazanmasını bildi. Aşigolar'ın hafta içi Teknik Direktör Hayri Obüs'ün istifasıyla sarsılması Sakarya için iyi bir fırsattı. Konuk ekip, bunu çok iyi kullandı ve üst üste 3. maçını kazanarak zirveye ortak oldu. Ligde ikinci sıraya yerleşen Yeşil - Siyahlılar tam bir deplasman takımı olma yolunda. 
İlk 3 haftanın başarılı ekibi Antalyaspor ise İstanbulspor karşısında her iki yarıda yediği gollerle sahadan puansız ayrıldı. Şu bir gerçek ki Boğalar bu ligin en tecrübeli ekibi. Sarı - Siyahlılar tam ustalar topluluğu. Uğur Tütüneker'in öğrencileri yavaş yavaş lige ısımaya başladı. Ancak Antalyaspor'un tam taraftarıyla bütünleştiği bir dönemde, bu yenilgiyi dünyanın sonu görmemesi gerekir. 
İzmir'deki derbide iki takımın da hedefi 3 puandı. Ancak ne şiş yandı ne de kebap Karşıyaka kalecisi Recep'in devleştiği 90 dakikada, taraflar birer puana razı oldular. 
Ligin yeni ekiplerinden Gaziantep Büyükşehir ise güçlü Türk Telekom'u farklı bir skorla devirip iddiasını ortaya koydu. Geçen yılın flaş ekibi Mersin İdmanyurdu, Akçaabat'ı ağırladı. Güney ekibi gol düellosu şeklinde geçen karşılaşmada rakibini dize getirmeyi başarırken, Sebatspor'un en az 1 puan hedefi tutmadı. Haftanın en önemli maçlarından biri Mardin'de oynandı. Hafta içi istifalarla sarsılan Elazığspor, Mardin'den altın değerinde galibiyetle ayrıldı. Oysa maç öncesi favori gözüken, iddalı Mardin'di. Ama futbolda kağıt üzerinde kazanmak yetmiyor. Elazığspor zorlu sınavdan moral ve 3 puanla ayrılarak ayağa kalktı. 
Ligin sürpriz sonuçlara imza atan iki ekibi kozlarını Çanakkale'de paylaştı. Ev sahibi ekip, 2-2'lik beraberliği son saniye penaltısıyla kurtardı. Üzülen taraf ise deplasmanda olmasına rağmen Yozgatspor'du. 

HAFTANIN KARMASI 
Recep Karşıyaka 
Hakan Yozgatspor 
Hacı Arif Elazığspor 
Mustafa İstanbulspor 
Efe İstanbul B.Bld. 
Önal Mersin İ.Yurdu 
Serdal Sakaryaspor 
Serkan Reçber Bursaspor 
Bilal Gaziantep B.Bld. 
Eser Bursaspor 
Erman Elazığspor 

HAFTANIN TAKIMI 
Elazığspor 

HAFTANIN TEKNİK DİREKTÖRÜ 
Ekrem Al Elazığspor 

HAFTANIN FUTBOLCUSU 
Erman Elazığspor 

2. LİG A KATEGORİSİ Bursaspor 4 4 0 0 9 1 12 Sakarya 4 3 1 0 8 2 10 Antalya 4 3 0 1 6 3 9 Altay 4 2 2 0 6 4 8 Ordu 4 2 1 1 8 5 7 İstanbulspor 4 2 1 1 8 5 7 G.Antep B.Ş.Bl 4 2 0 2 9 7 6 İst.B.Ş.Bld. 4 2 0 2 4 3 6 Mersin İd.Y. 4 2 0 2 6 6 6 Elazığ 4 1 2 1 6 5 5 A.Sebat 4 1 1 2 7 6 4 Mardin 4 1 1 2 3 6 4 Karşıyaka 4 1 1 2 6 11 4 Dardanel 4 1 1 2 3 8 4 Uşak 4 1 0 3 4 7 3 T.Telekom 4 0 2 2 5 8 2 Yozgat 4 0 2 2 5 9 2 Kocaeli 4 0 1 3 2 9 1 
HAFTANIN MAÇLARI 
Sakarya-İstanbul, Kocaeli- Gaziantep B.Ş.Bld, Antalyaspor-Altay, Türk Telekom-Uşakspor, Elazığspor-Mersin İdman Yurdu, İstanbul B.Şehir Bld - Dardanel, Bursa-A.Sebatspor, Yozgat-Mardin, Karşıyaka - Orduspor 


</TEXT>
</DOC>
