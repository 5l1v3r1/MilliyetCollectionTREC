<DOC>
<DOCNO> 373415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sontur04.html </URL>
<DATE> 2005/08/27/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Anadolu İmam Hatip Liseleri boş kaldı... 
</HEADLINE>
<TEXT>

     Milli Eğitim Bakanlığı, Ortaöğretim Kurumları Öğrenci Seçme Sınavı OKS ikinci yerleştirme için boş kontenjanları bugün ilan etti. 
     İlk yerleştirme sonucunda açık kalan kontenjanlara bakıldığında, Anadolu İmam Hatip Liselerinin kontenjanlarının çoğunun boş kaldığı, bazı okullara ise hiç kayıt yaptırılmadığı gözlendi. 
     60’ar kontenjanı olan İzmir Bergama Anadolu İmam Hatip Lisesi, Kars Anadolu İmam Hatip Lisesi ve Yozgat Sorgun Anadolu İmam Hatip Lisesi’nin boş kontenjan sayıları da 60’ta kalırken, Ankara Polatlı Anadolu İmam Hatip Lisesi’ne 
     4 öğrencinin kayıt yaptırdığı gözlendi. 
     
     BOŞ KONTENJAN BAŞVURULARI 2 EYLÜLE KADAR SÜRECEK 
     118 bin 810 kontenjana sahip Anadolu Liselerinde, 14 bin 500 adet boş kontenjan kaldı. Galatasaray Lisesi’nin 11, Kadıköy Anadolu Lisesi’nin 136 boş kontenjanı bulunurken, bu okulların taban puanlarının oldukça yüksek olduğu gözlendi. 
     İlk yerleştirme sonucuna göre bir okulu kazanamayan ve kayıt hakkı kazandığı halde kaydını yaptırmamış olan adaylar, 2 Eylül 2005 Cuma gününe kadar boş kontenjanlara başvuruda bulunabilecek. Adaylar, başvurularını kayıtlarının bulunduğu ilköğretim okullarından internet aracılığıyla yapacaklar. 2’nci yerleştirme sonuçları 7 Eylül 2005 tarihinde Milli Eğitim Bakanlığı’nın internet sayfasında açıklanacak. 

ANKA 
     
</TEXT>
</DOC>
