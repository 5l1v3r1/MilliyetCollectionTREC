<DOC>
<DOCNO> 381709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sontur52.html </URL>
<DATE> 2005/09/26/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Beykoz'da dizi çekimi sırasında trafik kazası... 
</HEADLINE>
<TEXT>

     Beykoz’da bir televizyon dizi filminin çekimi sırasında meydana gelen trafik kazasında, otomobilin çarptığı oyuncu öldü, oyuncu ve teknik ekipten 5 kişi yaralandı. 
     Çubuklu Pazar Sokak’ta bir TV kanalı için hazırlanan dizi filmin çekimi sırasında, Zehra E’nin kullandığı 34 BT 9640 plakalı otomobil, sokaktan caddeye dönüş sahnesi sırasında kontrolden çıkarak, oyuncu ve teknik ekibin arasına daldı. 
     Kazada, oyuncular Aslı Sevimli 29 , Sezen Zincirbağ 3 ve Hüdelfa Taştekin 5 ile kameraman Mehmet Nuri Eren, Sanat Yönetmeni Selim Keleşoğlu ve set işçisi Hüdaverdi Yavuz yaralandı. 
     Çevre hastanelere kaldırılan yaralılardan oyuncu Aslı Sevimli, kurtarılamadı. Öteki yaralıların hayati tehlikelerinin bulunmadığı belirtildi. 
     Aslı Sevimli’nin, aralarında "Şahmaran"ın da bulunduğu bazı dizilerde yer aldığı öğrenildi. 
     Polis, Zehra E’yi gözaltına alarak soruşturma başlattı. 
     
</TEXT>
</DOC>
