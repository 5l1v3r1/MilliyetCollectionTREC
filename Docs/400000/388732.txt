<DOC>
<DOCNO> 388732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/spor/spo04.html </URL>
<DATE> 2005/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülmek haram 0-0 
</HEADLINE>
<TEXT>


Trabzonspor, Erciyes'i geçemedi, kaderini değiştiremedi. Üst üste 5. maçında da galibiyete ulaşamayan Karadeniz ekibi, 41 dakika 10 kişi oynayan rakibi karşısında fırsatları değerlendiremedi 


Ligde tarihinin en kötü dönemlerinden birini yaşayan Trabzonspor, Erciyes engelini aşamadı, bunalımdan çıkamadı. Bordo-mavili tribünler, maç sonrası yoğun şekilde yönetimi istifaya çağırdı, federasyonu protesto etti. 
Sakat Fatih, Szymkowiak, cezalı Hüseyin ve Gökdeniz'den yoksun kadrosuyla maça çıkan Trabzon, rakip kaleyi baskı altına almasına rağmen savunmasını kalabalık tutan Erciyes önünde umduğunu bulamadı. 19'da Yattara'nın pasında Adem Koçak net bir fırsatı harcadı. İkinci yarının başında Erdinç'in karnına basan Cesar kırmızı kartla oyun dışı kalınca, Trabzonspor umutlandı. Ancak Tayfun, Lee, Mehmet Yılmaz ve Jun'un girdiği pozisyonlardan yine gol sesi çıkmadı. 74'te yan hakem Orkun Aktaş'ın kararını beğenmeyen bir taraftar sahaya girince, maç yaklaşık 2 dakika durdu. 

Maçın karnesi 
HAKEMLER Fırat Aydınus, Murat Şahin, Orkun Aktaş 
TRABZONSPOR Jefferson 6 - Emrah 5 , Kürşat 5 , Erdinç 4 Eller Dk.61 5 , Celaleddin 5 Volkan Dk.80 - Tayfun 5 Hasan Üçüncü Dk.86 , Adem Koçak 5 , Lee Yong 6 , Yattara 7 - Mehmet Yılmaz 4 , Jun 4 
YEDEKLER Tolga, Feridun, Ufukhan, Özgür, Eller 
ERCİYESSPOR Fadhel 7 - Gökhan 5 , Bouazizi 6 , Cem 7 - Ömer 5 , Emre 5 , Die 5 Murat Dk.89 , Timuçin 5 Aydın Dk.86 , Devran 5 - Cesar Souza 4 , Cenk İşler 4 Burak Dk.81 
YEDEKLER Yusuf, Ömer, Burhan, İlkem 
SARI KARTLAR Yattara, Erdinç, Celaletin Trabzon , Emre Toraman Erciyes 
KIRMIZI KART Cesar Dk.49 - Erciyes 

'Sorun psikolojik' 

Teknik Direktör Halilhodziç, iyi oynadıklarını, ancak son vuruşlarda başarısız oldukları için kazanamadıklarını söyledi. Boşnak hoca "Futbolcularımı kazanma isteklerinden dolayı kutladım. Özgüvene ihtiyacı var. Psikolojik açıdan eksiğiz. Sabır şart" dedi. Asbaşkan Ömer Sarı, Başkan Atay Aktuğ'un rahatsızlandığı için son bolümde stadı terkettiğini söyledi. 


</TEXT>
</DOC>
