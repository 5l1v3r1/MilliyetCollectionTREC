<DOC>
<DOCNO> 395376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sondun01.html </URL>
<DATE> 2005/11/16/ </DATE>
<TIME> 00.45 </TIME>
<AUTHOR>  </AUTHOR>
<HEADLINE>
İsveç ile S. Arabistan arasında 2 milyar avroluk askeri anlaşma 
</HEADLINE>
<TEXT>

     İsveç ile Suudi Arabistan arasında bugün Stockholm'de savunma ve askeri alanda bir işbirliği anlaşması imzalandı. 
     İsveç Savunma Bakanı Leni Björklund ile Suudi Arabistan Savunma Bakan Yardımcısı Prens Halid bin Sultan Abdulaziz Al Suud arasında gerçekleşen anlaşma, 20 milyar kron yaklaşık 2 milyar avro tutarındaki işbirliğini kapsıyor. 
     İki ülke arasında varılan anlaşma uyarınca, İsveç ilk etapta Suudi Arabistan'a radar sistemleri satacak ve askeri eğitim alanında hizmet verecek. 
     Bu arada İsveç yasaları, diktatörlükle yönetilen ya da savaş içinde olan bir ülke ile askeri ve savunma alanında işbirliğini yasaklıyor. 
     Suudi Arabistan ile savunma ve askeri alanda yapılan anlaşmadan sonra bu yöndeki eleştirilere yanıt veren İsveç Savunma Bakanı Leni Björklund, bu işbirliğiyle birlikte Suudi Arabistan'ın demokratikleşmesine de katkıda bulunulacağını öne sürdü. 
     Prens Halid bin Sultan Abdulaziz Al Saud da yaptığı açıklamada, ''İsveç ile Suudi Arabistan dost iki ülkedir. Bu anlaşma ile dostluğumuz daha da pekişecek'' dedi. 
     
</TEXT>
</DOC>
