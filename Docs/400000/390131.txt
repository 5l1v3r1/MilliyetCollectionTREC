<DOC>
<DOCNO> 390131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/soneko18.html </URL>
<DATE> 2005/10/27/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Asterix, Vikinglere karşı bu kez savaşı yitirdi... 
</HEADLINE>
<TEXT>

     Yenilmez ve sevimli Galyalı kahraman Asteriks Asterix , Vikinglere karşı bu kez savaşı yitirdi. 
     Asteriks'in yayımcısı Les Editions Albert Rene'nin, bir Danimarka telekom şirketinin ''Mobilix'' adıyla tescil ettirdiği markanın iptali için açtığı dava, Avrupa Birliği mahkemesince reddedildi. 
     Mahkeme ''-ix'' ile biten isimlerin Asteriks maceralarının ayırt edici özelliği'' olduğundan hareketle Danimarka şirketinin Mobilix markasını kullanmasının tüketicilerde yanlış izlenim uyandıracağını savunan Fransız şirketinin iddiasını geçersiz buldu. 
     Türkçe çevirilerinde her zaman uyulmasa da Asteriks'in başlıca mesai arkadaşları kendisi gibi, Obelix, Getafix, Dogmatix türünden sonu -ix takısıyla biten eski Galya adlarına sahip bulunuyor. 
     
</TEXT>
</DOC>
