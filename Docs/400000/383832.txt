<DOC>
<DOCNO> 383832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sondun47.html </URL>
<DATE> 2005/10/04/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Borrell AB'nin inanırlılığı büyük darbe almaktan kurtuldu 
</HEADLINE>
<TEXT>

     Avrupa Parlamentosu AP Başkanı Josep Borrell, ''AB, Türkiye ile üyelik müzakerelerinin başlatılması konusunda uzlaşmaya varamasaydı, bu, AB'nin inanılırlığı için büyük darbe olacaktı'' dedi. 
     Borrell, Kıbrıs Rum kesiminde, Rum yönetimi lideri Tasos Papadopulos ile görüşmesinden sonra yaptığı açıklamada, ''Eğer dünkü toplantıda bir anlaşmaya varılmasaydı, bu felaket, Avrupa'nın inanılırlığı için çok çok kötü olurdu. Müzakerelerin başlaması çok iyi bir şey ve Kıbrıs Rum kesimi buna çok önemli katkıda bulundu'' dedi. 
     
     RUM YÖNETİMİ 
     Rum yönetimi sözcüsü Kipros Hrisostomidis de yaptığı açıklamada, Türkiye'nin AB karşısındaki yükümlülüklerini yerine getirmesi gerektiğini belirterek, ''Türkiye, AB tarafından belirlenen kurallara uyması gerektiğini anlamalı'' dedi. 
     Türkiye ile müzakere kararının alındığı AB Genel İşler Konseyi toplantısı sırasında Rum kesiminin çıkarlarının ikinci plana atıldığı yolundaki eleştirileri reddeden sözcü, toplantının ''Türkiye'nin koşullarına göre sonuçlanmadığını'' ve Rum kesiminin Lüksemburg'daki gelişmelerden ötürü bir kaybı olmadığını söyledi. 
     
</TEXT>
</DOC>
