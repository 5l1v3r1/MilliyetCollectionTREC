<DOC>
<DOCNO> 389996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/ekonomi/eko06.html </URL>
<DATE> 2005/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Stopajda geri adım yok 
</HEADLINE>
<TEXT>


ANKARA Milliyet 

Maliye Bakanı Kemal Unakıtan, bono, hisse senedi gibi menkul kıymetlerden vergi uygulamasında geri adım atmayacaklarını söyledi. 
Unakıtan, "Düzenleme 2006'da çıkan k ğıtlara uygulanacak. Dolayısıyla 2006'da bundan çok fazla bir gelir beklemiyoruz" dedi. Devlet iç borçlanma senetlerinin İMKB'ye kote olmadığı yönündeki görüşlerinin de aynen devam ettiğini belirten Unakıtan, "Bu ne anlama geliyor " sorusu üzerine, "Onlar da yüzde 1 vergilendirilecek" dedi. 

Yabancıya mahsup imk nı 
Unakıtan, yabancıların Türkiye'deki kazançları üzerinden ödediği vergileri, kendi ülkelerinde bu kazanç üzerinden ödeyecekleri vergiden mahsup edebileceklerini bildirdi. Menkul kıymetlerin vergiye tabi alım-satım kazancının belirlenebilmesi için gün içindeki ağırlıklı ortalama yöntemi kullanılacak. 
Türkiye'deki bankaların kendi aralarındaki mevduat ve aracı kurumların borsa para piyasasında değerlendirdikleri kendi paralarından elde ettikleri faizler tevkifat kapsamından çıkarılacak. Hisse senedi, alım satım kazancının tevkifata tabi tutulmaması için gerekli olan süre 2'den 1 yıla indirilecek. 


</TEXT>
</DOC>
