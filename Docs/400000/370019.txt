<DOC>
<DOCNO> 370019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonspo37.html </URL>
<DATE> 2005/08/15/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Hakem fikrini değiştirdi, Jenas'ın kartının rengi değişti 
</HEADLINE>
<TEXT>

     
     Milliyet İNTERNET 

     İngiltere Premier Ligi'nde Emre Belözoğlu'nun takımı Newcastle United ile Arsenal arasındaki karşılaşma ve sonrası ilginç gelişmelere sahne oldu. Maçın 32. dakikasında Arsenal'in Brezilyalı yıldızı Gilberto Silva'ya faul yaparak kırmızı kart gören Newcastle'lı Jenas'ın kartının rengi maç sonrası sarıya döndü. 
     
     HAKEMDEN GERİ ADIM 

     Maçın en kritik posizyonunu yanlış yorumladığını kabul eden hakem Steve Bennett, 58 dakika maçı 10 kişi oynayıp 2-0 kaybeden Newcastle United'tan özür diledi. Bennett, ayrıca İngiltere Futbol Federasyonu'na başvurup, kırmızı kart sonucunda 3 maç ceza alması beklenen Jenas'ın aslında sarı kart görmeasi gerektiğini ve buna göre cezalandırılmasını istedi. Federasyon, Bennett'ın talebini olumlu karşıladı. 
     
     
     SOUNESS SUÇLULUK HİSSEDİYOR 

     Newcastle, hakem Bennet'ın "kararında yanıldığını" kabul ettiğini ve kendilerine bir özür yazısı gönderdiğini açıkladı. 
     Maç sırasında hakemin bu kritik kararına büyük tepki veren Newcastle Menajeri Graeme Souness da Jenas'ın kırmızı kartından kendini sorumlu tuttu. Souness, Jenas atılmadan 10 saniye önce kendisine "Daha sert oynaması için" kenardan bağırdığını itiraf etti. Kırmızı kart kararının yanlış olduğunu tekrarlayan Souness, maçtan sonra hakem hakkında yorum yapmamış ve oyuncularının yapmasını da yasaklamıştı. 
     
</TEXT>
</DOC>
