<DOC>
<DOCNO> 384959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/guncel/gun06.html </URL>
<DATE> 2005/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Velilerin de portalı oldu 
</HEADLINE>
<TEXT>


Velilerin çocuklarının okula devam ve derslerdeki başarı durumlarını internetten takip edebilmelerini sağlayan portal hizmete sunuluyor 

ANKARA Milliyet 

Milli Eğitim Bakanlığı MEB , velilerin, çocuklarının okula devam ve derslerdeki başarı durumlarını internet üzerinden takip edebilmelerini sağlayan www.bep.meb. gov.tr adresli "Bilgiye Erişim Portalı"nı hizmete sundu. Öğrencilerin sınavlardan aldıkları notlar ve okula devam durumları, velilerin e-posta adresleri veya cep telefonlarına gönderilecek. 
MEB ile Microsoft arasında imzalanan protokol kapsamında hazırlanan proje, 9 ildeki 120 okulda pilot olarak uygulanacak. Uygulamanın ana hatları da şöyle olacak 

Şifre verilecek 
Portal, öğrenciler, öğretmenler, okul yöneticileri ve velilerin yanı sıra eğitimle ilgili içeriklere ulaşmak isteyenlere açık olacak. Kişiler yetki alanlarına TC kimlik numarası ve şifreleriyle girebilecek.Velilere şifre verilecek. Veliler, çocuklarının notlarını, öğretmenlerin öğrenciyle ilgili görüşlerini öğrenebilecek. Öğrenciler, notlarını görebilecek.Öğretmenler, okulların listesi, verdiği ders ve sınıf listeleri, öğrencilerin sınav notlarını bulacak. Okul müdürleri, öğretmenlerin isim ve branş listesi, verdikleri dersler ve sınıf listeleri, öğrencilerin derslerdeki notları bulunacak.Portalda, e-kütüphane, haberler, anketler ve alanla ilgili linkler yer alacak. 




</TEXT>
</DOC>
