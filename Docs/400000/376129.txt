<DOC>
<DOCNO> 376129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonspo24.html </URL>
<DATE> 2005/09/06/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
FIFA, Özbekistan-Bahreyn maçının tekrarına karar verdi... 
</HEADLINE>
<TEXT>

     Uluslararası Futbol Federasyonları Birliği FIFA , 3 Eylül Cumartesi günü yapılan Özbekistan-Bahreyn maçının tekrar edilmesine karar verdi. 
     18. Dünya Kupası Asya Elemeleri kapsamında 3 Eylül'de yapılan Özbekistan-Bahreyn maçının orta hakeminin kural hatası yapması nedeniyle yeniden yapılacağı kaydedildi. 
     Asya Futbol Federasyonu'nun resmi internet sitesinde yapılan açıklamada, maçın orta hakemi Toshimitsu Yoshida, Özbekistan Milli Takımı'ndan Server Djeparov'un penaltı atışını kullanmadan ceza alanı içine giren Bahreynli savunma oyuncusu Timur Kapadze nedeniyle golü geçerli saymamış, ancak daha sonra penaltıyı tekrar ettirmesi gerekirken, Bahreyn'e serbest vuruş vererek Özbekistan'ı cezalandırmıştı. 
     Cumartesi günü oynanan maçı Özbekistan Milli Takımı, kaptan Mirdcelal Kasımov'un attığı golle 1-0 kazanmasına karşın, FIFA kural hatası yapıldığı gerekçesiyle bu sonucu geçersiz sayarak maçın tekrar edilmesini istedi. 
     Asya Futbol Federasyonu, Özbekistan ile Bahreyn arasındaki ilk maçın tekrarının 8 Ekim'de, rövanş karşılaşmasının ise 12 Ekim'de yapılmasını kararlaştırdı. 
     
</TEXT>
</DOC>
