<DOC>
<DOCNO> 396405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/dunya/dun05.html </URL>
<DATE> 2005/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Mordehay Vanunu yeniden tutuklandı 
</HEADLINE>
<TEXT>



İsrail'in nükleer silahlara sahip olduğunu dünyaya duyuran Mordehay Vanunu, yeniden tutuklandı. Vanunu'nun, yasadışı olarak Filistin topraklarına girdiği ve tahliye koşullarını ihlal ettiği gerekçesiyle tutuklandığı bildirildi. Vanunu'nun, ikamet ettiği kentten ayrılacağını önceden bildirmesi zorunluluğu bulunuyor. İsrail Radyosu, Vanunu'nun, Ramallah'ın güneyindeki A-Ram askeri kontrol noktasında, Kudüs'e giden bir otobüste yakalandığını duyurdu. Petak Tikva'daki Soruşturma Birimi'ne götürülen Vanunu'nun, tutukluluk durumunun görüşülmesi için bugün mahkemeye çıkarılması bekleniyor. Vanunu, İsrail'in nükleer sırlarını bir İngiliz gazetesine açıkladığı gerekçesiyle, 18 yıl hapse mahk m edilmiş ve cezasını tamamladıktan sonra, geçen yıl nisan ayında koşullu serbest bırakılmıştı. 


</TEXT>
</DOC>
