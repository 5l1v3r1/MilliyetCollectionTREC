<DOC>
<DOCNO> 356042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/ekonomi/eko07.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgin BDDK ölüyor 
</HEADLINE>
<TEXT>


BDDK Başkanı Bilgin, maaş ve özlük haklarındaki gerileme nedeniyle 'Kaliteli personeli tutamıyoruz' dedi 

ANKARA Milliyet 

Bankacılık Düzenleme ve Denetleme kurumu BDDK Başkanı Tevfik Bilgin, personelin maaş ve özlük haklarındaki gerilemeden dolayı kurumdan ayrılmaya başladığını açıkladı. Bilgin, Bankacılık tasarısı görüşmeleri sırasında Hazine'nin IMF ilişkilerinden sorumlu yetkililerine giderek "IMF en çok bu konulara hassas değil miydi BDDK ölüyor. Rapor yazıp müdahale edin" dedi. 
Bilgin Merkez Bankası'ndan BDDK'ya gelenlerden 11'inin son bir ayda kurumlarına geri döndüğünü bildirdi. Banka genel müdürlerinin 10 milyar lira üzerinde maaş aldığını kaydeden Bilgin kendi maaşının 3 milyar lira olduğunu söyledi. 
Bilgin, "220 milyar dolarlık sektörü yönlendirip denetleyen kurumda çalışanların maaşı düşük. Kurumda kaliteli personeli tutamıyoruz" dedi. 
Başbakan Yardımcısı Abdüllatif Şener ise BDDK'da çalışanların ücretinin yetersiz olduğunu ifade ederken şöyle dedi 

'Bakan maaşının 4 katı' 
"Maaş her şey anlamına gelmiyor. Atamasını yaptığım bazı şahısların maaşı benim maaşımın 3-4 katı. Kamu Personel Rejimi, ücret dahil baştan sona gözden geçiriliyor." 


</TEXT>
</DOC>
