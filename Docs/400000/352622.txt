<DOC>
<DOCNO> 352622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sonspo07.html </URL>
<DATE> 2005/06/16/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Ribery'den sonra sıra Mondi de mi 
</HEADLINE>
<TEXT>

     Mondragon, yönetime son mesajını iletti "Ücretimin yeniden 1 milyon 300 bin dolara yükseltilmesini istiyorum. Aksi halde ayrılacağım" 
     
     Alternatifi İngiltere 
     ve Ali Ferit Mondragon patladı. Sezon sona erdikten bu yana yönetimin başını ağrıtan Kolombiyalı kaleci, son mesajını iletti. İdarecilere yaşadığı sıkıntıyı aktaran Mondi’nin, geçen sezon başında 1 milyon 300 bin dolardan 900 bin dolara çekilen yıllık ücretinin tekrar eski miktarına getirilmesini istediği öğrenildi. Mondragon’un, Sözleşmem bu şartlarda yenilenmezse, beni isteyen İngiliz kulüplerinden biriyle anlaşacağım'' diyerek tavrını ortaya koyduğu kaydedildi. 
     
     Everton’dan 2.5 milyon 
     Kolombiyalı’nın beklenmeyen bu tepkisiyle ipler iyice gerilirken, yönetim kurulunun sözleşmede kulüp lehine olan maddeleri yürürlüğe sokmayı planladığı kaydedildi. Buna göre sözleşmede yer alan 5 milyon dolar karşılığında ayrılabilir’ maddesiyle ilk hamlesini yapmayı planlayan yönetim kanadı, bu miktarda indirime gitmeme kararı aldı. Ayrıca Mondi’yle ilgilenen Everton kulübünün, Cim Bom’a 2.5 milyon dolar teklif ettiği ileri sürüldü. 
     
</TEXT>
</DOC>
