<DOC>
<DOCNO> 352516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sondun37.html </URL>
<DATE> 2005/06/16/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
AB Zirvesi bildirisinde Türkiye'nin adı yok 
</HEADLINE>
<TEXT>

     AB Zirvesi’nin sonuç bildirisine ilişkin son taslakta Türkiye’nin adı geçmiyor. Taslakta sadece "Avrupa AB Konseyi, 16-1 Aralık 2004’de alınan kararları anımsatır" deniliyor. 
     ABHaber, Brüksel’deki AB Zirvesi sonuç bildirisine ilişkin son taslağı yayınladı. AB Dönem Başkanı Lüksemburg tarafından AB liderlerine gönderilen taslakta tüm genileşme paragrafları çıkartıldı. 
     Son taslakta, Katılım Antlaşmalarını imzalamış olan Bulgaristan ve Romanya’ya bir paragraf ayrılıyor. Paragrafta Avrupa AB 
     Konseyi’nin Katılım Antlaşmaları’nın imzalanmış olmasından duyduğu memnuniyeti dile getiriliyor ve bu ülkelerin bundan böyle Avrupa Konseyi ve hazırlık organlarına aktif gözlemciler olarak katılacakları ifade ediliyor. 
     
     TÜRKİYE İLE İLGİLİ PARAGRAF 
     Türkiye’yi ingilendiren paragraf ise çok kısa tutuldu. 
     Türkiye’nin adı geçmediği paragraf, sadece "Avrupa Konseyi ayrıca 16- 17 Aralık 2004’de alınan kararları anımsatır" cümlesinden oluşuyor. 
     Yoksa ilk taslakta "Türkiye" başlığı altında iki paragraf 21. ve 22. paragraflar bulunuyordu. Bu paragraflar şöyle idi 
     21. paragraf "Avrupa Konseyi, 16-17 Aralık 200’de Türkiye ile 
     müzakerelerin 3 Ekim 2005’de başlayacağına ilişkin olarak aldığı kararı anımsatır." 22. Paragraf "Avrupa Konseyi, Türkiye’nin müzakerelerin açılmasından önce 10 yeni üye ülkeyi de içine alan Ankara Anlaşmasına ilişkin Uyum Protokolünü imzalanması konusundaki angajmanı anımsatıyor. Metin konusunda Komisyon ile Türkiye arasında varılan anlaşmayı olumlu karşılayor ve protokolün hızlı bir biçimde imzalanmasını bekliyor." Son taslağın Türkiye ile ilgili paragraflarını yorumlayan AB gözlemcileri, şu değerlendirmelerde bulundular -17 Aralık’ta alınan 3 Ekim’de müzakelerin başlaması kararı geçerli. -17 Aralık’ta verilen kararlar çerçevesinde Türkiye’de demokratik reformlarda gerileme olursa müzakereler başlamaz. -Türkiye, Ek Protokole ilişkin taahhüt yerine getirmezse müzakereler başlamaz. Bu AB Konseyi kaynaklarına dayanarak zirvede Fransa Cumhurbaşkanı Jacques Chirac Türkiye konusunda bir "sürpriz" yapması ihtimalinin bulunduğu da bildirildi. 
     
</TEXT>
</DOC>
