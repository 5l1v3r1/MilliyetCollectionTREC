<DOC>
<DOCNO> 390368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sondun01.html </URL>
<DATE> 2005/10/28/ </DATE>
<TIME> 03.40 </TIME>
<AUTHOR>  </AUTHOR>
<HEADLINE>
Chirac, Hariri Suikasti için uluslararsı mahkeme istedi 
</HEADLINE>
<TEXT>

     Fransa Devlet Başkanı Jacques Chirac, eski Lübnan Başbakanı Refik Hariri suikastı şüphelilerinin yargılanması için uluslararası mahkeme kurulmasını istedi. 
     İngiltere'nin başkenti Londra yakınlarındaki Hampton Court'ta düzenlenen gayriresmi AB zirvesi sona erdikten sonra basın toplantısı yapan Chirac, suikasta adı karışan Suriye'nin, BM'nin yürüttüğü soruşturma çerçevesinde uluslararası toplulukla işbirliğine zorlanması gerektiğini belirtti. 
     Şüphelilerin uluslararası mahkemede yargılanması talebini dile getiren Fransız Lideri Chirac, ''Suriye şimdiye kadar işbirliğine girmedi. Öyle yapmalıyız ki, Şam işbirliğine mecbur kalsın...'' dedi. Chirac, uluslararası mahkemenin kurulabileceğinden ise emin olmadığını söyledi. 
     BM Güvenlik Konseyi'nin 15 üyesi, Suriye'yi işbirliğine zorlayacak karar tasarısı konusunda uzlaşmaya çalışıyor. 
     
</TEXT>
</DOC>
