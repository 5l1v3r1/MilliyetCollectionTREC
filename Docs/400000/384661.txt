<DOC>
<DOCNO> 384661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/siyaset/axsiy02.html </URL>
<DATE> 2005/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupalı heyet dar alanda sıkıştı 
</HEADLINE>
<TEXT>


İnsan Hakları Komisyonu'nun toplantısına AP İnsan Hakları Alt Komitesi'nin 15 üyesi de katıldı. Salonun küçük olması yüzünden heyet üyelerine yer kalmadı 

ANKARA Milliyet 


Yabancı heyetlerin önemli duraklarından olan Türkiye Büyük Millet Meclisi İnsan Hakları İnceleme Komisyonu'nun dar olan toplantı salonu kalabalık Avrupalı heyeti ağırlamakta yeterli olmadı. 
15 kişilik Avrupa Parlamentosu İnsan Hakları Alt Komitesi'nin 15 üyesinin gelmesiyle salonda kargaşa yaşandı. Onlarca gazetecinin de görüşmeyi izlemek için salonda bulunması kargaşayı daha da artırdı. Dar bir alana sıkışan heyet üyelerine görevlilerin yardımıyla oturacak birer sandalye bulundu. 

Başkan arkada kaldı 
Heyet üyelerinin oturması sağlanırken, bu kez de Delegasyon Başkanı Helene Flautre'nin arka sırada kaldığı fark edildi. 
Flautre'ye AKP Şanlıurfa Milletvekili Atilla Maraş, Komisyon Başkanı Mehmet Elkatmış yardım etmeye çalıştı. 
Maraş ve Elkatmış, yanındaki sandalyesini Flautre'ye devretti. Sandalyenin devredilmesi sırasında da kalabalık yüzünden zor anlar yaşandı. 


</TEXT>
</DOC>
