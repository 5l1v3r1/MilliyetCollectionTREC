<DOC>
<DOCNO> 395765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/soneko39.html </URL>
<DATE> 2005/11/17/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Scaroni Türkiye'de ortak girişimler yoluyla yatırım yapacağız 
</HEADLINE>
<TEXT>

     Gürbüz Ziya Akkıran - Duygu Bayar AA 

İtalyan Devlet Petrol Şirketi ENİ'nin üst yöneticisi CEO Paolo Scaroni, ortak girişimler yoluYLA Türkiye'de yatırım yapmayı istediklerini söyledi. 
     Scaroni gazetecilere yaptığı açıklamada, ENİ'nin TÜPRAŞ ihalesine girdiğini ve kazanamadığını hatırlatırken, ancak Türkiye'ye ilgilerinin devam ettiğini belirtti. 
     Mavi Akım'ın çok önemli büyük işgücü projesi olduğunu belirten Scaroni, bu proje çerçevesinde Türkiye'ye gelecek doğalgazın, Türkiye üzerinden diğer ülkelere de pazarlanabileceğini söyledi. 
     Türkiye'den İsrail'e doğalgaz taşınmasını öngören projenin, Rus gaz şirketi GAZPROM'un listesinde olduğunu da hatırlatan Scaroni, doğalgazın fiyatının düşürülmesi konusundaki soru üzerine, Avrupa'ya uygulanan fiyatından Türkiye'ye gaz satıldığını söyledi. 
     Scaroni, olası fiyat ayarlamalarının ise Türkiye ve Rusya arasında yapılacak özel bir düzenlemeyle mümkün olabileceğini söyledi. 
     
</TEXT>
</DOC>
