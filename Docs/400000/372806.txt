<DOC>
<DOCNO> 372806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/soneko46.html </URL>
<DATE> 2005/08/25/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Ekonomi Koordinasyon Kurulu yarın toplanacak... 
</HEADLINE>
<TEXT>

     Ekonomi Koordinasyon Kurulu EKK , Devlet Bakanı ve Başbakan Yardımcısı Abdüllatif Şener'in başkanlığında yarın toplanacak. 
     Başbakanlık merkez binada saat 14.00'de başlayacak toplantıda, Türkiye'de kurumsal bir konut finansman mortgage sisteminin oluşturulması amacıyla yürütülen çalışmalar kapsamında hazırlanan, çeşitli kanunlarda değişiklik yapılmasına ilişkin kanun tasarısı taslağı değerlendirilecek. 
     Toplantıya Devlet Bakanı Kürşad Tüzmen, Maliye Bakanı Kemal Unakıtan ve Sanayi ve Ticaret Bakanı Ali Coşkun'un yanı sıra Başbakanlık Müsteşarı Ömer Dinçer, Maliye Bakanlığı Müsteşarı Hasan Basri Aktan, Sanayi Bakanı Müsteşarı Adem Şahin, DPT Müsteşarı Ahmet Tıktık, Hazine Müsteşarı İbrahim Çanakçı, BDDK Başkanı Tevfik Bilgin, SPK Başkanı Doğan Cansızlar, Türkiye Bankalar Birliği Yönetim Kurulu Başkanı Ersin Özince, Özel Finans Kuruluşları Birliği Başkanı Ufuk Uyan ile Türkiye Sermaye Piyasası Aracı Kuruluşları Birliği Yönetim Kurulu Başkanı Müslüm Demirbilek'in katılımı planlanıyor. 
     Basına kapalı gerçekleştirecek toplantıya ilişkin açıklamanın Cumartesi yapılması bekleniyor. 
     
</TEXT>
</DOC>
