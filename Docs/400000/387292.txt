<DOC>
<DOCNO> 387292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sondun44.html </URL>
<DATE> 2005/10/17/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
ABD, sezonun son kasırgası Vilma'ya hazırlanıyor 
</HEADLINE>
<TEXT>

     Kuzeybatı Karayipler'de oluşmaya başlayan Vilma tropikal fırtınasının şiddetinin 36 saat içinde kasırga düzeyine çıkarak ABD'yi vurması bekleniyor. 
     Vilma'nın ABD'nin Atlantik kıyılarını bu sezon vuracak 21. kasırga olduğuna dikkat çekilirken, bir sezonda ABD kıyılarını vuran kasırga sayısının 1933 yılından bu yana ilk kez 21'e çıktığı belirtildi. 
     Kasırganın gelecek hafta içinde ABD'nin Meksika Körfezi kıyılarına ulaşacağı belirtilirken, kasırga haberinin bu yıl artarda büyük kasırga felaketleri yaşayan bölgede şimdiden tedirginlik yarattığı bildirildi. 
     Vilma Kasırgası'nın merkezinin şu sıralarda bir tropikal fırtına şiddetinde, Grand Cayman adasının yaklaşık 400 km güneydoğusunda bulunduğu kaydediliyor. 
     Uzmanlar, 1995 yılından bu yana Atlantik Okyanusu'nda kasırgaların arttığına dikkati çekerken, bu artışa sebep olarak atmosferi kirleten gazların oluşturduğu sera etkisinin neden olduğu küresel ısınmayı gösteriyorlar. 
     ABD'nin Atlantik kıyılarını etkileyen altı aylık kasırga sezonunun 30 kasımda sona ermesi bekleniyor. 
     Vilma, bu sezonun önceden isim konulan son kasırgası olacak. Vilma'dan daha sonra bir kasırga meydana gelmesi durumundaysa adının Latin alfabesinin ilk harfi olan 'Alfa' konulacağı ifade edildi. 
     
</TEXT>
</DOC>
