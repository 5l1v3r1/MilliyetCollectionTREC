<DOC>
<DOCNO> 394157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sonspo30.html </URL>
<DATE> 2005/11/11/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Karşıyaka, İTÜ'yü 80-54 ile devirdi 
</HEADLINE>
<TEXT>

     Salon Ayazağa . 
     Hakemler İsmail Keser xxx, Ozan Çakar xxx, Kaan Büyükçil xxx . 
     İTÜ Berkan x 3, İsmail Çevik x 2, Gökhan Gökçeoğulları xx 7, Enver xxx 12, Evren x 2, Göker x 7, Mert xx 11, İsmail Tutu x 4, Gökhan Taşdıvar x 2, Eyüp x 4 . 
     Pınar Karşıyaka Brown xx 8, Muratcan xxx 12, Ümit xx 6, Louis xxx 14, Bergersen xxx 16, İnanç xx 11, Mehmet x 4, Yaya Dia xx 5, Enes x 2, Ersan x 2, Özcan x. 
     1. Periyot 10-21 . 
     Devre 40-31 Pınar Karşıyaka lehine . 
     3. Periyot 40-62 . 
     Türkiye Basketbol Ligi'nde yapılan haftanın ilk maçında İTÜ, sahasında Pınar Karşıyaka'ya 80-54 yenildi. 
     Karşılaşmaya iyi başlayan Pınar Karşıyaka, savunmada yetersiz kalan rakibi karşısında Bergersen, Brown ve Muratcan ile bulduğu sayılarla ilk periyodu 21-10 önde geçti. 
     İTÜ, 2. periyotta dış atışlarda Mert ve pota altında Gökhan Gökçeoğulları'nın basketleriyle farkı kapatmaya çalıştı. Konuk ekipte Ümit ve Muratcan buna izin vermezken, ürettikleri sayılarla da Pınar Karşıyaka'nın ilk yarıyı 40-31 önde kapamasını sağladılar. 
     İkinci yarıya hızlı başlayan Pınar Karşıyaka, dış atışlarda Bergersen ve İnanç, pota altında da Brown ile sayılar üretti. Konuk ekip, iyi savunma yapamayan ve çok top yitiren İTÜ karşısında 3. periyodu 62-40 önde kapadı. 
     Ligde henüz galibiyeti bulunmayan İTÜ, güçlü rakibi karşısında son periyotta da başarılı olamadı ve karşılaşmayı 80-54 yitirdi. 
     
</TEXT>
</DOC>
