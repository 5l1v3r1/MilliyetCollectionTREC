<DOC>
<DOCNO> 399700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sonspo05.html </URL>
<DATE> 2005/12/01/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
İşte Daum’un Trabzonspor karşısındaki 11’i 
</HEADLINE>
<TEXT>

     Sakat Selçuk Şahin ve cezalı Luciano’yu Trabzonspor’a karşı oynatamayacak olan Christoph Daum, Deniz ile Mehmet Yozgatlı’yı sahaya sürecek . 
     
     Çift ön liberolu 
     Sezona iki beraberlikle başladıktan sonra oynadığı 12 maçı da kazanan Fenerbahçe’de gözler Trabzonspor maçına çevrilirken, teknik direktör Daum’un sahaya süreceği kadroyu belirlediği öğrenildi. Fıtık ameliyatı olan Selçuk sarı kart cezalısı Luciano’nun yokluklarında kadroyla fazla oynamayacak olan Alman hoca, Brezilyalı oyuncunun yerine Deniz’i monte edecek. Orta sahanın sağında Mehmet Yozgatlı, solunda Tuncay oynarken, Aurelio ve Appiah, iki ön libero olarak görev yapacak. Onların önünde Anelka, forvette ise derbinin golcüsü Nobre forma giyecek. 
     
     Oyuncularını uyardı 
     Sarı-Lacivertliler, hazırlıklarını dün akşam basına kapalı olarak yaptıkları antrenmanla sürdürürken, teknik direktör Daum’un oyuncularıyla bir toplantı yaptığı belirlendi. Trabzonspor’un bu sezon düşüş içinde olmasının kimseyi yanıltmaması gerektiğini vurgulayan tecrübeli teknik adam, Tecrübeli bir hocası, iyi bir kadrosu var. Taraftarının ve camianın morale ihtiyacı olduğu için en az Galatasaray kadar ciddi bir rakip. Kalan 3 maçımızı kayıpsız geçip, devreyi lider bitirmeliyiz. Derbi galibiyetini unutup, tamamen Trabzon’a konsantre olmalıyız'' dedi. 
     
</TEXT>
</DOC>
