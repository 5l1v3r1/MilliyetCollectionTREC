<DOC>
<DOCNO> 377339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sonspo02.html </URL>
<DATE> 2005/09/10/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Gerets Yunanistan, Danimarka'yı deplasmanda yenemez 
</HEADLINE>
<TEXT>

     Teknik direktör Eric Gerets, Türk Milli Takımı’nın gruptan çıkacağını iddia ederek, Yunanistan, Danimarka’yı deplasmanda yenemez, dedi. 
     
     Danimarka daha iyi 

     Galatasaray’ın Belçikalı teknik direktörü Eric Gerets, Türkiye’nin Ukrayna karşısında aldığı galibiyetle ikincilik için büyük avantaj yakaladığını söyledi. Ukrayna maçında çok başarılı bir Türk Milli Takımı izlediğini vurgulayan Gerets, Türkiye, bu galibiyetle şansını, daha da arttırdı. Kazakistan’ı son dakika golüyle yenen Yunanistan’ın Danimarka’yı,yeneceğine inanmıyorum. Türkiye, Arnavutluk’u geçip grupta ikinci olur'' diye konuştu. 
     
     Milliler’e övgü 

     Sarı-Kırmızılı ekibin milli formayı giyen 2 futbolcusu Hakan Şükür ve Hasan Şaş’ın form durumlarına da değinen Belçikalı teknik adam, Hakan Şükür, gol atmamasına rağmen her 2 maçta da çok olumlu işler yaptı. Hasan Şaş’ın da çok yakın zamanda Galatasaray’da oynadığı gibi Milli Takım’da da iyi bir performans göstereceğine inanıyorum. İkisinin de sakatlanmadan dönmeleri benim için ayrı bir sevinç kaynağı oldu diye konuştu. 

     
</TEXT>
</DOC>
