<DOC>
<DOCNO> 368789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/ekonomi/eko04.html </URL>
<DATE> 2005/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Efe Rakı'yı ihracattan önce ABD'li gurmeler tattı 
</HEADLINE>
<TEXT>



Efe Rakı'nın üretildiği Elda fabrikasını da gezen Amerikalı ünlü gurmeler, ilk kez tattıkları Efe Rakı'yı çok beğendiklerini söylediler. New York Times, NewsWeek ve Los Angeles Times gibi dünyaca ünlü yayın kuruluşlarının da aralarında bulunduğu ABD'li yayın organlarının gurmeleri tüketime bir yıl önce sunulan Türkiye'nin ilk özel rakısı Efe Rakı'yı tatmak için İzmir'e geldi. 
Gurmeler, Efe Rakı'nın yanı sıra, Efe Yaş Üzüm Rakısı, Çilingir Rakı ve Sarı Zeybek rakısının da degustasyonunu yaptı. Efe Rakı'nın tüm dünyanın damak tadına uyabilecek bir içki olduğunun altını çizen ünlü gurmeler, hazırlayacakları makalelerde Türk rakısını ve özellikle Efe Rakı'yı okurlarına tavsiye edeceklerini ifade ettiler. 
Elda Koordinatörü Egemen Demirtaş, gurmelerin en çok Sarı Zeybek ve Yaş Üzüm rakısını beğendiklerini söyledi. 


</TEXT>
</DOC>
