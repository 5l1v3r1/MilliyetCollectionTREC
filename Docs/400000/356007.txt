<DOC>
<DOCNO> 356007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sontur45.html </URL>
<DATE> 2005/06/27/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Başbakan Erdoğan, Ahmedinecad'ı kutladı... 
</HEADLINE>
<TEXT>

     Başbakan Recep Tayyip Erdoğan, İran İslam Cumhuriyeti Cumhurbaşkanlığı’na seçilen Mahmud Ahmedinecad’ı kutladı. 
     Başbakanlık Basın Merkezi’nden yapılan yazılı açıklamaya göre Erdoğan, Ahmedinecad’a gönderdiği kutlama mesajında, şunları kaydetti 
     "İran İslam Cumhuriyeti Cumhurbaşkanlığı’na seçilmeniz nedeniyle Zat-ı Alilerini Türk Hükümeti ve şahsım adına içten duygularla kutlarım. 
     Bu vesileyle ülkelerimiz arasındaki dostluk ve işbirliğinin iyi komşuluk ilişkileri temelinde ülkelerimizin çıkarlarına, bölgemizin barış ve istikrarına hizmet edecek şekilde geliştirilmesi yönündeki arzumuzu yinelemek isterim. 
     Zat-ı Alilerinin sağlık ve mutluluğu ile dost İran halkının refah ve esenliği için en iyi dileklerimi sunarım." 
     
</TEXT>
</DOC>
