<DOC>
<DOCNO> 387605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sondun40.html </URL>
<DATE> 2005/10/18/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Almanya'nın en rahat kenti Hamburg 
</HEADLINE>
<TEXT>

     Almanya'da yapılan bir araştırma, en rahat Hamburg kentinde yaşandığını ortaya koydu. 
     Almanya'nın önde gelen araştırmacılarından Prof. Horst Opaschowski tarafından yapılan araştırmaya göre, Alman halkının yüzde 91'i, Hamburg'un yaşamak için en iyi kent olduğuna inanıyor. 
     En rahat yaşanılan kentler arasında Stuttgart yüzde 89 oran ile ikinci, Münih de yüzde 88 ile üçüncü sırada yer aldı. 
     Başkent Berlin'in ancak 6. sırada yer alabildiği araştırmada halkın çoğunun, Berlin'in kirli olduğu yönünde görüş belirttiği bildirildi. 
     Opaschowski, insanların genelde büyük şehirlerde yaşama eğilimi gösterdiklerini belirterek, ''Kırsal bölgelerde yaşam standartlarının düşmesi ve enerji masraflarının artması, insanları büyük şehirlerde yaşamaya yönlendiriyor'' dedi. 
     
</TEXT>
</DOC>
