<DOC>
<DOCNO> 399686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sonsiy13.html </URL>
<DATE> 2005/12/01/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Terim'in sekreterine verilen prim TBMM gündeminde 
</HEADLINE>
<TEXT>

     CHP Antalya Milletvekili Nail Kamacı, A Milli Futbol Takımı ile Milli Takımlar Teknik Direktörü Fatih Terim’in sekreterine, Dünya Kupası play-off’una kalma ödülü olarak prim verilip verilmediğini sordu. 
     Kamacı, Devlet Bakanı ve Başbakan Yardımcısı Mehmet Ali Şahin’in yanıtlaması istemiyle TBMM Başkanlığı’na sunduğu soru önergesinde, A 
     Milli Futbol Takımı’nın Dünya Kupası Avrupa elemeleri play-off maçlarında İsviçre’ye elenip Almanya’daki finallere katılma hakkını elde edemediğini anımsattı. 
     Bu maçta olaylar çıktığını ve Türkiye’nin dünya kamuoyunda sıkıntılı duruma düştüğünü ifade eden CHP’li Kamacı, önergesinde şu soruların yanıtlanmasını istedi 
     "Böyle sıkıntılı ve başarısız bir dönemden geçerken Dünya Kupası play-off’una kalma ödülü olarak Futbol Federasyonu’nca A Milli Futbol Takımı’na prim verilmiş midir, verilmiş ise kimlere ne kadar verilmiştir 
     Dünya Kupası play-off’una kalmak dünya 3. olmuş bir takım için başarı mıdır Başarı değilse niçin takıma prim verilmiştir 
     Futbolcular bu primi haketmişler midir Hak etmemişlerse geri alınacak mıdır 
     Prim ödenenler arasında ismi geçen Fatih Terim’in sekreteri Aylin Sungar’a prim verilmiş midir Verilmiş ise hangi gerekçe ile verilmiştir Sungar’a prim verebilmek için sekreter olan görevi, idari işler departmanı uzmanı olarak değiştirilmiş midir " 
     
</TEXT>
</DOC>
