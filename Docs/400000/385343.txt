<DOC>
<DOCNO> 385343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/son/sonyas05.html </URL>
<DATE> 2005/10/09/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Sürmanşetten ilanla evlenme teklifi 
</HEADLINE>
<TEXT>

     Mustafa SERTER DHA 

      ANTALYA'nın Alanya İlçesi'nde yaşayan Hollandalı Jack Jut, turist olarak ilçeye geldiğinde tanışıp aşık olduğu hemşerisi Jenny Van Dijk'e, yerel bir gazetenin magazin ekinin birinci sayfasında sürmanşetten yayınlanan ilanla evlenme teklif etti. 58 yaşındaki Hollandalı, heyecanla 55 yaşındaki sevgilisinden gelecek yanıtı bekliyor. 
     13 önce Alanya'dan ev alan ve emekli olunca 2 yıl önce buraya yerleşen Hollandalı Jack Lut, 5 ay önce kendisi gibi Hollandalı olan ve ülkesinde antikacılıkla uğraşan Jenny Van Dijk ile tatil için geldiği Alanya'da tanıştı. Sık sık Alanya'ya gelip giden sevgilisine farklı bir evlenme teklifinde bulunmak isteyen Jut, yerel Yeni Alanya Gazetesi'nin magazin eki Portakal'a sürmanşetten, Jenny, Wil Je Met Mij Trouwen ’ Jenny, benimle evlenir misin diye ilan verdi. Bugün yayınlanan ilana sevgilisinin vereceği yanıtı merakla beklediğini kaydeden Jut, Onu çok seviyorum'' dedi. Jut, Jenny ile 15.05.2005'de tanıştıklarını, eğer evlenme teklifini kabul ederse 16.06 2006'da nikah masasına oturmak istediğini de kaydetti. 
     
</TEXT>
</DOC>
