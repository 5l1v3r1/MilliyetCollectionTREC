<DOC>
<DOCNO> 352034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/guncel/gun08.html </URL>
<DATE> 2005/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
2 yılda Hasankeyf 
</HEADLINE>
<TEXT>


Uygarlıklar kenti Hasankeyf'in doğasını, tarihini, ve sosyal dokusunu yansıtan fotoğraflar 20 Haziran'a kadar görülebilir 


Fotoğraf sanatçısı Mustafa Yılmaz'ın Hasankeyf ile ilgili fotoğraf sergisi Cemal Reşit Rey'de fotoğrafseverlerin beğenisine sunuldu. Family Finans'ın 20. yıl kutlama etkinlikleri çerçevesinde gerçekleştirilen "Dört Mevsim Hasankeyf" başlıklı proje kapsamında Mustafa Yılmaz, Hasankeyf'i hem doğa hem tarihi hem de sosyal dokusu ile görüntüledi. 

Uzun soluklu eser 
Uygarlıklar kenti Hasankeyf'e dikkatleri çekebilmek amacıyla 2 yıllık bir sürede gerçekleştirilen çalışma ile ilgili olarak Yılmaz şunları söylüyor "Dünyanın en eski ve en zengin medeniyetlerinin yaşandığı yer olan Hasankeyf'te fotoğraf çekmek heyecan vericiydi çünkü uzun soluklu, fotoğraf albümü ve belgesel mantığıyla hazırlanmış tek eser olma özelliğini de taşıyordu." 
Çekimleri sonrasında 5 bin kare fotoğraf arasından sergi için 70, sergiyle eşzamanlı olarak yayımlanan fotoğraf albümü için 200 çalışma seçildi. 


</TEXT>
</DOC>
