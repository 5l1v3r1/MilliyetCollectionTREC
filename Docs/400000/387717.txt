<DOC>
<DOCNO> 387717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sonspo41.html </URL>
<DATE> 2005/10/18/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Bakan Şahin Denizlispor maçındaki olaylayr kötü örnek oldu... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, ''Denizlispor-Vestel Manisaspor maçında tribünde yaşanan olaylar kötü örnek oldu'' dedi. 
     TBMM Sporda Şiddet, Şike ve Haksız Rekabet İddialarını Araştırma Komisyonu toplantısından çıkışında gazetecilerin sorularının yanıtladı. 
     Denizlispor maçının sonunda, tribünden Vestel Manisasporlu futbolcu Yılmaz'a su şişesi attığı görüntülenen CHP Denizli Milletvekili Haşim Oral ile ilgili olarak Şahin, ''Bu hareketi başkası yapsa onların engel olması lazım. Her alanda yaşadığımız olumsuzlukların nedeni insan malzememiz. Malzememiz bu'' diye konuştu. 
     Bazı şeyleri cezayla çözmenin mümkün olmadığını, Denizlispor'un normalde centilmen bir seyirci kitlesine sahip olduğunu vurgulayan Şahin, şunları söyledi 
     ''Milletvekilimizin yaptığı hareketin, kanunda müeyyidesi var. Savcı, dokunulmazlığının kaldırılması için TBMM'ye fezleke hazırlar ve görüşülür. Milletvekili olmayan kişiye ne yapılıyorsa, ona da uygulanması gerekir.'' 
     
</TEXT>
</DOC>
