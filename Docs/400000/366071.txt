<DOC>
<DOCNO> 366071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/soneko23.html </URL>
<DATE> 2005/08/01/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Sıcak paranın Türkiye saadeti... 
</HEADLINE>
<TEXT>

     Toplam tutarı haziran sonunda 40 milyar doların üzerine çıkan Türkiye’deki sıcak para, son bir yılda dolar bazında Türkiye’de yüzde 31’den yüzde 69.2’ye kadar değişen oranlarda getiri elde ederken, hala YTL cinsinden yatırım araçlarına güvenmeyip tasarruflarını döviz cinsinden değerlendirmeyi sürdüren Türk yatırımcılar YTL bazında yüzde 7’ye yaklaşan oranlarda zarar ettiler. 
     ANKA’nın geçen yıl temmuz ayı sonunda Türk parasına dönüştürülerek YTL cinsinden mevduat, Devlet iç borçlanma kağıtları ve İMKB’de değerlendirilen dolar cinsinden fonların getirileriyle ilgili olarak yaptığı hesaplamalara göre, hala yüksek sayılabilecek YTL faiz oranları ve İMKB’nin yüksek performansı döviz kurlarındaki düşüşle birleşince, sıcak para Türkiye’de son bir yılda diğer ülkelerde yıllarca kazanamayacağı ölçüde bir getiri elde etti. 
     Geçen yıl temmuz sonundaki kurdan 1.463 YTL’ye dönüştürülen 1000 dolar, bu yıl temmuz sonunda vadeli mevduatta 1.740-1.744 YTL arasında bir büyüklüğe erişti. Söz konusu tutar bu yıl temmuz sonundaki kurdan dolara dönüştürüldüğünde 1.317 dolarla 1.320 dolar arasında değişen bir büyüklüğe ulaşıyor. YTL bazında son bir yılda yüzde 18.9 ile yüzde 19.2 oranları arasında getiri sağlayan söz konusu yatırımcının döviz kurlarındaki düşüş nedeniyle dolar bazındaki getirisi ise yüzde 31.7 ile yüzde 32’ye ulaştı. 
     Sıcak para Devlet iç borçlanma kağıtlarında ise dolar bazında son bir yılda yüzde 33 ile yüzde 43 oranları arasında getiri sağladı. 1000 dolar son bir yılda altı ay vadeli Hazine bonosunda 1.335 dolara, dokuz ay vadeli bonolarda 1.359 dolara, 12 ay vadelide Devlet tahvilinde 1.376 dolara ve 15 yıl vadeli tahvilde de 1.434 dolara kadar yükseldi. 
     İMKB Ulusal 100 endeksindeki gelişme dikkate alınarak yapılan hesaplamaya göre ise 1000 dolar İMKB’de son bir yılda 1.692 dolara kadar yükseldi. 
     Sıcak paranın bu yılın ilk yedi aylık döneminde Türkiye’de elde ettiği getiri de önemli bir büyüklüğe ulaştı. Bu yıl başından başlanarak YTL mevduatta değerlendirilen para dolar bazında yedi ayda yüzde 11.3, İMKB’de yüzde 19.9, devlet iç borçlanma kağıtlarında yüzde 11.3’le yüzde 14.9 oranları arasında getiri sağladı. 
     Türkiye’deki sıcak para büyük ölçüde İMKB’deki hisse senetleri ve hazine iç borçlanma kağıtlarından oluşan bir portföye sahip bulunuyor. Haziran sonunda 40.2 milyar dolar olan Türkiye’deki yabancı sıcak para yatırım stokunun 19.2 milyar doları hisse senetleri, 17.5 milyar doları Devlet iç borçlanma kağıtlarında, geri kalan kısmı da mevduat olarak tutuluyor. 
     1000 dolar 1.462.7 YTL son bir yılda YTL yatırım 
     araçlarında ne kazandı 
     
     YTL’YE GÜVENMEYENLERİN ZARARI 

     Türkiye’de son yıllarda nispi olarak Türk parasına doğru bir dönüş olsa da bireysel ve kurumsal tasarruf sahiplerinin büyük bir bölümü birikimlerini döviz cinsinden yatırım araçlarında değerlendirmeyi tercih ediyor. 
     Türkiye’deki bankalarda Türk vatandaşı ve bankalar dışındaki kuruluşlara ait toplam 57 milyar dolarlık bir döviz mevduatı bulunuyor. 
     ANKA’nın yaptığı hesaplamaya göre, geçen yıl temmuz’da 1000 YTL’sini 1 milyar lira dolara dönüştürüp, bankada bir yıl süreyle bir ay vadeli döviz mevduat hesabında tutan yatırımcı dolar bazında sadece yüzde 3 oranında bir getiri elde edebildi. Temmuz 2004 sonunda 648 dolar olan parası bu yıl temmuz sonunda en fazla 704 dolara kadar yükselen yatırımcının parasının YTL olarak değeri ise 931 YTL’ye düştü. Başka bir ifadeyle YTL cinsinden son bir yılda yüzde 6.9 oranında zarar oluştu. Üç ay vadeli DTH’da dolar cinsinden yüzde 3.4 getiri, YTL cinsinden yüzde 6.6 zarar, altı ay vadeli DTH’ta dolar cinsinden yüzde 3.6 getiri ancak YTL cinsinden yüzde 6.4 zarar, bir yıl vadeli de ise dolar cinsinden yüzde 3.8 getiri, YTL bazında ise yüzde 6.2 zarar kaydedildi. 1000 YTL bir yılda üç ay vadeli DTH’de 934 YTY’ye, altı ay vadelide 936 YTL’ye ve bir yıl vadelide 938 YTL’ye indi. 1000 YTL 684 dolar son bir yılda döviz hesabında ne oldu. 

     
</TEXT>
</DOC>
