<DOC>
<DOCNO> 396930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/spor/yaksoy.html </URL>
<DATE> 2005/11/22/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Sporkültürü 
</HEADLINE>
<TEXT>



Ne olacak şimdi Gelinen bu noktada haklılık ile haksızlık kelimelerini tartışmanın artık ne anlamı var Bırakın Dünya Kupası'na niçin gidilip gidilemediğini ve teknik sorunları. Boşverin her seferinde yaptığımız gibi, heyecanlarımıza, her yerde böyle şeyler olur palavlarına sığınmayı. Şanssızlığımızı öne sürmeyi. Esasında gelin ne oldu da spor kültürümüz bu seviyeye indi, onu açıklamaya çalışalım. 
Bizi kimler böyle mahcup ediyor Varın her zaman yaptığımız gibi olaylarda haklı olalım. Ama bilin ki, aklı başında vatandaş köşeye çekilmiş utancından, kederinden ölüyor. Yok böyle bir şey diyebilir misiniz Spor kültürümüzü basit kışkırtmalarla birkaç kendini bilmezin elinde karartanlar kimler Cesaret beyler, cesaret. İster siyasette olsun, ister televizyonda, ister kulüp idaresinde, ister basında. 
Bu adamları bilmeliyiz. Bunlar bizi üzerken zaten bize karşı maalesef ön yargılı olan dünyayı da sevindiriyorlar. Sporda başarı, spor kültüründen geçer. Bunu artık öğrenmemiz ve öğretmemiz lazım. Bu yüzden spor kültürümüze zarar veren bu kişilere karşı ayaklanmanın zamanı gelmiş ve geçmiştir. Her zamanki gibi şartlı davranıp, bunu yapmazsak bu melodram devam edip gidecektir. 



</TEXT>
</DOC>
