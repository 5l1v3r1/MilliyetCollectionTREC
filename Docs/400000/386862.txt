<DOC>
<DOCNO> 386862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/yasam/axyas02.html </URL>
<DATE> 2005/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhuriyet gazetesi de Babıali'ye veda ediyor 
</HEADLINE>
<TEXT>


81 yıldır faaliyet gösterdiği tarihi binanın kirası konusunda Yunus Nadi'nin v risleriyle anlaşamayan Cumhuriyet, Mecidiyeköy'e gidiyor 

ŞAKİR AYDIN İstanbul 

Babıali'de kalan son gazete Cumhuriyet de 1924'ten bu yana faaliyet gösterdiği Cağaloğlu'ndaki tarihi binasından Mecidiyeköy'e taşınıyor. Cumhuriyet Gazetesi Genel Yayın Yönetmeni İbrahim Yıldız, taşınmanın kendilerini hüzünlendirdiğini belirtti. 
Taşınmanın hüznünün yaşandığı gazetede, köşe yazarlarının odaları bir bir boşaltılıyor. HAVAŞ'ın sahibi Turgay Ciner'a ait Mecidiyeköy'deki yeni binasına taşınması pazartesi günü tamamlanacak gazetenin çalışanları Cağaloğlu'na veda etmenin burukluğunu yaşıyor. 
Yunus Nadi'nin v risleriyle kira konusunda anlaşamadıkları için eski binalarından ayrılmak zorunda kalan gazetenin çalışanları, bir gün tekrar Cağaloğlu'na gelmenin ümidini taşıyor. 

'Ayrılmak zor geliyor' 
25 yıldır çalıştığı binayı terk etmenin hüznünü yaşadığını belirten Yıldız, "Cumhuriyet, Mustafa Kemal Atatürk'ün önerisiyle buraya getirildi. Bizim de yıllarımız bu binada geçti. Her türlü olayı yaşadık. Bu yüzden ayrılmak zor geliyor. Keşke Babıali yaşasaydı" dedi. 
Yıldız, hedeflerinin Pembe Konağı yeniden restore ederek, gazeteyi Cağaloğlu'na getirmek olduğunu kaydetti. 
39 yıldan beri Cumhuriyet'te çalıştığını söyleyen sayfa sorumlusu Sami Karaören de Yunus Nadi'nin v rislerinin kirayı yükseltmeleri nedeniyle taşınmak zorunda kaldıklarını belirterek şunları söyledi 
"Cağaloğlu, Türkiye'yi aydınlatmanın merkezi olmuş bir yer. Babıali'nin son hatırasını yaşıyorduk. Artık anıları tazelemek için zaman zaman gelip gideceğiz." 



</TEXT>
</DOC>
