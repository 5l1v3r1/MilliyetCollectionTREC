<DOC>
<DOCNO> 350439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sontur18.html </URL>
<DATE> 2005/06/09/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
İstiklal Marşı'yla alay edilen okul yıllığı toplatıldı 
</HEADLINE>
<TEXT>

     Erdoğan PAÇİN BURSA, DHA 

      BURSA Uludağ Üniversitesi Sağlık Yüksek Okulu tarafından hazırlanan öğrenci yıllığında, İstiklal Marşı ve Atatürk’ün Gençliğe Hitabesi, Haylaz öğrenciye hitabe’ ve Haylaz öğrencinin marşı’ olarak uyarlandı. Atatürkçü düşüncesiyle tanınan Uludağ Üniversitesi Rektörü Prof. Dr. Mustafa Yurtkuran, İstiklal Marşı ve Gençliğe Hitabe'yle alay edildiğini belirterek yıllığı toplattı. Rektör Yurtkuran, bunları yazan öğrencileri savcılığa vereceğini söyledi. 
     Uludağ Üniversitesi Sağlık Yüksek Okulu yıllığında yer alan Haylaz öğrenciye hitabe’ ve Haylaz öğrencinin Marşı’nın İstiklal Marşı ve Atatürk’ün Gençliğe Hitabesi’nden uyarlanması tepki topladı. Üniversiteli öğrenciler tarafından hazırlanan yıllıkta Atatürk’ün Gençliğe Hitabesi’ndeki Ey Türk gençliği birinci vazifen...’ diye başlayan satırlar, Ey Haylaz öğrenci birinci vazifen alttan derslerini kurtarmak, bütün öğretmenlere yalakalık yapmaktır..’ şeklinde yeraldı. 
     
     ADD BAŞKANI DA TEPKİ GÖSTERDİ 
     Öğrenciler tarafından hazırlanan yıllıkta İstiklal Marşı ve Gençliğe Hitabe ile alay edildiğini dile getiren Atatürkçü Düşünce Derneği ADD Bursa Şube Başkanı Lütfü Kırayoğlu şunları söyledi 
     Atatürkçülüğünden kuşku duymadığımız üniversiteden böyle bir yıllık çıkmış olması üzücüdür. Bunu öğrenci muzipliği olarak değerlendirmek, fazla hoşgörülü bir tutum olacaktır. Ülkemizin bağımsızlık marşı ve Atatürk’ün büyük öngörüsü olan hitabın, üniversiteli gençler tarafından bu şekilde kullanılması, içinde bulunduğumuz dönemde gençlerimizin Atatürk düşüncesinden ne kadar uzak yetiştirildiğini gösteriyor. Üniversitenin bu konuda tedbir alacağına inanıyorum'' diye konuştu. 
     
     SAVCILIĞA VERECEĞİM'' 
     Uludağ Üniversitesi Rektörü Prof. Dr. Mustafa Yurtkuran, basılan 110 yıllığı toplattı. Rektör Yurtkuran, Araştırma başlattım. Yazan öğrenciler hakkında savcılığa suç duyurusunda bulunacağım.'' dedi. 
     
</TEXT>
</DOC>
