<DOC>
<DOCNO> 384300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sontur25.html </URL>
<DATE> 2005/10/05/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Kopan halat suratında patladı 
</HEADLINE>
<TEXT>

     Konya’nın Bozkır İlçesi’ne bağlı Kuruçay Köyü’nde çamura batan odun yüklü kamyonu kurtarmaya çalışan 72 yaşındaki Hüseyin Parkucu, kamyona bağlanan halatın kopup yüzüne çarpması sonucu ağır yaralandı. 
     Alınan bilgiye göre, Parkucu, bir yakınına ait çamura batan odun yüklü kamyonun kurtarılması için çalışanlara yardım etmek istedi. 
     Çamurdan kurtarılmak istenen kamyon halata bağlanarak çekiciyle çekilmeye başlandı. 
     Bu sırada iyice gerilen ve bağlandığı yerden kurtulan halat, hızla Hüseyin Parkucu’nun yüzüne çarptı. 
     Burnu kırılan ve kafatasında çatlak oluşan Parkucu, Seydişehir Maden Devlet Hastanesi’ne kaldırıldı. 
     Parkucu, hayati tehlikesinin bulunması nedeniyle Selçuk Üniversitesi Meram Tıp Fakültesi Hastanesi’ne sevk edildi. 
     
</TEXT>
</DOC>
