<DOC>
<DOCNO> 393165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sontur15.html </URL>
<DATE> 2005/11/08/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Kentbank davasında 35 kişinin yargılanmasına başlandı 
</HEADLINE>
<TEXT>

     Tasarruf Mevduatı Sigorta Fonu TMSF tarafından el konulduktan sonra Bayındırbank bünyesinde birleştirilen Kentbank’ın zararından sorumlu tutulan bankanın eski Yönetim Kurulu Başkanı Mustafa Süzer’in de aralarında bulunduğu 35 kişinin "zimmet" ve "zimmete iştirak" suçlarından yargılanmasına başlandı. 
     İstanbul 8. Ağır Ceza Mahkemesi’ndeki duruşmaya, tutuksuz olan sanıklardan Sami Çakır, Veysel Bilen, Mustafa Selçuk, Hasan Kılavuz, Yasin Hilmi Yazan, Mehmet Ercan Targay, Cevdet Erkanlı, Uğur Tevfik Doğan, Taner Berksoy, Hurşit Kemal Cantürk, Mete Kılıç, Seyit Şahin, Hakan Coşkun, Salih Hakan Özgür, Mustafa Vuruşkaner, Turan Saka, Nurettin Özmen, Önder Karataş, Uğur Güner Gürses, Mehmet Açıkgöz, Önal Necip Yücesan ve Kenan Öztekin katıldı. 
     Davanın diğer tutuksuz sanıkları olan Mustafa Süzer, Barbaros Hayrettin Görkem, Bülent Haluk Bayülgen, Mehmet Ali Kaya, Cennet Teker, Ömer Yener, Turgut Bolu, Ömer Nurhan Azizoğlu, Osman Altıparmak, Sabri Şahin Alataş, Servet Bozdağ ve Şaban Yen ise duruşmaya gelmedi. 
     Mahkeme Heyeti Başkanı Mustafa Akın, sanıkların kimlik tespitleri yapılırken tutuksuz sanıklardan Hasan Süzer’in duruşmaya katılıp katılmadığını sordu. Bunun üzerine söz alan sanık avukatları, Hasan Süzer’in vefat ettiğini bildirdiler. 
     Kimlik tespitleri yapıldıktan sonra duruşmaya, sanık avukatlarından Nejat Doğan’ın, TMSF’nin davaya müdahil olma konusundaki talebine ilişkin görüşlerini bildirmesiyle devam ediliyor. 
     
</TEXT>
</DOC>
