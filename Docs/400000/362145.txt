<DOC>
<DOCNO> 362145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sontur04.html </URL>
<DATE> 2005/07/18/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Dikkat Sıcaklar kavuracak... 
</HEADLINE>
<TEXT>

     Yaz mevsimi etkisini iyiden iyiye hissettirmeye başlıyor. Hava sıcaklığı bugünden itibaren bütün yurtta artmaya devam ederek, mevsim normallerinin üzerine çıkacak. Adana 39, Şanlıurfa 42, Erzurum 34 dereceyi görecek. İstanbul'da bugün ve perşembe günü yer yer sağanak yağmur bekleniyor. 
     Devlet Meteoroloji İşleri Genel Müdürlüğü'nden alınan bilgiye göre, hava sıcaklığı yağış alan yerler dışında bugün bütün yurtta artacak. Sıcaklıklar yarından itibaren bütün yurtta artmaya devam ederek, mevsim normalerinin üzerinde seyredecek. Perşembe günü ise kuzey kesimlerde biraz azalacak. 
     Artan hava sıcaklıklarına rağmen yarın Doğu Karadeniz, çarşamba günü Trakya'da, perşembe günü de Trakya ve Doğu Karadeniz'de yer yer sağanak yağış bekleniyor. 
     Önümüzdeki üç günde İstanbul 30, Ankara 33, Erzurum 34, İzmir 37, Antalya 36, Adana 39, Iğdır 38, Diyarbakır 41, Şanlıurfa 42, Samsun 31, Trabzon 26 dereceyi bulacak. 

     
</TEXT>
</DOC>
