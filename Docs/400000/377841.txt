<DOC>
<DOCNO> 377841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sontur03.html </URL>
<DATE> 2005/09/12/ </DATE>
<TIME> 00.10 </TIME>
<AUTHOR>  </AUTHOR>
<HEADLINE>
Ankara Hastanesi'ndeki yangına çatıdaki ziftli kağıtlar neden olmuş 
</HEADLINE>
<TEXT>

     Ankara Büyükşehir Belediyesi İtfaiye Daire Başkanı Faruk Kurutuz, Ankara Hastanesi’nde çıkan yangının, çatıda bulunan izolasyon malzemelerinin tutuşması sonucu çıktığını söyledi. 
     Kurutuz, AA muhabirine yaptığı açıklamada, hastanenin çatısında süren tadilat çalışmaları sırasında, kaynak makinelerinden çıkan kıvılcımların, rulo şeklinde bulunan ziftli kağıtları tutuşturduğunu belirtti. 
     Kısa sürede yayılarak çatının tamamını saran yangına itfaiye ekiplerinin zamanında müdahale ettiğini kaydeden Kurutuz, can kaybının yaşanmadığını bildirdi. 
     Ankara Hastanesi’nde daha önceki yıllarda da çatı yangını meydana geldiğini anımsatan Kurutuz, daha önce çıkan yangının da yine çatıda süren tadilat çalışmaları sırasında çıktığını ifade etti. 
     
     65 HASTA DİĞER HASTANELERE GÖNDERİLDİ 

     Ötke yandan, Sağlık Bakanlığı’ndan yapılan açıklamada, Ankara Hastanesi’nde tedavi gören 65 hastanın diğer hastanelere gönderildiği bildirildi. 
     Buna göre, İbn-i Sina Hastanesi’ne 8, Hacettepe Hastanesi’ne 4, Gazi Üniversitesi Hastanesi’ne 6, Atatürk Eğitim Hastanesi’ne 4, Numune Hastanesi’ne 13, Ulus Devlet Hastanesi’ne 20, Yüksek İhtisas Hastanesi’ne 7, Dr. Sami Ulus, Zekai Tahir Burak ve Sanatoryum hastanelerine ise birer hasta sevk edildi. 
     
</TEXT>
</DOC>
