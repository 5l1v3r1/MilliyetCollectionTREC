<DOC>
<DOCNO> 359892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/son/sontur08.html </URL>
<DATE> 2005/07/10/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Tunceli... Polis noktasına el bombalı saldırı... 
</HEADLINE>
<TEXT>

     Tunceli'nin Hozat İlçesi'nde, polis noktasına el bombasıyla düzenlenen saldırıda, 2 polis memurunun yaralandığı bildirildi. 
     Tunceli Valisi Mustafa Erkal, henüz belirlenemeyen kişilerce, Hozat Kaymakamlığı binası önündeki polis kontrol noktasına, dün gece el bombası atıldığını söyledi. 
     Bombanın patlaması sonucu 2 polis memurunun yaralandığını belirten Erkal, yaralıların, askeri helikopterle Elazığ Askeri Hastanesi'ne kaldırıldığını ifade etti. 
     Yaralıların durumunun iyi olduğunu bildiren Erkal, ''Saldırıyı, ilçe merkezindeki birinin düzenlediği yönünde değerlendirmeler yapılıyor. Olayın terör saldırısı olabileceği ihtimali üzerinde de duruluyor'' dedi. 
     
</TEXT>
</DOC>
