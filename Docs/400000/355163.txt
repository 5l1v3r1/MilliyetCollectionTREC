<DOC>
<DOCNO> 355163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sonspo13.html </URL>
<DATE> 2005/06/24/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Trabzonspor'un rakibi belli oldu... 
</HEADLINE>
<TEXT>

     Futbolda Avrupa Şampiyonlar Ligi 1. ve 2. ön eleme turu maçlarının kuraları çekildi ve eşleşmeler belli oldu. 
     Avrupa Futbol Federasyonları Birliği'nin UEFA Nyon'daki merkezinde yapılan kura çekimine göre Trabzonspor, Belarus'un Dinamo Minsk takımıyla Kıbrıs Rum Kesimi'nin Anorthosis Famagusta ekibi arasında yapılacak ilk tur mücadelesinde tur atlayacak takımla karşılaşacak. 
     Lige 2. ön eleme turundan itibaren katılacak olan Trabzonspor, Dinamo Minsk-Anorthosis Famagusta eşleşmesinin galibiyle ilk maçı 26-27 Temmuz'da deplasman, rövanş maçını ise 2-3 Ağustos'ta Trabzon'da yapacak. 
     Geçen yılın Avrupa Şampiyonlar Ligi Şampiyonu İngiltere'nin Liverpool takımı, ilk ön eleme turunda Galler'in Total Network Solutions takımıyla mücadele edecek. Ligde 1. ön eleme turu ilk maçları 12-13 Temmuz, rövanşları ise 19-20 Temmuz tarihlerinde oynanacak. 
     Birinci Süper Lig Şampiyonu Fenerbahçe ise lige doğrudan katılacak ve grup müsabakalarında yer alacak. 
     

1. Ön Eleme Turu 1-Liverpool İngiltere -Total Network Solutions Galler . 2-Haka Finlandiya -FC Pyunik Ermenistan . 3-HB Torshavn Faroe Adaları -FBK Kaunas Litvanya . 4-FC Levadia Tallinn Estonya -FC Dinamo Tiflis Gürcistan . 5-NK Gorica Slovakya -KF Tiran Arnavutluk . 6-FC Kairat Almaty Kazakistan -FC Artmedia Bratislava Slovakya . 7-PFC Neftchi Azerbaycan -FH Hafnarfjördur İzlanda . 8-FK Rabotniçki Makedonya -FC Skonto Letonya . 9-FC Glentoran Kuzey İrlanda -FC Shelbourne İrlanda Cum. . 10-FC Dinamo Minsk Belarus -Anorthosis Famagusta Kıbrıs Rum Kesimi . 11-FC Sliema Wanderers Malta -FC Sheriff Tiraspol Moldova . 12-F91 Dudelange Lüksemburg -NK Zrinjski Bosna-Hersek .      

2. Ön Eleme Turu 1- 3. maçı kazanan-1. maçı kazanan. 2- 4. maçı kazanan-Brondby IF Danimarka . 3- FK Partizan Sırbistan-Karadağ -11. maçı kazanan. 4- Debreceni VSC Macaristan -HNK Hajduk Split Hırvatistan . 5- 6. maçı kazanan-FC Celtic İskoçya . 6- 5. maçı kazanan-PFC CSKA Sofya Bulgaristan . 7- RSC Anderlecht Belçika -7. maçı kazanan. 8- Valerenga IF Norveç -2. maçı kazanan. 9- 8. maçı kazanan-FC Lokomotiv Moskova Rusya . 10- 12. maçı kazanan-SK Rapid Wien Avusturya . 11- FC Dinamo Kiev Ukrayna -FC Thun İsviçre . 12- Malmö FF İsveç -Maccabi Hayfa İsrail . 13- 9. maçı kazanan-FC Steaua Bükreş Romanya . 14- 10. maçı kazanan-Trabzonspor.      
     Minsk'in durumu kötü 

     Ukrayna'nın Dinamo Minsk takımı, geçen yıl Devler Ligi'ne katılma hakkını kazandıktan sonra bahar döneminde başlayan yeni sezona kötü başladı. 
     Geride kalan 10 haftada 5 kez yenilen ve 11 puan toplayabilen Dinamo Minsk, 14 takımlı ligde 12. sırada bulunuyor. 
     Minsk, 22 Haziran'da deplasmanda oynadığı son maçta BATE takımına 1-0 kaybetti. 
     
     Anorthosis'i tanıyalım 

     Kıbrıs Rum Kesimi'nde sezonu ikinci sırada bitiren Anorthosis'in şimdiye kadar Avrupa'da herhangi bir başarısı yok. 
     Anorthosis, bu sezon oynadığı 26 maçta attığı 71 golle ligin en çok gol atan takımı olurken, kalesinde 31 gol gördü. Rum ekibi, şampiyonluğu 1 puanla kaçırdı. 
     
     Trabzonspor Her iki takımı da yenecek güçteyiz 

     Futbolda Avrupa Şampiyonlar Ligi 2. ön eleme turunda Belarus’un Dinamo Minsk ile Kıbrıs Rum Kesimi’nin Anorthosis Famagusta arasında maçın galibiyle eşleşen Trabzonspor, kuradan mennun. 
     
</TEXT>
</DOC>
