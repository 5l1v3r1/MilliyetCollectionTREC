<DOC>
<DOCNO> 398601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sondun36.html </URL>
<DATE> 2005/11/28/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
TSK'dan Kazakistan'a askeri yardım 
</HEADLINE>
<TEXT>

     Genelkurmay Başkanlığı'nın Kazakistan'a iki ülke arasındaki askeri işbirliği kapsamında yapacağı 900 bin dolarlık askeri yardım protokolü Almatı'da imzalandı. 
     Genelkurmay Başkanlığı Lojistik Daire Başkanı Tümgeneral Yurdaer Olcan ve Kazakistan Savunma Bakanlığı Lojistik Daire Başkanı Tümgeneral Kajgaley Mukatov tarafında imzalan protokol, Kazak silahlı kuvvetlerinin terörle mücadele birimine askeri araç, telsiz ve gece görüş cihazları verilmesini öngörüyor. 
     İmza töreninde konuşan Tümgeneral Olcan, Kazakistan ile askeri işbirliğinin daha çok teknik askeri yardımla terörle mücadele birimleri ve özel muhafız birliklerinin yetiştirilmesini kapsayan eğitim yardımı şeklinde olduğunu söyledi. Olcan, Türk Silahlı Kuvvetleri'nin Kazakistan'a bu tür yardımlarının süreceğini kaydetti. 
     Kazakistan Savunma Bakanlığı yetkilisi Tümgeneral Mukatov da Türkiye'nin, Kazakistan'a yaptığı karşılıksız teknik askeri yardımların 6 milyon doları aştığını bildirdi. 
     Mukatov, Türk Genelkurmayı'nın sağladığı bu yardımların terörle mücadele birimlerinin hareket kabiliyetini ve etkinliğini artırması bakımından çok önemli olduğunu belirterek teşekkür etti. 
     
</TEXT>
</DOC>
