<DOC>
<DOCNO> 393210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sonyas24.html </URL>
<DATE> 2005/11/08/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Kate Moss, skandaldan sonra ilk işini aldı 
</HEADLINE>
<TEXT>

     Uyuşturucu kullanırken çekilen fotoğraflarının yayınlanmasından sonra işlerini kaybeden İngiliz manken Kate Moss, geçirdiği zor günlerin ardından ilk işini aldı. 
     Moss'un sözcüsü aracılığıyla yayınlanan tasarımcı Roberto Cavalli'nin açıklamasında, Moss'un Cavalli için mankenlik yaptığı ve geçen hafta iki gününü çekimler için İbiza'da geçirdiği belirtildi. 
     Açıklamada, ''Moss'un gerçek bir profesyonel olduğu ve işini çok iyi yaptığı'' kaydedildi. 
     İngiliz Daily Mirror gazetesi, Eylül ayında, 31 yaşındaki İngiliz mankenin kokain çektiği iddia edilen fotoğraflarını yayımlamış, ardından Moss uyuşturucu kullandığını itiraf ederek bir kliniğe yatmıştı. 
     Ünlü mankenle çalışan modacılar, bu gelişmenin ardından Moss ile sözleşmelerini iptal etmişlerdi. 
     
</TEXT>
</DOC>
