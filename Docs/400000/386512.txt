<DOC>
<DOCNO> 386512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/ekonomi/eko01.html </URL>
<DATE> 2005/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AB kamu ihale pazarı Türk firmalarına açılacak 
</HEADLINE>
<TEXT>


AB mevzuatı, kamu alımlarının ulusal firmalara ayrıcalık tanınmadan yapılmasını öngörüyor. 1 trilyon 500 milyar euroluk AB kamu ihaleleri pazarı, Türk firmalarına AB firmaları ile eşit şartlarda açılacak 

7 - Kamu alımları Hazırlayan Sinan Ülgen 

Avrupa Birliği'nin AB kamu alımları gibi bir alanla ilgilenmesinin temel nedeni Avrupa tek pazarını oluşturmak. Kamu alımları konusu Avrupa'da ulusal piyasaların birleştirilerek tek bir pazar haline getirilmesi hedefinden ziyade piyasaların milli sınırlar doğrultusundaki bölünmelerine hizmet eden bir politika alanı olmuştur. 
Ülkeler kamu alımları yoluyla ulusal şirketlerine bir avantaj sağlamaya çalımışlar, ihaleleri kendi firmalarına vererek başka ülkelerden gelen firmalara şans tanımamışlardır. Bu tutum da karşılıklı yatırım ve ticareti olumsuz etkilemiş ve sonuçta tek pazarın oluşturulmasını geciktirmiştir. 

İhale pazarı 
Oysa ki kamu alımları AB ekonomileri içinde kaydadeğer bir paya sahiptir. 2004 yılındaki 15 ülkeli AB'de bile kamu alımları yaklaşık 1500 milyar euro'luk 1 trilyon 500 milyar euro bir büyüklüğe ulaşmıştı. 
Bu rakam ilk 15 AB ülkesinin milli gelirinin yüzde 16'sına tekabül etmektedir. Başka bir deyişle, Avrupa'da kamu ihaleleri pazarı bütün mal ve hizmet piyasalarının yaklaşık altıda birini oluşturmaktadır. 

Yolsuzlukları da önlüyor 
Bu nedenle AB, kamu ihaleleri alanında bir mevzuat bütünü oluşturmuştur. Bu mevzuat ile amaçlanan, kamu ihalelerinde ayrımcılığın önlenmesi, ulusal firmalara tanınan avantajların sona erdirilmesi ve kamu ihalalerinin daha rekabete açık bir şekilde yapılmasının sağlanmasıdır. 
Bu sayede kamu ihalelerindeki yolsuzlukların da engellenmesi hedeflenmektedir. Keza daha rekabetçi bir ortamda yapılacak bu alımlarla, kamunun harcamalarında tassarrufa gidilmesi de öngörülmüştür. 
Bu amaca yönelik olarak kamu ihalelerinin açılması, duyurulması, değerlendirilmesi ve sonuçlandırılmasına ilişkin olarak AB düzeyinde kurallar oluşturulmuştur. 

AB'ye yüzde 3 marj 
Hükümet ve yerel yönetimlerin, kamu kurumlarının ve hatta su, elektrik ve doğalgaz dağıtımı gibi alanlarda faaliyet gösteren kamu şirketlerinin mal ve hizmet alımları bu çerçeve içine alınmıştır. 
Kamunun tahmini değeri 150 bin euroyu geçen mal ve hizmet alımları ile 6 milyon euroyu geçen inşaat işleri bu kapsama alınmıştır. 
Bunu yaparken AB kendi firmalarına avantaj sağlayacak bazı tedbirleri de almıştır. 
Örneğin verilen tekliflerde AB firmalarına yüzde 3'lük bir fiyat marjı tanınmaktadır. 
Buna göre ihale sahibi, AB firması fiyat teklifi AB dışından gelen firmanın fiyat teklifinden yüzde 3 oranında daha yüksek olsa bile AB firmasına işi verebilmektedir. Benzer şekilde bazı altyapı sektörlerindeki mal alımlarında yüzde 50 oranında AB içinde üretilmiş olma koşulu bulunmaktadır. 

İhale ilanları Avrupa Resmi Gazetesi'nde yayımlanacak Kamu ihaleleri konusu geçmişte yalnızca AB'nin değil, aynı zamanda Türkiye'nin de gündemine girmiştir. Ülkemizde özellikle yolsuzluklar bağlamında dile getirilen bu konu, 2001 yılında yürürlüğe konan ekonomik program çerçevesinde yeniden düzenlenmiştir. Türkiye, bu vesileyle bir Kamu İhale Kanunu çıkarmış ve kamu ihalelerinin tek elden denetlenmesini sağlayacak bir Kamu İhale Kurumu oluşturmuştur. 

Farklılıklar giderilmeli 
Ancak Türkiye'nin Kamu İhale Kanunu ile ilgili AB mevzuatı arasında h l farklılıklar bulunmaktadır. Bu farklılıkların giderilmesi de kamu alımları ile ilgili müzakere başlığının içeriğini oluşturacaktır. Bu farklılıklar arasında ön planda olanlar şunlardır 
Yerli firmalara yüzde 15 oranında bir fiyat marjı tanınabilmektedir,Eşik değerleri aşan ihale duyuruları yalnızca Türkiye içinde yapılmaktadır,Enerji, su ve ulaştırma alanındaki kamu teşebbüslerinin alımları kapsam dışındadır. 
AB ile müzakereler sırasında bu farklılıkların giderilmesi gerekecektir. Bunun sonucunda Türk firmalarına tanınan marj ortadan kalkacaktır. 

İhaleler şeffaflaşacak 
Kamu ihalelerinde Türk firmaları AB firmaları ile aynı şartlarda rekabet edeceklerdir. 
Tahmini bedel olarak 150 bin euroyu aşan mal ve hizmet alımları ile 6 milyon euroyu aşan inşaat işlerinin duyuruları yalnızca Türkiye'de Resmi Gazete yoluyla duyurulmayacak, aynı zamanda Avrupa Toplulukları Resmi Gazetesi'nde de yayımlanacaktır. 
Bunun sonucunda ihaleye teklif vermek isteyen çok daha fazla sayıda firma çıkacaktır. İGDAŞ, İSKİ, Boğaziçi Elektrik gibi kurumların da alımlarını artık bu çerçeve içinde yapmaları gerekecektir. Dolayısıyla bu kurumların ihaleleri de daha şeffaf ve rekabetçi bir ortamda gerçekleşecektir. 

En az pay yapı işlerinde AB'deki kamu alımlarında fiyat aralıkları sektörlere göre değişmektedir. Zaman içinde bu farklılıklar daralmıştır. Ama örneğin taşıt araçlarının alımı ile ilgili olarak açılan ihalelerde teklif edilen en düşük fiyat ile en yüksek fiyat arasında ortalama yüzde 5'lik bir marj bulunmaktadır. 
Kamu alımı kurallarını en yoğun olarak kullanan birimlerin başında belediyeler gelmektedir. Avrupa Toplulukları Resmi Gazetesi'nde yayımlanan ihale duyurularının yüzde 68'i yerel yönetimlere aittir.AB'de kamunun alımları mal ve hizmet alanlarına eşit olarak bölünmektedir. Yapı işleri ise yüzde 25'lik bir payla en düşük hisseye sahiptir.Türk mevzuatındaki değişiklikler esasen Kamu İhale Yasası'nı ilgilendiriyor. Onu da yazıda belirttik zaten. 

AB'de kamu ihalelerinin niteliği Yapı işleri 25 Hizmet alımı 37 Malzeme alımları 38 

'Yerli firma' ve 'eşik değer' eleştirisi Avrupa Birliği'nin 31 Ağustos 2004 tarihine kadar olan dönemi kapsayan 2004 yılı İlerleme Raporu'nda kamu ihaleleri ile ilgili şu tespitler yapılmıştı 
Kamu ihaleleri ile ilgili olarak, Türk Kamu İhale Kanunu Nisan 2004'te değiştirilmiştir. Bu değişiklik ile eşikler ve mali kısıtlamalar gözden geçirilerek değiştirilmiş ve 2003 yılı toptan eşya tüketici fiyatları bazında AB düzeyini aşmıştır. 2004 yılında yapılan diğer değişiklikler de ulusal mevzuat ile müktesebat arasındaki farkı genişletmiştir. Kamu ihaleleri alanında, mevcut kanun h l ülkede yerleşik teklif sahiplerine katılma hakkı tanımakta ve Türk teklif sahipleri lehine tercihler içermektedir. Buna ek olarak, ihale açan çok sayıda kuruluş da bu kanunun kapsamı dışında tutulmaktadır. Bunun dışında 2003 yılından beri teklif verme süreleri büyük ölçüde kısaltılmıştır. 2004 yılında yapılan değişiklikler, yayımlanması zorunlu ihale duyurularındaki eşik miktarının daha yüksek tutulması veya ihaleye katılma ölçütleri konusunda bilgi bulunmaması gibi rekabet ve şeffaflık konusunda kısıtlamalar getirmiştir. 

İnşaat işleri imtiyazları 
Tüm bu yeni kısıtlamalar müktesebat ile ters düşmektedir. Kamu hizmetler sektörü utilities sector ile kamu inşaat işleri imtiyazları Kamu İhale Kanunu kapsamında bulunmamaktadır. Türkiye bu nedenle zaman geçirmeden ters düşen noktaları uyumlu hale getirmelidir. 

Uyumsuzluk giderilmeli 
Kamu ihale kanunu, h l müktesebat ile uyumsuzluklar içermektedir. Türkiye, ticaretin önündeki teknik engelleri kaldırmalı, Gümrük Birliği'ni tesis eden Ortaklık Konseyi'nin 1 95 sayılı kararına uyumu artırmalı ve uyumlulaştırılmamış alanlarda ürünlerin serbest dolaşımını uygulamak için gereken adımları atmalıdır. 

Türk müteahhitlere eşit fırsat tanınacak Bir taraftan Türkiye kamu ihalelerinde yerli şirketlere ayrıcalık tanınmayacak, diğer taraftan Türk şirketleri de AB'deki ihalelere rakipleriyle eşit şartlarda girecek. 
1500 milyar euro tutarındaki AB kamu ihaleleri pazarı Türk firmalarına AB firmaları ile eşit şartlarda açılacak. Türkiye'nin rekabetçi olduğu mal ve hizmet alımları ile ilgili önemli fırsatlar ortaya çıkacak. Buna karşılık inşaat alanında çözülmesi gereken bir mesele AB ülkelerinde Türk müteahhitlik firmalarının üstlenecekleri işlerde Türk işçi çalıştırıp çalıştıramayacakları meselesi olacaktır. Bu konu, AB ile gerek bu başlık, gerek hizmetlerin serbest dolaşımı gerekse kişilerin serbest dolaşımı başlıkları altında yürütülecek müzakereler sırasında Türk tarafının masaya koyacağı ilk taleplerden biri olmaya adaydır. 

İhaleyle zengin yaratma bitiyor Yerel yönetimlerin ihaleleri de AB firmalarına açık olarak yapılacak. Bunun sonucunda belediyeler tarafından yaptırılan işlerin de daha sağlıklı ve daha uzun ömürlü olacağını söylemek mümkün. En azından kaldırım çalışmaları bu denli sık tekrarlanmayacaktır. 
Bir diğer değişiklik de siyasetin finansmanı alanında meydana gelecektir. Kamu ve belediye ihaleleri yoluyla iktidara yakın gruplara menfaat dağıtılması olanağı büyük ölçüde ortadan kalkacaktır. Siyasi partiler bu yolla kendi zenginlerini yaratamayacaklar ve kendilerini finanse etme imk nından da mahrum kalacaklardır. 

Rekabet arttı Kamu ihale kurallarının Avrupa Birliği içinde uygulamaya konmasıyla kamu alımları piyasasının daha açık, daha şeffaf ve daha rekabetçi bir ortama kavuşması sağlanmıştır. 
Avrupa Komisyonu tarafından yapılan tahminlerde bu sayede kamu kurumlarının harcamalarında indirim sağlanmış olduğuna dikkat çekilmektedir. Örneğin demir çelik ürünlerinde 1988 - 1992 yılları arasında ortalaması yüzde 21 olan teklif edilen fiyatlar arasındaki farklılık, 1998 - 2002 döneminde yüzde 7'ye inmiştir. 

YARIN Müzakere yöntemi 


</TEXT>
</DOC>
