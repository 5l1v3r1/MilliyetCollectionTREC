<DOC>
<DOCNO> 372132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sondun45.html </URL>
<DATE> 2005/08/23/ </DATE>
<TIME> 23.45 </TIME>
<AUTHOR>  </AUTHOR>
<HEADLINE>
Guantanamo'dan İranlı tutsak serbest bırakıldı... 
</HEADLINE>
<TEXT>

     ABD’nin Guantanamo Üssü’nden İranlı bir tutsağın serbest bırakıldığı bildirildi. 
     İran Dışişleri Bakanlığı sözcüsü Hamid Rıza Asefi, Uluslararası Kızılhaç Komitesi’nin arabuluculuğuyla İranlı tutsak Muhammed Anvarkord’un serbest bırakıldığını açıkladı. 
     Asefi, birkaç yıl önce Afganistan’a yasa dışı yollardan girmek isteyen Anvarkord’un ABD askerleri tarafından tutuklanarak Guantanamo’daki deniz üssüne götürüldüğünü ve burada alıkonulduğunu belirtti. 
     Asefi, Anvarkord’a Guantanamo’da kötü davranıldığını ve psikolojik baskı yapıldığını söyleyerek, "cezaevindeki gardiyanların insanlık dışı davranışları ve insan haklarını çiğnemeleri onda psikolojik bozukluğa neden oldu" dedi. 
     Asefi, Anvarkord’un iyileşmesi için tedaviye ihtiyacı olduğunu kaydetti. 
     
</TEXT>
</DOC>
