<DOC>
<DOCNO> 389558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sonspo06.html </URL>
<DATE> 2005/10/25/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Ahmed Hassan Ver-kaç yapacaktım, son anda fikrimi değiştirdim 
</HEADLINE>
<TEXT>

     7 hafta sonra golle buluşan Ahmed Hassan, 'Ver-kaç yapacaktım, son anda fikrimi değiştirdim. Takımca moral bulduk, önemli olan da bu' dedi 
     
     Gözbebeği haline geldi 
     Sadece Konyaspor ile oynanan lig maçında 3 puan kazandırmadı, belki Beşiktaş’taki kötü gidişe dur’ diyecek bir gole imza attı Ahmed Hassan... Karşılaşma sonrası yöneticisinden taraftarına herkesin gözbebeği haline gelen ve sevgi seline kapılan Mısırlı oyuncu, o pozisyonun golle sonuçlanacağının içine doğduğunu söyleyerek Önce ver-kaç yapmayı düşündüm. Ama top tam önüme düşünce aniden karar değiştirip vurdum, iyi ki de vurmuşum'' diye konuştu. 
     
     Yarışta biz de varız’ 
     Aynı golü Denizlispor’a da attığını ve neredeyse fotokopi’ gibi benzediğini vurgulayan Ahmed Hassan, genel gidişat ve gelecekle ilgili olarak ise şunları söyledi Şimdi bizi çok eleştiriyorlar. Kimse unutmasın, ilk devreyi 11 puan önde bitirip, puan farkı ile şampiyonluğu vermiştik. Bu yarışta biz de varız. Takımın başına kimin geleceğini bilmiyoruz, ama bizim için kim olursa olsun farketmez, işimiz çıkıp oynamak. Takım olarak moral bulduk, önemli olan bu.'' 
     
</TEXT>
</DOC>
