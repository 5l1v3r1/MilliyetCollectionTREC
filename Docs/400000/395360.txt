<DOC>
<DOCNO> 395360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/yazar/asik.html </URL>
<DATE> 2005/11/16/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Saha dışı oyunlar 
</HEADLINE>
<TEXT>


Futbol Federasyonu, Milli Takım Teknik Direktörü Ersun Yanal'ı, Hakan Şükür'ü Milli Takım'a çağırmadığı için görevden aldı... Yerine Fatih Terim'i getirdi... Birkaç maç şansımız yaver gitti. İsviçre ile Bern'de oynadığımız eleme maçını ise Fatih Terim'in yanlış kadro kurması, yanlış taktiği sonucu kaybettik. 
İsviçre Milli Takımı çok iyi oynadı, bileğinin hakkıyla kazandı. 
Evet, birkaç saha dışı çirkinlik de oldu... Ama maçı tamamen İsviçrelilerin saha dışı oyunlarıyla kaybetmişiz gibi Türk seyircisini kışkırtmak niye... Nedir İsviçreli futbolcuların Türkiye'ye inişlerinde uygulanan taciz ve taşkınlıklar 
Eğer taşkınlıklar bu akşam da sürerse olay Türkiye'nin uluslararası futbol turnuvalarından dışlanmasına kadar uzanabilir... 
Yakın geçmişte, rakip sahadaki olaylara misilleme amacıyla, Chelsea - Galatasaray ve Trabzon - Famagusta maçları öncesi rakip takımlara bu tür aramalar, tacizler yapıldı. Aleyhimize oldu. Rakip takım kamçılandı, biz dağıldık. 
Rakibin çirkinliklerine sahada yanıt verebiliyor muyuz, ona bakalım... 
Rakibe yönelik saha dışı çirkinlikler ülkemizi ilkel bir görüntüye sokmaktan başka işe yaramaz, onu bilelim... 

Bahreynli milletvekilleri, bizim vekillere sormuş "Laikliği nasıl beceriyorsunuz " 
Bizim ne kadar "erkek bir millet" olduğumuzu bilmedikleri nasıl da belli... 
Haldun Ertem 

Keyif İsviçre gazetelerinde yer alan bir soruyu Haydar Özilhan postalıyor... 
İsviçre Futbol Federasyonu, Türkiye Futbol Federasyonu'ndan 20 kişilik yer istemiş. 
Türkiye Futbol Federasyonu ise, Bern'deki maç için tam 150 kişilik yer satın almış. 
Bu kişilerin çoğunun yol parasını da Federasyon ödüyor. 
İsviçreliler işte bu zenginliğe şaşırmış... 
Ne bilsinler halkın parası ile ne hovardalıklar yapıldığını bu ülkede... 

Gel de kızma "AİHM'nin türbanla ilgili kararına en çok kim kızdı O güler yüzlü Dışişleri Bakanımız... 
En çok o kızdı. Ben bu güler yüzlü Dışişleri Bakanımızı Türk askerinin kafasına çuval geçirildiğinde bile bu kadar kızgın görmedim." 
Deniz Baykal 

Yolağzı Tayyip Erdoğan Danimarka'da AİHM'nin türban yasağı konusunda konuşuyor 
"Mahkemenin bu konuda söz söyleme hakkı yoktur. Söz söyleme hakkı din ulemasınındır. Açarsın o dinin mensubuna, Musevi ise o dinin mensubuna, Hıristiyansa o dinin mensubuna sorarsın, bunun dinde gerçekten emredici bir hükmü var mı " 
Avrupa İnsan Hakları Mahkemesi'nin yargıçları bu sözleri duyunca herhalde bir yaşlarına daha girmişlerdir. 
Çünkü laik demokraside yönetim ve kararlar dine dayandırılamaz. Kaldı ki AİHM de türbanın dine uygun olup olmadığına ilişkin bir karar vermiş değil. Verilen karar sadece türbanın üniversitedeki kullanımıyla ilgili... 
Devlet Bahçeli iki gün önce, "Bu Başbakan ya türbanı ya Brüksel'i tercih edecek" demişti. 
Tercih "türban" olarak belirlendi galiba... 

İzmir' de Buca'daki SSK'ya ait lojmanlarda 20 memur ailesi ikamet ediyor. Buca Hastanesi'nde yönetim değiştikten sonra gariplikler başladı. Şimdi lojmanlarda kalorifer yanmıyor. Baca olmadığından soba kurulamıyor. Güç durumda kalan aileler, sayın başhekimden bu uygulamanın anlamını soruyor 

Müze Ankara'da Birinci Meclis Binası'ndaki Cumhuriyet Müzesi'nin tadilat bahanesiyle iki yıldır kapalı tutulduğunu yazmıştık. Okurumuz İlker Şahin bir başka kapalı müze haberi veriyor. 
Maden Tetkik Arama MTA kampusunun içindeki "Tabiat Tarihi Müzesi" de aylardır kapalı imiş. İşin garip yanı, bu müze 29 Ekim 2004 tarihinde Enerji Bakanı Hilmi Güler tarafından ziyarete açılmış... Bu müze neden kapalı acaba İçinde sakıncalı ne var Bilen var mı 

Pera Festivali... Pera Festivali sürüyor... Bu akşam Tepebaşı'ndaki Beyoğlu Kültür Merkezi'nde "HAWA" adlı konsere herkes davetli. Giriş ücretsiz. 
İranlı Zhubin Kalhor, Iraklı Muhammed Alnuma, İsrailli Yinon Muallem, Hintli Sujat Dev ve Türkiyeli İzzet Kızıl bu akşamki konserde birlikte çalıyorlar... İzlemenizi salık veririz... 
Pera Festitivali'nin bir adı da Uluslararası Beyoğlu Buluşması... 9 günde 53 etkinlik düzenleniyor... Organizasyonun başındaki dostumuz Vecdi Sayar'la biraz hoşbeş ediyoruz... Bu festivalin finansmanı nasıl sağlanıyor 
- Oradan buradan sağlanan katkılarla, diyor Vecdi Sayar... 
İtalyan Kültür Merkezi, İsrail Konsolosluğu, Olimpik Havayolları, Aksanat gibi kuruluşlar yardım ediyormuş. 
- Kültür Bakanlığı yardım yapmıyor mu 
- Hayır... 
- Ya Beyoğlu Belediyesi 
- Onlar da hiç ilgilenmedi... 
Pera Festivali adıyla Beyoğlu'nda uluslararası bir kültür etkinliği düzenleniyor, Beyoğlu Belediyesi oralı olmuyor. Kültür Bakanlığı ise başvurulara cevap bile vermemiş. 
Esas festival, Türkiye'nin bu hali... 
Kültür ve sanatla ilgisiz bir kadronun, Türkiye'yi ve belediyeleri yönetiyor olması... 



</TEXT>
</DOC>
