<DOC>
<DOCNO> 359564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/spor/ygokberk.html </URL>
<DATE> 2005/07/09/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Ha Göcek'in kahvaltısı... 
</HEADLINE>
<TEXT>


Göcek'te kahvaltı ediyorduk. Masadaki İtalyan kadın sordu 
- "Bu peynirin adı ne beyaz peynir " 
- "Türkiş mozzarella". 
- Ne mozzarellası ya Bu şahane bir peynir... 
- Hani siz kolay anlayın diye... It is white peynir. 
O herif biraz sonra sucuğa Türkiş puroşutto, lahmacuna Türkiş pizza diyecekti belki de. 
Aşağılık kompleksi her tarafını sarmıştı. Utanmasa, Göcek'e de Türkiş Positano En sevdiğim koy derdi. 
Dünya'nın en güzel koylarından birinde, bu ülkenin bu şahane peynirini meynirini, bu olağanüstü zeytinini meytinini, bu çayını mayını bile Göcek aşığı İtalyanlar'a da pazarlayamıyorsak... 
Ya da şusunu busunu, sucuğunu mucuğunu... 
Nasıl pazarlarız ki mesela bu ülkenin futbolcusunu 

Türkiye'de dün de iyi futbolcular vardı. Bugünde var. Onlar da Avrupa'nın her takımında oynardı, bunlar da oynar. 
Ama istisnalar haricinde hiçbiri Avrupa'da yaşamaya hazır değillerdi... 

Cemil Turan'a Türkiş Rummenige diyen bizdik... 
Sertap'a Türkiş Madonna... 
Tarkan Türkiş bilmem ne, Hidayet Kukoc gibi, Emre Boğaz'ın Maradona'sı. 
Kimse gibilerini almak istemedi. 
Asılları onlardaydı... 
Ve... 
Torinolular'a fessizliğimizi anlatmak Şükür'e, Barcelonalılar'a mes'sizliğimizi anlatmak Rüştü'ye, Türkiye'yi tanıtmak Şaş'a, Kapadokya'yı tanıtmak Asmalı Konak'a kaldı... 
Ve... 
İşimiz de Allah'a kaldı... 
H l da öyle... 

Donatella Piatti 'nın evindeydik. Fransa'dan birkaç günlüğüne gelen Mine Kırıkkanat , Fenerbahçeli en sempatik fanatik Feryal Pere , bizim Elif Yıldız ve ben Gökberk . Sebze çorbası içtik, patatesli, Brüksel lahanalı rosto yedik desem havası kalmayacak yediklerimizin. 
Yani önce minestrone nefisti , sonra arrosto con patatine e cavolini di Bruxel al'olio di oliva yaaa ve sonunda da "kurabye alla Turca" bizim kurabiye ve de espresso tabii. 
Böyle pazarlıyor işte elalem herşeyini. 
Ha sebze çorbası, ha minestrone. Ha rosto, ha arrosto veya işte ha Siena, ha Mardin, ha Büyükada, ha Capri. 
Farkları tadlarında değil, iyi pazarlanan adlarında. 

Bir buçuk kişi yönetemiyor tabii 

12 Mart 2004, Köyün Delisi'nden 
Mehmet Cansun iki kişi yönetiyor diyor Galatasaray'ı. Hadi bir de 'buçuk'. 'İki'yi biliyoruz, 'buçuk' da Canaydın'ın hep yanındaki Refik bey Arkan herhalde. Hani buçuk haliyle 'Fatih Terim go home' diye aylardır vıdı vıdı yapan... Terim gitsin diyebilen Refik bey, ben gidiyorum da diyebilse, ya da geri kalanlar 'biz gidiyoruz', seçildikleri günden bu yana en hayırlı işlerini yapacaklar. Ama onu bile beceremiyorlar. 

Ama en az Süren yönetimi kadar sportif alanda da başarılı Canaydın ve yönetimi. Bir Dünya takımını, bir mahalle takımı haline getirebilmek için gereken bütün özel yeteneklere sahipler de. Böyle yönetmek için ne 'liste'lere, ne 'renk'lere gerek de yok ki. Kulübün kapısının önünden geçen ilk Galatasaraylı'yı Başkan, ilk yirmi Galatasaraylı'yı da yönetim kurulu üyesi yapsalar, daha da mı kötü yönetecekler, kapı önünden geçerken seçilenler bu kulübü yani 

Bilgin'den 

25 bin kitaplı, 97'sinde kitap yazıp, yüz yaşında ölen babam, Alman Lisesi'nden sonra tam Almanya'ya gitmek üzereyken "Oğlum, seni tanıyorum, 'Alman'dan sıkıldın, yarıda bırakacaksın. Döndüğünde, gittiğinden tek farkın, daha iyi Almancan olacak. İtalya'ya git, farklı bir kültürü daha tanı. Dönsen bile hiç olmazsa 'İtalyancan' da olur" demiş, Katmandu'da bağcı olmak isteyen birinden ben bir rönesans çocuğu yaratmak istemişti. 
Ya da o "eski İstanbul zerafeti"yle bana hissetirmeden bir rönesans geçirmemi. 
Etrafımdakiler aldıkça alırken bizimkilerin oralarda kalmam için sattıkça satması gayrimenkullerimi azalttı belki. 
Ama başka menkullerimi çoğalttı. 
Ustalara göre kendimden başkasının anlamadığı bir mizah tarzına sahip olmamın sebebi, Dante'nin sevgilisinin İtalyan edebiyatının herşeyi Dante'den bile sıkılıp ilkokulsuz bir tüccara kaçtığını anlatan bir Floransa hikayesiydi belki de. 
Çok ciladan kaçan sevgilinin, kaçtığında bulduğu da taaa içten gelen bir "seni seviyorum"du o hikayeye göre... 
Sokakça konuşmayı seviyorum. Sokakça yazmayı da. Belki bir gün cilalı da konuşurum, cilalı da yazarım. 
Ben gibilere ihtiyacı var bizim kalabalığın, biliyorum. Farklıyım, onu da biliyorum. Bu farkı onların bildiğini de biliyorum. Benim modellerin "ya tutarsa"sından tırstıklarını da biliyorum. 
Ve işin kötüsü... 
Tuttu da. 

Ne, mesela Vizontele'nin kaça mal olduğundan, ne kaç kişinin izlediğinden ne de kaç kazandığından bana ne 
Sadece seyirciyim ben... 
Seyirci olmanın dayanılmaz hafifliğini yaşıyorum. 
Teknik yerine taktiğe bakarak çalımı, bacakarasını, feyki pas geçip, koridorlara, daralan alanlara takılarak yaşamak inanılır gibi değil vallahi de, billahi de. 
Ben maça gidiyorum, onlar seminerlere... 
- Filmde kurgu müthişti. Kamera da açı da, ışık da çok iyiydi sevgilim. 
- Ama film kötüydü... 
Haybeden hamallık yapıyorlar. Yüklendikçe yükleniyorlar... 
Ya boş vakitleri çok, ya çok boşlar. 
Onlar gibi biri olmak için 'yarım'ı veririm vallahi. 'Yarım'la bile de onlar kadar yaşarım vallahi... 
Ne tuhaf insanlar. 
Kendilerini yoruyorlar. 
Sonra... 
Onlar bir bilen... 
Tabi hesapta... 
Ve... 
Bu lüksü onlara veren sizsiniz... 
Unutmayın. 

Niye Avrupa'ya gitmedi diyenlere 

Fiorentina'ya gittiğini Roma'da öğrenmiştim, Fiorentina'dan ayrıldığını da. 
Milan'a transfer olduğunu da... 
Galatasaray'dan istifa etmeye niyetlendiğini de Roma'dan İstanbul'a dönerken öğrendim... 
Fiorentina'daki ilk günlerinde Savoy Hotel'deki o dakikaları dün gibi hatırlıyorum. 
"Bir daha dönmem Türkiye'ye" demişti. Morali bozuktu. 
Başarılı bir şekilde takımdan ayrılması sağlanmıştı. 
Üstelik o bıraktı havası da yaratılmıştı. 
Gururluydu, dönmek istediğini belli etmiyordu. 
Bir ara lafa girdim 
"Hoca Allah aşkına ne anlatıyorsun, çıkmayacak mısın bir daha yani o Ali Sami Yen'e Galatasaray'ın başında." 
Önce bir sessizlik oldu, sonra duygulandı, gözleri doldu, sesi titremeye başladı. 
"Bakmayın" dedi "böyle konuştuğuma. Bir gün bir telefon gelir, kıramayacağım biri sana ihtiyacımız var hadi gel artık" der, ben de herşeyi bırakıp dönerim. 
"Özhan Canaydın'ın telefonuydu Fatih Terim'i döndüren. 
Galatasaray'a gelişi böyleydi. 
Bence Milli Takım'a da böyle geldi. 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
