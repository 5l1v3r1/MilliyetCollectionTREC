<DOC>
<DOCNO> 367953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/yasam/yas05.html </URL>
<DATE> 2005/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sanki ben suçluyum' 
</HEADLINE>
<TEXT>


Evinde tecavüze uğrayan B.S. önce işinden oldu, ardından da nişanlısı tarafından terk edildi 

BAHRİ KARATAŞ İzmir DHA 

İzmir'in Bornova ilçesinde oturan grafiker B.S.'nin 24 hayatı, hırsızlık için evine girip kendisine tecavüz eden K.B. yüzünden alt üst oldu. Hem işinden, hem de nişanlısından ayrılan B.S., başka şehre taşınıp, tipini değiştirerek yeni bir hayata başlayacağını söyledi. 
Nişanlısı Gökhan A. ile aynı evde yaşayan ve bir süre önce bir şirkette işe başlayan grafiker B.S.'nin yaşamını alt üst eden olay, geçen perşembe günü meydana geldi. B.S.'nin 3'ncü kattaki evine demir parmaklıklardan tırmanarak giren hırsız, genç kadına bıçak tehdidiyle tecavüz etti. Olayın ardından gözcülük yaptığı öne sürülen M.K. aynı gece, tecavüzcü K.B. ise önceki gün yakalandı. 

'Hiç haketmedim' 
Mağdur B.S. ise, yaşadıklarının ardından hem işinden oldu, hem de evlilik planları yaptığı nişanlısından ayrılmak zorunda kaldı. B.S. üç ay önce girdiği işinden "verimli olamadığı" gerekçesiyle çıkarıldığını belirterek, şöyle konuştu "Birisi boğazıma bıçak dayayıp tecavüz etti. Bu durumdaki bir insan nasıl olursa ben de şu anda öyleyim. Hiç haketmediğim şeyler yaşadım. Hayata yeniden başlayabilmek için insanların beni tanımamaları gerekiyor. Bu yüzden tipimi değiştirip, başka bir şehre taşınacağım." 


</TEXT>
</DOC>
