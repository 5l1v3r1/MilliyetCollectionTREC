<DOC>
<DOCNO> 352137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sondun27.html </URL>
<DATE> 2005/06/15/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
İslam devriminden bu yana İran'da neler oldu 
</HEADLINE>
<TEXT>

     İranlılar, cuma günü cumhurbaşkanlığı seçimi için sandık başına gidecek. 
     İran'da 1979'daki İslam devriminden bu yana siyasi rejim ve sosyal hayata dair değişikliklerin ve olayların kronolojisi şöyle 
     16 Ocak 1979 - Yönetimden hoşnutsuzluğun artması üzerine Şeyh Muhammed Rıza Pehlevi Mısır'a kaçtı. 
     1 Şubat 1979 - Irak'ta sürgün hayatı yaşayan Ayetullah Ruhullah Humeyni, 15 yıl aradan sonra Fransa'dan Tahran'a döndü. 
     11 Şubat 1979 - Şah döneminin başbakanı, sokak çatışmalarının artması üzerine istifa etti. Humeyni yönetime geldi. 
     4 Kasım 1979 - İranlı öğrenciler, ABD'nin Tahran Büyükelçiliği'ni basarak 90 kişiyi rehin aldı. 52 kişi, 444 gün boyunca rehin tutuldu. Baskın, İran ile ABD arasındaki ilişkilerin iyice gerilmesine sebep oldu. 
     7 Nisan 1980 - Rehin alma eylemi üzerine ABD Başkanı Jimmy Carter, İran'la diplomatik ilişkileri kesti. 
     1980-1988 - Irak kuvvetleri, İran topraklarına girdi. İşgal, modern çağın en kanlı ve Ortadoğu'nun en uzun savaşının başlamasına sebep oldu. BM'nin öncülük ettiği ateşkes, Ağustos 1988'de yürürlüğe girdi. 
     20 Ocak 1981 - Amerikalı rehineler, Ronald Reagan'ın ABD Başkanı olarak yemin ederek göreve geldiği gün serbest bırakıldı. 
     3 Haziran 1989 - Humeyni öldü. Ayetullah Ali Hamaney, dini lider olarak seçildi. 
     16 Mart 1995 - ABD Başkanı Bill Clinton, Amerikan şirketlerine, İran'a yatırım yapmaları ve bu ülkeden petrol ve gaz alımı konularında yasak getirdi. 
     23 Mayıs 1997 - Yenilik yanlısı Muhammed Hatemi cumhurbaşkanı seçildi. 
     8-13 Temmuz 1999 - Reform isteyen bir gazetenin kapatılması üzerine öğrenciler sokağa döküldü ve şiddet olayları meydana geldi. Daha sonra onu aşkın gazete daha kapatıldı. 
     18 Şubat 2000 - Yenilikçiler, parlamento seçimlerinde büyük bir zafer kazandı. 
     8 Haziran 2001 - Hatemi, cumhurbaşkanlığı seçiminde oyların yüzde 77'sini alarak zafer kazandı. 
     29 Ocak 2002 - ABD Başkanı George Bush, İran, Irak ve Kuzey Kore'yi, ''şer ekseni'' olarak niteledi. 
     11 Şubat 2004 - İran, İslam devriminin 25. yılını kutladı. 
     20 Şubat 2004 - 12 kişiden oluşan Anayasayı Koruyucular Konseyi'nin 2500 kadar yenilikçiye yasak getirmesinin ardından düzenlenen parlamento seçiminde muhafazakarlar kolay bir galibiyet elde etti. 
     
</TEXT>
</DOC>
