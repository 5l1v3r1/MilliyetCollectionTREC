<DOC>
<DOCNO> 353445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/son/sondun12.html </URL>
<DATE> 2005/06/19/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
KKTC otobüsleri özel izinle Güney Kıbrıs’a geçti 
</HEADLINE>
<TEXT>

     OSHAN SABIRLI Lefkoşa DHA 

      KIBRIS Rum Kesimi, 250 kadar Kıbrıslı Türk'ün 7 otobüsle kutsal sayılan Larnaka’daki Hala Sultanı Türbe ve Camii’yi ziyaret etmek için geçişine izin verdi. 
     KKTC’nin Rum ticari araçlarına geçiş izni vermesine karşılık, Rumlar, Türkler’e ait araçlara karşı katı tutumunu değiştirmedi. Güney Kıbrıs’taki Müslümanlar'ın kutsal kabul ettiği camiyi ziyaret etmek isteyen yaklaşık 250 KKTC’li Türk, bugün saat 08.00 dolaylarında geçiş için özel izin aldıkları 7 otobüsün işlemlerini yaptırıp KKTC’deki Metehan Sınır Kapısı’ndan Güney Kıbrıs’taki Rum barikatına geçti. Rum polisi tarafından geçiş yapılan Kıbrıslı Türkler’in geçişine Rum polis makamlarınca sorun çıkarmadı. Ancak, otobüslerin araç sigortasının olmayışı sorun yarattı. Rum polisinin sigortasız araçların geçişine izin verilemez’ açıklaması gerginliğe neden oldu. Şoförler, otobüslere araç sigortası çıkarmak isteyince, bu işlemi yapacak muhatap bulunamadı. Rum sınır kapısında bulunan sigorta şirketleri ticari araçlara sigorta veremeyeceklerini açıklayınca, sigorta krizi yaşandı. 
     
     YOLU KAPATTILAR 
     Sınırda yaşanan sigorta krizi üzerine otobüslerde bekleyen Kıbrıslı Türkler, Güney Kıbrıs’tan KKTC’ye geçen yolu trafiğe kapadı. Güney Kıbrıs’tan KKTC’ye geçen otobüslere Türk makamları sorun çıkarmazken Rumlar’ın otobüs geçişlerine izin vermeyişi tepkilere neden oldu. Kısa süren bu eylem ardından sigorta işlemi yapılmadan otobüslerin Güney Kıbrıs’a geçişine izin verildi. Kıbrıslı Türkler yaklaşık 3 saat Rum Sınır Kapısı’nda bekledikten sonra Güney Kıbrıs’a geçebildi Rum Hükümet Sözcüsü Kipros Hrisostomidis yaptığı açıklamada, KKTC otobüslerin Güney Kıbrıs’ta dolaşımıyla ilgili politikasında değişiklik olmadığını söyledi. 
     
</TEXT>
</DOC>
