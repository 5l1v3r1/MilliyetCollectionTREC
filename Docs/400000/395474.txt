<DOC>
<DOCNO> 395474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sonsiy02.html </URL>
<DATE> 2005/11/16/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
Gül'den Erdoğan'a Roj TV desteği 
</HEADLINE>
<TEXT>

     Dışişleri Bakanı Abdullah Gül, Başbakan Erdoğan’ın Danimarka’da içerde Roj TV temsilcisi olduğu için basın açıklamasını reddetmesine detek verdi. Gül, "Başbakanın yerinde başkası da olsa aynı şeyi yapardı. 
     Yapmasaydı nasıl oldu da Sayın Başbakan buna izin verdi diyecektiniz" dedi. 
     Dışişleri Bakanı Abdullah Gül, KKTC’nin kuruluşunun 22’nci yıldönümü nedeniyle KKTC büyükelçiliğinin 
     resepsiyonuna katıldı. Burada gazetecilerin sorularını yanıtlayan Gül, Başbakan Recep Tayyip Erdoğan’ın Danimarka’da Roj TV’yi protesto ederek, basın toplantısına katılmamasına destek verdi. Gül, "Başbakanın yerinde başkası da olsa aynı şeyi yapardı. Yapmasaydı nasıl oldu da Sayın Başbakan buna izin verdi diyecektiniz" dedi. Gül, Erdoğan’ın görüşlerini açık bir biçimde Danimarka Başbakanı ile paylaştığını söyledi. Gül, "Onların belki kanunları bir anda kapatmaya elvermiyor olabilir. Eminim ki deliller gönderilmiştir. Danimarka zaten PKK’yı zaten terör örgütü listesinde görüyor. Ona destek olan bir yayın organının sesinin sürekli orada duyurmasına izin vermeyecektir" dedi. 
     
     MED TV ÖRNEĞİ 
     Daha öncede Med TV’nin İngiltere’den yayın yaptığını hatırlatan Gül, "Biz itirazlarımızı yaptık. Bunu istpatladık, o da bir kaç sene aldı. Ancak sonra İngiltere Med TV’yi kapattı. Aynı şekilde Danimarka’nın da hassas bir şekilde hareket edeceğini ve hukuki süreci işleterek bu televizyonu kapatacağına inanıyorum" dedi. Konuyla ilgili olarak gerekli bilgileri Danimarka makamlarına verdiklerini söyleyen Gül, Danimarka’nın daha fazla bilgiye ihtiyaç duyması halinde onları da vereceklerini söyledi. 
     
     KIBRISTA İZOLASYON ENİNDE SONUNDA KALKACAK 
     Gül, Kıbrıs sorununa da değinirken, Kıbrıs Türklerinin siyasi ve ekonomik tecridinin de "eninde sonunda" kalkacağını söyledi. Gül, "Kıbrıs Türkleri ve Türkiye nasıl şimdiye kadar dayanışma içinde olduysa bundan sonra da aynı dayanışma içinde olcaktır. Kıbrıslı Türk kardeşlerimizin bundan hiçbir zaman tereddüt etmemesi gerekir" dedi. 
     Kıbrıslı Türklerin de doğru bir politika izlediğini kaydeden Gül, "Bu politika bütün dünyada da yankı yapmaya başladı. 
     Bundan önce Kıbrıs Türklerine çözüm aramayan taraf olarak gören dünya geçen seneki referandumla birlikte bu yalanın da sona erdiğini görmüştür" diye kaydetti. 
     Gül, Kıbrıs sorununda çözümün BM nezdinde olacağını belirterek, "Uzlaşma olacaksa bu tek tarafın adımlarıyla olmaz. İki taraf da adım atmalı yoksa bu durum böyle devam eder" diye belirtti. 
     
</TEXT>
</DOC>
