<DOC>
<DOCNO> 394501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sondun08.html </URL>
<DATE> 2005/11/13/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Eski Taliban liderleri Meclis'te 
</HEADLINE>
<TEXT>

     Afganistan'da yapılan genel seçimin sonucuna göre, eski ordu komutanları ve Taliban'ın 3 eski yetkilisi yeni parlamentoda sandalye kazananlar arasında bulunuyor. 
     Ülkede 18 Eylül'de 34 bölgede yapılan seçimlerin sonucu, yavaş oy sayımı ve seçime hile karıştırıldığı iddialarının ardından dün açıklandı. 
     249 sandalyeli meclise girmeyi hak kazananlar arasında, ABD'nin desteklediği devlet başkanına karşı olan partiler ittifakının lideri Yunus Kanuni, eski devlet başkanı Burhaneddin Rabbani, eski ordu komutanları, insan hakları örgütleri tarafından savaş suçu işlemekle suçlananlar, 3 eski Taliban yönetimi yetkilisi, eski komutan Hacı Molla Abdül Salaam Rocketi, eski bölge valisi Mevlevi İslamuddin Muhammedi ve eski üst düzey güvenlik yetkilisi Hanif Şah El Hüseyin bulunuyor. 
     BM-Afgan Ortak Seçim Yönetim Kurulu başkanı Bismillah Bismil, yaptığı açıklamada, ''Hem Ulusal Meclis Volesi Jirga hem de bölge konseyi seçimlerinin sonuçlarını kesinleştirdik'' dedi. 
     Bismil, seçimlerin, ülkenin demokrasiye geçişinde bir kilometre taşı olduğunu söyledi. 
     Parlamentonun, ilk toplantısını, onarılan eski meclis binasında gelecek ay yapması bekleniyor. Parlamentonun temel görevlerinden birini, kabine üyelerinin adaylığını onaylamak ve veto etmek oluşturuyor. Yeni üst meclisi seçiminin ise bu ayın sonunda tamamlanması bekleniyor. 
     
</TEXT>
</DOC>
