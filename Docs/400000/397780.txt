<DOC>
<DOCNO> 397780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/ekonomi/eko06.html </URL>
<DATE> 2005/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'li Çömez K r eden kuruluş peşkeş çekilmesin 
</HEADLINE>
<TEXT>


VAHİDE YANIK Antalya DHA 

Antalya'da, bir konferansa katılan AKP Balıkesir Milletvekili Turan Çömez, hükümetin bazı uygulamalarını eleştirdi. Çömez, gelecek 10 yılda Türkiye üzerindeki AB dayatmalarının daha çok artacağını, k r eden kuruluşların peşkeş çekilmesine karşı olduğunu, hükümetin YÖK ile kavgasını doğru bulmadığını söyledi. 
AB dışında vizyonlar üretilmesi gerektiğini de vurgulayan Çömez, İstanbul'da yapılacak Dubai kulelerini ise "Benim arazimden rant elde etme anlayışı beni şiddetle üzüyor" sözleriyle eleştirdi. 
Türkiye'nin edilgen yapıdan, etken ve belirleyici bir ülke konumuna gelmesi gerektiğine işaret eden Çömez, gelecek 10 yılda, Türkiye üzerindeki AB dayatmalarının daha çok artacağını ileri sürdü. 

'YÖK kavgası neden ' 
Özelleştirme ve yabancı sermayeye karşı olmadığını, ancak yatırım yapan, istihdam yaratan yabancı sermayeyi tercih ettiğini kaydeden Çömez, "K r eden kuruluşların peşkeş çekilmesine, Türkiye'nin geleceği açısından stratejik anlam ifade eden kuruluşların bir çırpıda büyük oranlarda yabancı şirketlere devredilmesine karşıyım" diye konuştu. 
Hükümetin YÖK ile kavgasını da eleştiren Çömez, "Kurumlarla güç merkezleri arasındaki uyum problemi en büyük sorunumuz. Bir hükümet neden YÖK ile kavga eder. YÖK bizim YÖK'ümüz. Plansız, vizyonsuz, verimsiz yönetim en büyük sorun" dedi. 
Çömez, "Biz niye AB dışında vizyonlar üretemiyoruz, Çin ile Brezilya'nın ekonomik ilişkileri 4 kat arttı. Kendimizi alternatifsizlik sendromundan kurtarmayılız" diye konuştu. 


</TEXT>
</DOC>
