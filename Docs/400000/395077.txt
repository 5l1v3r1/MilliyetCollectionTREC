<DOC>
<DOCNO> 395077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sondun45.html </URL>
<DATE> 2005/11/15/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Cezayir'de alkollü içkinin yasaklanmasına yönelik teklif reddedildi 
</HEADLINE>
<TEXT>

     Cezayir'de radikal dinci partilerin ülke çapında alkollü içkinin yasaklanmasını öngören kanun değişikliği teklifleri reddedildi. 
     Devlet Başkanı Abdulaziz Buteflika'nın parlamentodan sorumlu yetkilisi Abdulkadir Bouchouarebi, alkollü içkiyle ilgili kanun değişikliği tekliflerinin parlamentonun çoğunluğu tarafından reddedildiğini belirterek, ''Teklifler, Cezayir'in uluslararası taahhütlerine ve serbest ticaret ilkelerine ters düşüyor'' dedi. 
     Parlamentodaki radikal dinci partiler, her türlü alkollü içkinin ithal edilmesini ve satılmasını, bira fabrikalarının kapatılarak buraların alkolsüz içecek ve maden suyu tesislerine dönüştürülmesini istemişti. 
     
</TEXT>
</DOC>
