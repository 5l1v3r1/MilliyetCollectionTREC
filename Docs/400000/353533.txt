<DOC>
<DOCNO> 353533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/ekonomi/eko02.html </URL>
<DATE> 2005/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlakbank'ın takipteki alacağı 2.5 katrilyon 
</HEADLINE>
<TEXT>


Tasfiye halindeki Emlak Bankası Yönetim Kurulu Başkanı Zeki Sayın, bankanın takipteki alacaklarının 2.5 katrilyon lira olduğunu söyledi 


Tasfiye halindeki Emlak Bankası'nın Yönetim Kurulu Başkanı Zeki Sayın, Türkiye'de ilk defa tasfiye halinde bir bankanın ana sözleşmesinin tadil edildiğini belirterek, değişikliğin 4 Temmuz da yapılacak Genel Kurul'da gerçekleştirileceğini bildirdi. Şu anda Banka'nın sadece alacaklarını tahsil etmeye çalıştığını da vurgulayan Sayın, Emlak Bankası'nın takipteki alacaklarının tutarının faizler ile birlikte 2.5 katrilyon lira civarında olduğunu açıkladı. 
Emlak Bankası'na olan borçları nedeniyle 336 kişiye yurtdışı yasağı konulduğunu anlatan Sayın, bunlardan 19'unun borçlarını takvime bağlaması ile yurtdışı yasağının kalktığını ve 38.5 trilyon lira tahsil edildiğini açıkladı. Sayın, yurtdışı yasağı konulanların ana para borcunun ise toplam 584 trilyon lirayı bulduğunu kaydetti. 


</TEXT>
</DOC>
