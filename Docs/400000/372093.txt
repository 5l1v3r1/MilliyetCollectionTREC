<DOC>
<DOCNO> 372093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sondun06.html </URL>
<DATE> 2005/08/23/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Abbas ve Şaron görüşecek... 
</HEADLINE>
<TEXT>

     Filistin lideri Mahmud Abbas ile İsrail Başbakanı Ariel Şaron’un telefon görüşmesi yaptığı, liderlerin barışa bağlılıklarını dile getirerek yakın zamanda bir araya gelmeyi kararlaştırdıkları bildirildi. 
     Filistinli başmüzakereci Saib Erekat, 21 Haziran’da Kudüs’te yapılan görüşmeden sonra ilk kez konuşan liderlerin 5 dakika süren görüşmesinde Abbas’ın Şaron’a, "Barış konusunda ortağınızız" dediğini belirtti. 
     Liderlerin, İsrail’in Gazze Şeridi’ndeki Filistin topraklarından çekilme işleminin sorunsuz tamamlanmasından duydukları memnuniyeti dile getirdikleri de kaydedildi. 
     İsrail tarafından yapılan açıklamada da liderlerin, Gazze Şeridi’den çekilmenin ilişkilerde yeni bir sayfa açacağını aktardıkları ve yakın zamanda bir araya gelmeyi kararlaştırdıkları belirtildi. 
     İsrail, Gazze Şeridi’ndeki Filistin topraklarından çekilme işlemini bu akşam tamamladı. 
     
</TEXT>
</DOC>
