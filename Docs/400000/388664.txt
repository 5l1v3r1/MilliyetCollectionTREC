<DOC>
<DOCNO> 388664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sonyas08.html </URL>
<DATE> 2005/10/21/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Alman Bertelsmann'dan internette dijital müzik ve film indirme platformu 
</HEADLINE>
<TEXT>

     Alman multimedya firması Bertelsmann, internette dijital müzik ve film indirme platformu kuracağını açıkladı. 
     Proje sorumlusu Harmut Ostrowski, Wall Street Journal Europe'a verdiği demeçte, dijital platformun, firmalarının en önemli projelerinden bir olduğunu ve gelecek haftalarda önce Almanya'da, daha sonra da yurtdışında devreye gireceğini belirtti. 
     Ostrowski, ''GNAB'' adlı platformun tamamen yasal olacağı ve korsanlığa müsaade etmeyeceği, bu konuda bütün önlemlerin alındığı, ''GNAB''ın, özellikle diğer serbest paylaşım platformlarında çok yavaş indirilen filmleri yüksek hız ve kalitede indirebileceğini belirtti. 
     Firmanın bu konuda elektronik devi Sony ile anlaşma yaptığı, bu sayede tamamı yasal yaklaşık 1 milyon adet müzik parçası ve filmin ''repertuar''larında bulunacağı, diğer firmalarla da görüşmelerin devam ettiği bildirildi. 
     Internette, çok sayıda dijital müzik ve film indirme platformu bulunuyor. Bunlardan ''napster'' gibi bazıları, bedavaya film ve müzik indirilebildiği için telif hakları yasaları gereği kapatılmış durumda ve haklarında yasal işlem sürüyor. 
     
</TEXT>
</DOC>
