<DOC>
<DOCNO> 372388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/yasam/yas04.html </URL>
<DATE> 2005/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Doçent iskele kurbanı 
</HEADLINE>
<TEXT>


Alman Kazı Heyeti Başkanı Dr. Weber, Milet'teki kazılarda çöken demir iskelenin altında öldü 


Aydın'ın Didim ilçesi Milet örenyerinde restorasyon çalışması yapan Alman Kazı Heyeti Başkan Yardımcısı ve restorasyon sorumlusu Alman Doç. Dr. Berthold Weber 55 , dün Mustafa Gönen ve Hakan İrteni adlı işçilerle çalışmaları sürdürmek için 20 metre yüksekliğindeki demir iskeleye çıktı. 
Berlin Üniversitesi Öğretim Üyesi Weber ile Gönen 52 ve İrteni 26 , bu sırada çöken boru şeklindeki demir iskelenin altında kaldı. 

Boğazı kesildi 
Yaralılar Söke Devlet Hastanesi'ne kaldırılırken, yaklaşık 20 yıldır Milet'te çalışmalarını yürüten Weber, tüm çabalara rağmen kurtarılamadı. 
Weber'in düşerken başını taşlara çarptığı, demirlerin boğazını kestiği belirtildi. Ayakları kırılan 2 işçi ameliyata alındı. İki işçinin de iskelenin çöktüğünü farkedince kaçıp kurtulduğu bildirildi. 


</TEXT>
</DOC>
