<DOC>
<DOCNO> 361878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/son/soneko03.html </URL>
<DATE> 2005/07/17/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İhracat 70 milyar dolarda takıldı... 
</HEADLINE>
<TEXT>

     Türkiye temmuzla birlikte ihracat artışında da tıkanmaya başladı. TİM’in kayıtlarna göre bu ayın ilk 14 günündeki ihracat geçen yılın aynı dönemine göre südece yüzde 2.9 oranında artarak 2.5 milyar dolar olurken, haziranda 70 milyar dolara yükselen son bir yıllık ithalat ise yine 70 milyar dolara takılıp kaldı. 
     ANKA’nın Dış Ticaret müsteşarlığından edindiği verilere göre geçen yıl 1-14 Temmuz günleri arasında 2 milyar 441 milyon dolar olan kayda alınan ihracat tutarı, bu yıl 2 milyar 512 milyon dolar olarak hesaplandı. İhracat artış hızındaki yavaşlamada sanayi ürünü ihracatındaki gelişme belirleyici oldu. Temmuzun ilk yarısındaki sanayi ürünü ihracatı sadece yüzde 0.7 artarak 2 milyar 147 milyon dolarda kalırken, tarım ürünü ihracatında yüzde 21’lik artış yaşandı. 307 milyon dolarlık tarım ürünü ihracatı yapılan bu dönemde kmadncilik ürünleri ihracatı ise yüzde 3.3 oranında artarak 58 milyon dolar oldu. 
     Alt sektörler itibariyle hazır giyim ve konfeksiyon ihracatı 560 milyon dolarla geçen yılla aynı düzeyde kalırken, taşıt araçları ve yan sanayi ihracatı ise yüzde 7.6 artarak 465 milyon dolar olarak gerçekleşti. Demir ve demir dışı metaller ihracatı ise yüzde 19.8 azalarak 264 milyon dolara kadar indi. 
     Yıl başından 14 Temmuz’a kadar olan dönemde ise ihracat yüzde 19 oranında artarak 37 milyar 873 milyon dolara yükseldi. Bu dönemde sanaiy ürünleri ihracatı yüzde 15.7 artarak 32 milyar 591 milyon dolara çıkarken tarım sektörünün ihracatı yüzde 27.9 büyüyerek 4 milyar 508 milyon doları buldu. Madencilik ihracatı ise yüzde 31.6 artarak 775.4 milyon dolara yükseldi. 
     Sanayiinin alt sektörleri itibariyle Türkiye bu dönemde 7 milyar 408 milyon dolarlık hazır giyim, 7 milyar 156 milyon dolarlık taşıt araçları ve yan sanayii, 5 milyar milyon dolarlık da demir ve demir dışı metaller ihracatı gerçekleştirildi. Ayrıca, elektrik ve elektronik cihazlar ihracatı 3 milyar 356 milyon dolar, makine ve aksamları ihracatı ise 1 milyar 394 milyon dolara kadar çıktı. Tekstil ve ham maddeleri ihracatı ise 2 milyar 604 milyon dolar oldu. 
     Haziran ayıyla birlikte ihracat artış hızında başlyan yavaşmalanrın temmuzda daha da belirginleşmesiyle birlikte Türkiye’nin yıllık ihracatı da 70 milyar dolarda takılıp kaldı. Haziranda 70 milyar dolar sınırını aşan son bir yıllık ihracat, 14 Temmuz itibariyle de 70 milyar 51 milyon dolar olarak hesaplandı. 
     
     GÜMRÜK VERİLERİ 
     Bu arada bir süredir işlenen gümrük beyannamelerine göre günlük ihracat ve uthalat tutarlarıyla ilgili geçici veriler açıklamaya başlayan Gümrük Müsteşarlığı’nın verilerine göre de 1-15 Temmuz günleri arasında işlenen ihracata ilişkin beyannamelerin tutarı 2 milyar 954 milyon dolar olurken, ithalat beyannamelerinin tutarı ise 4 milyar 318 milyon dolara kadar çıktı. Buna göre temmuzun ilk yarısında Türkiye 1.4 milyar dolarlık dış ticaret açığı verdi. 
     
</TEXT>
</DOC>
