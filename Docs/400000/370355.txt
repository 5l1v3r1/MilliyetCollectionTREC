<DOC>
<DOCNO> 370355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sontur13.html </URL>
<DATE> 2005/08/16/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Ekmek yaparken ormanı yaktı 
</HEADLINE>
<TEXT>

     KOZAN Adana , DHA 

      ADANA’nın Kozan İlçesi’ne bağlı Horzum Yaylası Eski Elmalı Yolu’nda çıkan ve yaklaşık 10 dönümlük kızılçam ormanının kül olduğu yangına, yayla evlerinde ekmek yapan 38 yaşındaki Ayşe Yıldırım’ın neden olduğu iddia edildi. 
     Yayla evlerinde oturan Ayşe Yıldırım, iddiaya göre, tandır ocağında ekmek yaparken, bacadan çıkan kıvılcımlar çevreye yayıldı. Kıvılcımlar otları tutuşturarak, orman yangının başlamasına neden oldu. Yangını fark eden Yıldırım ailesi ateşi söndürmeye çalıştı, ancak havanın sıcak olması, nemin azlığı ve rüzgar nedeniyle hızla büyüyen yangını söndüremeyince, 177’ye telefon açarak orman yangınını haber verdi. Yaklaşık 10 dönüm kızılcam ormanının yandığı ve 3 saatlik çalışma sonunda kontrol altına alınan yangını söndürme çalışmasına 2 helikopter, 2 greyder, 3 dozer, 2 itfaiye aracı, 14 söndürme aracı, 50 personel, 6 orman mühendisi ile çok sayıda jandarma ve vatandaş katıldı. 
     Yangın söndürüldükten sonra yapılan soruşturmada, dikkatsizlik ve ihmal sonucu orman yangını çıkardığı iddia edilen Yıldırım gözaltına alındı. 
     
</TEXT>
</DOC>
