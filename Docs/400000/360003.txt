<DOC>
<DOCNO> 360003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sondun11.html </URL>
<DATE> 2005/07/11/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Talabani’den Başbakan Caferi’ye mektup Verdiğin sözlere saygılı ol 
</HEADLINE>
<TEXT>

     Ferit ASLAN DİYARBAKIR, DHA 

IRAK Devlet Başkanı Celal Talabani, son günlerde Kerkük konusunda ağır kalmakla suçlanan Irak Başbakanı İbrahim Caferi’ye mektup yazarak, verdiği sözlere bağlı kalmasını ve saygılı olmasını istedi. Talabini, Başbakan Caferi’yi Kürt ve Şiiler arasında yapılan anlaşmayı ihlal etmekle de suçlayarak, Kerkük konusunu kulak ardı ediyorsunuz'' dedi. 
     Kürdistan Demokrat Partisi'nin KDP resmi internet sitesi Peyamner’de yer alan habere göre, Irak Devlet Başkanı ve Kürdistan Yurtseverler Birliği lideri Celal Talabani, Irak Başbakanı İbrahim Caferi’ye bir mektup gönderdi. Talabani mektubunda, Caferi’nin Kürtler ile Şiiler arasında hükümet kurmak için yapılan anlaşmayı ihlal ettiğini savunarak, Başbakan’ı tek taraflı kararlar almakla eleştirdi. Talabani’nin mektubunda, Kerkük meselesiyle ilgili 58'inci maddenin uygulanması için tarafların anlaştığına dikkat çekilerek, şöyle denildi 
     Kerkük konusunu kulak ardı ediyorsunuz. Irak parlamentosundaki Kürt temsilcilere gereken saygıyı göstermiyorsunuz. Kürtler bu tutumunuza karşı sesiz kalmayacak ve gerekli tavrı sergileyecektir.'' 
     
</TEXT>
</DOC>
