<DOC>
<DOCNO> 376758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonsiy03.html </URL>
<DATE> 2005/09/08/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
TÜBİTAK'tan ÖSS'de ilk 5 bine girenlere karşılıksız burs 
</HEADLINE>
<TEXT>

     Başbakan Recep Tayyip Erdoğan, TÜBİTAK’ın bu yıl ÖSS’de doğa bilimleri ve sosyal bilimlerde ilk 5 bine giren öğrencilere karşılıksız burs vereceğini açıkladı. 
     Başbakan Erdoğan, Bilim ve Teknoloji Yüksek Kurulu toplantısına başkanlık etti. Erdoğan, toplantıda yaptığı konuşmada, TÜBİTAK’ın çalışmaları hakkında bilgi verdi. 
     Erdoğan toplantıda yaptığı konumada şunları söyledi 
     "Herşey insanda başlar ve insanla başlanır. 
     Araştırmacısı yetkin ve yeterli olmayan bir ülkede ne üretimin ne de hayat kalitesinin artması mümkün değil. Işte bunun için araştırmacıları destekleyen, gençlerimizi araştırma dünyasının çetin ama tatmini yüksek dünyasına cezbetmek için yeni programlar hayata geçirilmiştir. TÜBİTAK bu yıl doğa bilimleri ve sosyal bilimlerde ÖSS’de ilk 5 bin içine giren öğrencilere lisans öğrenimleri boyunca karşılıksız burs vermeye başladı. Bu gençlerimize ayrıca lisans öğrenimini başarıyla tamamladıkları takdirde ilgili alanlarda lisansüstü öğrenimleri için de burs verilecektir. 
     Bu güzel uygulamadan dolayı da tebriklerimi buradan bildiriyorum." 
     
     2010’A KADAR ATILIM İÇİN YOL HARİTASI HAZIR 
     Başbakan Erdoğan, "2010’a kadar bilim ve teknoloji alanında atılım yapmak için gerekli yol haritası hazırlanmıştır" dedi. Erdoğan, bunun için üniversiteler, özel sektör ve kamuya Ar-Ge çalışmalarında verilecek destekte artışa gidildiğini söyledi. Erdoğan, TÜBİTAK’ın belirlenen stratejide çok önemli atılımlar gerçekleştirdiğini ifade ederek, 416 milyon YTL’lik ödenekten 143 milyon YTL’sinin Ar-Ge’ye ayrıldığını söyledi. 
     
     BİLİM İNSANI YETİŞTİRMEK MGK GÜNDEMİNDE 
     Erdoğan, yeni bilim insanları yetiştirmek ve bilim insanlarına destek veren programlar geliştirmede önemli işler yapıldığını belirterek, "Bilim insanı yetiştirme amacı doğrultusunda bu alana büyük kaynaklar ayırdık" dedi. 
     Erdoğan sözlerini şöyle sürdürdü 
     "Ülkemizin yönetiminde demokraside olduğu kadar, teknolojide de yeniliğe ihtiyacı vardır. Bu yenilik bu üstünlük sağlanmadan ne insanımız, ne toplum, toplum ne de ülkemiz hak ettiği itibara, güce kavuşamaz. Yani herkes bilmelidir ki bu alan bizim için hayati birk alandır. 
     Devletimizin bekası ve milletimizin refah ve mutluluğu için olmazsa olmaz koşuldurl. Bu nedenledirki ilk defa bu konu MGK’nın da gündeminde yer almıştır." 
     
</TEXT>
</DOC>
