<DOC>
<DOCNO> 378079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/soneko46.html </URL>
<DATE> 2005/09/13/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Avusturya Maliye Bakanı'nın vergi tehdidi, petrolü ucuzlattı... 
</HEADLINE>
<TEXT>

     Avusturya Maliye Bakanı Karl Heinz Grasser'in ''özel vergi'' tehdidi karşısında geri adım atan petrol şirketleri, benzin ve dizel satış fiyatını 1 ila 3 sent ucuzlattıklarını açıkladılar. 
     Bakan Grasser'in petrol şirketlerine ''özel vergi uygulanmasını öngören bir tasarıyı meclise getireceğini'' açıklamasından sonra harekete geçen petrol şirketlerinden Shell benzin satış fiyatını litre başına 3 sent, dizel satış fiyatının ise 1 sent indirildiğini açıkladı. Shell Genel Müdürü Alexander Hareter, basın mensuplarının soruları üzerine, ''mümkün olan indirimi yaptıklarını, daha fazlasını yapamayacaklarını'' söyledi. 
     BP şirketi ile Avusturya'nın ulusal petrol şirketi ÖMV ise benzin ve dizel satış fiyatında eşit oranda 1 sent indirim yaptıklarını açıkladılar. 
     Maliye Bakanı Grasser, Shell ve ÖMV şirketlerinin petrol satış fiyatında ilk adımda yaptıkları 1 ila 3 sentlik indirimi, ''güzel bir başarı'' olarak değerlendirdi. 
     Grasser, petrol ürünlerine özel vergi uygulaması yolundaki önerisinin masadan kalkıp kakmadığı yolundaki bir soruya ise ''Petrol şirketlerinin bu ilk tepkilerini olumlu buluyorum. Bundan sonrası için görüşmemiz gerekiyor'' yanıtını verdi. 
     
</TEXT>
</DOC>
