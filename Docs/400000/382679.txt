<DOC>
<DOCNO> 382679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sonyas05.html </URL>
<DATE> 2005/09/29/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kuzey Kutbu buzulu bu yıl da inceldi... 
</HEADLINE>
<TEXT>

     Amerikalı bilimadamları, Kuzey Kutbu'ndaki buzulun bu yıl da küresel ısınma nedeniyle inceldiğini bildirdi. 
     Amerikan Kar ve Buz Verileri Merkezi'nden NSIDC Julienne Stroeve, Amerikan Havacılık ve Uzay Dairesi'nin uyduları sayesinde yaptıkları araştırmada, bölgedeki buzulun bu yıl, son 100 yıldaki en küçük yüzölçümüne ulaşacağını tahmin ettiklerini belirtti. 
     Buzulun yüzölçümünün üst üste 4 yıldır azaldığını belirten Stroeve, incelmenin bu hızla sürmesi halinde, Kuzey Kutbu'nda bu yüzyıl sonunda yaz döneminde buzul kalmayabileceğini söyledi. 
     Kuzey Kutbu'ndaki buzulun her yıl eylül ayında en ince seviyesine geldiği belirtiliyor. 
     Amerikalı bilimadamları, 21 Eylül 2005'te, buzulun yüzölçümünün 5,32 milyon kilometreye düştüğünü ve bunun gözlem uyduları tarafından belirlenen en düşük yüzölçümü olduğunu söyledi. 
     
</TEXT>
</DOC>
