<DOC>
<DOCNO> 365902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/sontur09.html </URL>
<DATE> 2005/07/31/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
'Alo, kocanızı fahişeyle yakaladık' 
</HEADLINE>
<TEXT>

     Onur SAĞSÖZ DHA 

ERZURUM Emniyet Müdür Yardımcısı Nurettin Arıcı, fuhuş yaparken yakalanan erkeklerin evlerine telefon açılarak olay hakkında eşine bilgi verilmesi talimatını verdi. Erzurum Baro Başkanı Sadullah Kara, bu karara, Olmaz öyle şey'' diyerek tepki gösterdi. 
     Erzurum Emniyet Müdürlüğü’nün polis- vatandaş ilişkilerini düzenlemek, sorunlarını dinlemek için Polisevi’nde Huzur toplantısı’ düzenledi. Emniyet Müdür Yardımcısı Nurettin Arıcı’nın başkanlık ettiği toplantıya, Asayiş Şube Müdürü Hanifi Sambur, polis merkezi müdür ve amirleri ile mahalle muhtarları katıldı. Gez Mahallesi Muhtarı Suat Günaçar, fuhuş olaylarının önüne geçilememesinden yakınırken, Polislere ihbarda bulunuyoruz. Polis arkadaşlar, Biz alıp götürüyoruz, savcılık serbest bırakıyor’ diyorlar. Fuhuşla mücadele yapılmıyor mu Sokaklarda kadınlarımıza, çocuklarımıza hep aynı gözle bakılıyor'' diye konuştu. 
     Emniyet Müdür Yardımcısı Nurettin Arıcı, yasalara göre fuhuşun suç olmadığını vurgularken, kendilerine yapılan şikayet üzerine ihbar edilenlerin yakalandığını, bu kişilerde bulaşıcı hastalıklar olup-olmadığını kontrol ettiklerini anlatırken, şöyle dedi 
     Aynı şekilde ben de muzdaribim. Gürcükapı’da oturuyorum. İnsanların her kadına böyle kötü gözle bakmaları, hepsini onlardan zannetmelerini beni çok üzüyor. Her kadına o gözle bakmaya başlamışız. Önce bakışımızı değiştirmemiz gerekiyor. Fuhuş suç değil, satmak suç. O insan sokaklarda o işi yapıyor. Bu nedenle onları mahallelerden topluyor, başka yerlere gönderiyorum. Onları mümkün olduğu kadar taciz ediyorum. Pazarlarını engellemeye, dağıtmaya çalışıyorum. Benim yapabileceğim bu. Namus duygusu varsa, anasının, babasının, karısının yüzüne nasıl bak r bilemiyorum.'' Emniyet Müdür Yardımcısı Nurettin Arıcı, daha sonra Asayiş Şube Müdürü Asayiş Şube Müdürü Hanifi Sambur’a dönerek, Bundan sonra yakaladığın tüm erkeklerin ailelerine telefon et. Hanımına özellikle söyle. Özellikle söyle, bunu talimat olarak yapın. Polis merkezi amirleri arkadaşlar da kadınlarla yakaladığı erkeklerin evlerine telefon edip, kocalarını şu fahişeyle yakaladıklarını bildirsinler. Bıktım artık ben bunlardan. Erzurumlu eğer onlarla işbirliği yapmazsa, onlardan bir şeyler istemezse, o kadınlar burada barınmaz. Lütfen eşinize, dostunuza sahip olun. Bu pazarı ortadan kaldıralım. Anasına, babasına telefon edeceğim. Ha eğer Telefonum yok mu’ diyor. Yoksa yok. Mahalle muhtarından onun telefonunu bulup, anasına, babasına, karısına söylerim. Senin kocanı şununla yakaladım.’ Yapabileceğim başka bir şey yok'' diye devam etti. 
     Emniyet Müdür Yardımcısı Nurettin Arıcı’nın polis amirlerine verdiği talimat kentte tartışma yaratırken, Erzurum Baro Başkanı Sadullah Kara, hiç kimsenin böyle bir şey yapamayacağını vurguladı. Baro Başkanı Kara, Olmaz öyle şey. Tutarlı hiç bir yanı olmadığı gibi kimsenin böyle bir lüksü de olamaz. Kesinlikle yasal değil. Bu uygulama nedeniyle mağdur olan vatandaş bize başvuruda bulunursa, gerekeni yaparız'' diye konuştu. 

     
</TEXT>
</DOC>
