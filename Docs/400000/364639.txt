<DOC>
<DOCNO> 364639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sondun27.html </URL>
<DATE> 2005/07/27/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Pakistan'da kadınlara seçim yasağı 
</HEADLINE>
<TEXT>

     Pakistan'ın kuzeybatısındaki bir bölgede aşiret liderleri, kadınların gelecek ayki yerel seçimlere katılmasını ve oy vermesini yasakladı. 
     Peştuların yaşadığı dağlık Yukarı Dir ve Battagram bölgelerindeki yerel yöneticiler, bu kararın aşiret liderleriyle parti adayları tarafından alındığını söylediler. 
     Başbakan Şevket Aziz'in kadın meseleleriyle ilgili danışmanı Nilüfer Bahtiyar ise hükümetin kadınların seçimlere katılmasını önleyenlere karşı harekete geçeceğini söyledi. 
     Seçim Komisyonu, kadınların katılması önlenirse seçimlerin geçersiz ilan edileceğini bildirmişti. Pakistan İnsan Hakları Komisyonu ise Seçim Komisyonu'nun geçmişte de bu tür açıklamalarda bulunduğunu, ancak uygulamada başarısız kaldığını belirtiyorlar. 
     Kuzey Batı Sınır Eyaleti'ndeki söz konusu bölgelerde, 2002'den beri İslam ittifakı iktidarda bulunuyor. 
     
</TEXT>
</DOC>
