<DOC>
<DOCNO> 375292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/yasam/yas06.html </URL>
<DATE> 2005/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Usta fotoğrafçılar Beyoğlu vitrinlerinde 
</HEADLINE>
<TEXT>


Türkiye'nin usta fotoğrafçılarının birer fotoğraflarından oluşan karma sergi, Beyoğlu İstikl l Caddesi'ndeki mağazaların vitrinlerini süslüyor 

Gülseren Tumba 

Bugünlerde İstikl l Caddesi'nden Tünel'e doğru inerken, mağazaların vitrinlerinde indirim ilanları dışında dikkat çeken başka bir şeyler daha var. Fotoğraf dergisinin 10. yıl etkinlikleri kapsamında düzenlenen "Ustaların Objektifinden" adlı karma fotoğraf sergisi, caddenin vitrinlerinde sergilenerek Türkiye'de bir ilke imza atıyor. 
Bir optik mağazasının vitrininde Ara Güler imzalı fotoğraf asılı dururken, Çerkes Karadağ, Fethi İzan, Coşkun Aral ve Murat Germen'in objektiflerinden çıkmış kareler kot pantolonların, askılı bluzların yanında boy gösteriyor. Takım elbiseler, stilettolar, abiyeler İbrahim Zaman, Ali Borovalı, Gültekin Çizgen imzalı fotoğraflarla şıklık yarışına giriyor. 

'Ustaları tanıyacaklar' 
20 Eylül'e dek Beyoğlu'nda hangi mağazaların vitrinlerinde hangi ustaların fotoğraflarının olduğunu öğrenmek için Fotoğraf dergisi ücretsiz broşürler hazırladı. Bu broşürlere AKM, İtalyan Kültür Merkezi, Fotoğraf Evi, YKY ve Aksanat'tan ulaşılabilir. Hayatında hiç fotoğraf sergisi görmemiş insanlara bile ulaşmayı hedefleyen sergi ile ilgili olarak Fotoğraf dergisinin yöneticisi Şerif Antepli sorularımızı yanıtladı. 

Projenin oluşum aşamasını anlatır mısınız 
Fotoğraf Dergisi olarak 10 yıldır hizmet veriyoruz. Bu sene de farklı bir etkinlik düzenlemek istedik. Düzenlediğimiz bu sergi ile fotoğrafın daha fazla insan tarafından tanınmasını umut ediyoruz. 

Mek n olarak Beyoğlu'nun seçilmesinin nedeni nedir 
Beyoğlu, tam bir sanat ortamı. Bir de insanlar Beyoğlu'na gelmişken, vitrinlere bakarken bu fotoğrafları da görecek ve ustaları tanıyacaklar. 

Bu sergide yer alan fotoğrafçıları nasıl belirlediniz 
Fotoğraf dergisi olarak nisan ayında 2. Uluslararası Fotoğraf Sempozyumu düzenlemiştik. O sempozyuma katılan 43 fotoğrafçının eserleri bu sergide yer alıyor. Ara Güler'den Nadir Ede'ye, Murat Germen'den Sabit Kalfagil'e çok önemli fotoğrafçılar... Fotoğrafçılar, uygun gördükleri, sergilenmelerini istedikleri fotoğrafları bize yolladılar. Satın almak isteyenlere Fotoğraf dergisi olarak yardımcı olacağız. 

Bu projeden beklentiniz nedir 
En az 100 bin kişi bu sergiyi görmüş olacak ve bunun kapalı bir sergi alanında olması imk nsız. Dolayısıyla daha çok insanın fotoğrafla tanışmasını, hayatında hiç fotoğraf sergisi görmemiş olanların bunu tanımasını ve sonra da ticari bir ortamın oluşmasını istiyoruz. 


</TEXT>
</DOC>
