<DOC>
<DOCNO> 384939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/dunya/dun01.html </URL>
<DATE> 2005/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
10 terör saldırısı önlendi 
</HEADLINE>
<TEXT>



ABD Başkanı George W. Bush'un önceki gün yaptığı konuşmada açıkladığı 11 Eylül 2001'den sonra önlenen 10 terör saldırısını, Beyaz Saray dün bir liste yayımlayarak detaylandırdı. Listeye göre önlenen 10 terör saldırısı girişimi şunlar 
ABD'nin Batı Yakası'nda, 2002'nin ortasında yolcu uçaklarıyla düzenlenmesi planlanan intihar saldırıları önlendi.2003'ün ortasında ABD ve "bir ortağı", ülkenin 'Doğu Yakası'nda, kaçırılan ticari uçaklarla düzenlenmesi planlanan terör saldırılarını engelledi.Mayıs 2002'de ABD'de bazı binalara bombalı saldırı girişimleri önlendi. Saldırganlardan biri olan Amerikan vatandaşı Jose Padilla, ABD toprakları içinde "kirli bomba" küçük çaplı radyasyon bombası kullanılmasını da düşündü.2004 ortasında ABD ve "ortakları", İngiltere kentlerindeki bazı hedefleri vurmayı amaçlayan saldırı girişimlerini önledi.2003 baharında ABD ve "bir ortağı", Pakistan'ın Karaçi kentinde birçok noktada Batılıları hedefleyen saldırı girişimlerini önledi.2003'te ABD ve "birçok ortağı", kaçırılacak ticari uçaklarla Londra'daki Heathrow Havaalanına'na düzenlenecek terör saldırılarını boşa çıkardı. 2004 baharında ABD ve "ortakları", İngiltere'nin birçok noktasına düzenlenmesi planlanan saldırıları önledi.2002 sonu ve 2003'te ABD ve "bir ortağı" Umman Denizi'ndeki gemilere yönelik bir saldırı girişimini başarısızlığa uğrattı.2002'de ABD ve "ortakları" Hürmüz Boğazı'ndan geçen gemilere yönelik birçok saldırı girişimini engelledi.2003'te ABD ve "bir ortağı", ABD'de bir turizm merkezine yönelik saldırı girişimini önledi. 




</TEXT>
</DOC>
