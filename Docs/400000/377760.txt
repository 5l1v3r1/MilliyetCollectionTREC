<DOC>
<DOCNO> 377760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/soneko36.html </URL>
<DATE> 2005/09/12/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Audi, Volkswagen ve Porsche, "melez" otomobil fuarı geliştirecek 
</HEADLINE>
<TEXT>

     Audi, Volkswagen ve Porsche, ortaklaşa ''hibrid-melez'' otomobil motoru geliştirecek. 
     Alman otomobil üreticileri, Frankfurt'taki Uluslararası Otomobil Fuarı'nda, ''hem benzin hem elektrikle çalışan'' hibrid motor üzerinde çalıştıklarını açıkladı. 
     BMW, General Motors ve DaimlerChrysler da, geçen hafta ortak hibrid motor geliştireceklerini duyurmuştu. 
     Hibrid motorlar, yakıtın daha verimli ve tasarruflu tüketimini sağlarken, sistemi kullanımdaki otomobillere monte etmek için 4 bin ile 9 bin doları gözden çıkarmak gerekiyor. 
     Hibrid sistemli motorlarda, araç, elektrik motoru veya yanmalı motorla ateşleniyor ya da iki motor aynı anda çalışabiliyor. 
     Toyota ve Honda, hibrid otomobil piyasasına ilk girdikleri için hakim durumda bulunuyorlar. 
     
</TEXT>
</DOC>
