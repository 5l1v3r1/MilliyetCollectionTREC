<DOC>
<DOCNO> 392927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/guncel/gun03.html </URL>
<DATE> 2005/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın damadına saldıran çete yakalandı 
</HEADLINE>
<TEXT>


Başbakan'ın yeğeninin kocasını şişle yaralayanlardan 2'si tutuklandı. Saldırganların esnaftan haraç alan bir çetenin üyesi oldukları belirtildi 

M. AKİF ERDEM, GÖKHAN KARAKAŞ 

Başbakan Recep Tayyip Erdoğan'ın kuzeninin kocası Bayram Uzun'u işlettiği pastanede şişle yaralayarak kaçan 4 kişiden 2'si yakalandı. Bölge esnafına korku salan çetenin üyesi oldukları belirtilen 4 kişinin hesap ödemek istememesi üzerine olayın meydana geldiği öne sürüldü. Olay, Eyüp Hazreti Halit Caddesi'nde cumartesi günü Erdoğan'ın amcası İlyas Erdoğan'ın kızı Nurdan Uzun'un kocası Bayram Uzun'un işlettiği Sakura Pastanesi'nde meydana geldi. 

Hayati tehlikeyi atlattı 
Olayla ilgili soruşturma başlatan polis, O.B. 25 ve Ö.K.'yı 23 Eyüp'te yakalayarak gözaltına aldı. Polis, olaya karıştıkları belirlenen H.C. ve E.Y.'yi ararken, gözaltına alınan O.B.'nin çeşitli suçlardan 15 ayrı sabıka kaydının bulunduğu belirtildi. O.B. ve Ö.K. tutuklandı. Süreyyapaşa Göğüs Hastalıkları Hastanesi'nde tedavisi süren Uzun'un hayati tehlikeyi atlattığı öğrenildi. 6 şiş darbesiyle yaralanan Uzun, saldırganların, esnaftan haraç toplamak için oluşturulan çetenin üyesi olduklarını iddia etti. 



</TEXT>
</DOC>
