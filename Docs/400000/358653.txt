<DOC>
<DOCNO> 358653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/soneko38.html </URL>
<DATE> 2005/07/06/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Mehmet Zorlu'nun cenazesi toprağa verildi... 
</HEADLINE>
<TEXT>

     Zorlu Holding Kurucusu Mehmet Zorlu 86 , doğum yeri olan Denizli'nin Babadağ İlçesi'nde düzenlenen törenle toprağa verildi. 
     Özel bir uçakla İstanbul'dan Denizli'ye getirilen Mehmet Zorlu'nun cenazesi, karayoluyla Babadağ İlçesi'ne ulaştırıldı. 
     Babadağ Çarşı Camii'nde düzenlenen cenaze töreninde, Mehmet Zorlu'nun oğulları Zorlu Holding Yönetim Kurulu Başkanı Ahmet Nazif Zorlu ile Zeki Zorlu, taziyeleri kabul etti. Zorlu kardeşlerin oldukça üzgün ve bitkin oldukları görüldü. 
     Zorlu'nun cenazesi, kılınan namazın ardından Babadağ Mezarlığı'nda toprağa verildi. 
     Cenaze törenine, İzmir Valisi Ziya Göksu, Denizli Valisi Gazi Şimşek, Manisa Valisi Orhan Işın, Zorlu Holding Holding Üst Yöneticisi Ömer Yüngül ile üst düzey yöneticileri, Denizbank Genel Müdürü Hakan Ateş, Zorlu Enerji Genel Müdürü Erhan Çetinel, bazı milletvekilleri ve parti yöneticileri, Türkiye İhracatçılar Meclisi Başkanı TİM Oğuz Satıcı, Sanko Holding Yönetim Kurulu Başkanı Abdülkadir Konukoğlu ile çok sayıda vatandaş katıldı. 
     
</TEXT>
</DOC>
