<DOC>
<DOCNO> 392915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/ekonomi/eko06.html </URL>
<DATE> 2005/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Süleyman Demirel rahatsız edilmemeli' 
</HEADLINE>
<TEXT>


Başbakan Yardımcısı Şener Güniz Sokak'ı rastgele el konulacak gayrimenkul gibi değerlendirmiyorum 

ANKARA Milliyet 

Başbakan Yardımcısı Abdüllatif Şener, 9. Cumhurbaşkanı Süleyman Demirel'in kardeşi Şevket Demirel'in üçte bir hissesine sahip olmasından dolayı Güniz Sokak'taki evine haciz konulması konusunda, şöyle konuştu "TMSF bağımsız bir kuruldur ve bu bağımsız bürokratik mekanizmanın kararıydı. Siyasi karar olamaz. Ama siyaset bu konulara girdiği zaman Sayın Cumhurbaşkanı'nı Demirel korumak için girer." 

Siyasi tarih vurgusu 
Şener, Bugün Gazetesi'nin dünkü sayısında yer alan söyleşide, Demirel'in evine haciz konulmasının TMSF kararı olduğunu ifade etti. Konuyu Yemen gezisinde öğrendiğini dile getiren Şener, şu değerlendirmede bulundu "Güniz Sokak'ı rasgele bir borç - alacak ilişkisinden dolayı el konulan bir gayrimenkul gibi değerlendirmiyorum. 12 Eylül döneminde siyaset yeniden yapılanırken, Güniz Sokak da en aktif çalışmaların yapıldığı merkezlerden biri olmuştur ve demokrasiye hizmetleri önemlidir. 
O günler hatırıma geldi ve Başkan'ı aradım. 'Nedir bu Güniz Sokak olayı ' dedim. Bütün gayrimenkullere şerh verildiğiyle ilgili bilgileri aktardı. Demirel eski Başbakanlardan, eski Cumhurbaşkanı. Bu tür konulardan dolayı kendisinin rahatsız edilmemesi gerektiğine inanıyorum. Ben de bu duygu ve bakış tarzımı sayın Başkan'a ilettim." 


</TEXT>
</DOC>
