<DOC>
<DOCNO> 373030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sondun16.html </URL>
<DATE> 2005/08/26/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
İsrail'de bir camiye domuz kafası yerleştiren 2 kişi gözaltında... 
</HEADLINE>
<TEXT>

     İsrail’in Tel Aviv kentinde bir camiye domuz kafası yerleştiren 2 kişinin gözaltına alındığı bildirildi. 
     İsrail polis kaynakları, Tel Aviv’deki Hasan Bek camisine, üzerinde "Muhammed" yazan bir kefiyeyle sarılmış domuz kafasını yerleştiren bir hayat kadını ile tacirinin yakalandığını duyurdu. 
     30 yaşlarındaki bu kişilerin, Müslümanları kışkırtmak için bu eyleme giriştiklerini itiraf ettikleri belirtildi. 
     "Gazze Şeridi’ndeki Yahudi yerleşimlerinin tahliyesini durduracak bir öfke dalgası başlatmak istediklerini" söyleyen eylemcilerin evinde, 1 domuz kafası daha bulundu. 
     Dün yakalanan ve bugün mahkemeye çıkarılacak çiftin gözaltı süresinin uzatılabileceği belirtiliyor. 
     Domuz kafasının bırakıldığı camiye, daha önce de birkaç saldırı düzenlendiği ve kimliği belirsiz kişilerin caminin camlarını kırdığı kaydedildi. 
     
</TEXT>
</DOC>
