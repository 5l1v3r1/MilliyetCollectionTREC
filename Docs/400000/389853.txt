<DOC>
<DOCNO> 389853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sonsiy27.html </URL>
<DATE> 2005/10/26/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Adalet Bakanı Yurtları gözden geçirmem lazım 
</HEADLINE>
<TEXT>

     Adalet Bakanı Cemil Çiçek, Malatya Çocuk Yuvası'nda kalan 0-6 yaş grubu çocuklara yönelik ''işkence'' görüntülerini değerlendirirken, ''sorumsuz ve insan olmanın gereklerini yerine getiremeyen bazı kişilerin bu tür davranışları kabul edilemez'' dedi. 
     TBMM'de A.A muhabirinin soruları yanıtlayan Bakan Çiçek, Malatya Çocuk Yuvası'ndaki olayın çok üzücü olduğunu söyledi. 
     Sorumsuz ve insan olmanın gereklerini yerine getiremeyen bazı kişilerin bu davranışlarının asla kabul edilemeyeceğini ifade eden Çiçek, yurtların gözden geçirilmesi gerektiğini kaydetti. 
     Çiçek, SHÇEK yapılanmasının, Avrupa'nın uyguladığı eski bir sistem olduğunu anlattı. 
     Türkiye'de, en çok para harcayan kurumlardan biri olmasına rağmen, SHÇEK'in verimli çalışmadığını ifade eden Çiçek, şöyle konuştu 
     ''Devlet buraya gerekli maddi desteği sağlıyor, bu insanların en iyi şekilde korunmasını arzu ediyor. Bu tür olaylar olmasa... Arzu edilen o... SHÇEK'e aktarılan kaynakların bir bölümü, koruyucu aile sistemine aktarılmalı. Koruyucu aile sistemini desteklemenin daha verimli sonuçlar ortaya koyacağını düşünüyorum. Akraba dayanışması içinde, SHÇEK il müdürlükleri gözetim ve denetimindeki işleyecek olan koruyucu aile sistemi daha faydalı olur kanaatindeyim.'' 
     
</TEXT>
</DOC>
