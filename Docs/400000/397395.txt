<DOC>
<DOCNO> 397395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sonspo27.html </URL>
<DATE> 2005/11/23/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
TFF Yönetim Kurulu üyesi Atmaz Görevimin başındayım 
</HEADLINE>
<TEXT>

     Futbol Federasyonu Yönetim Kurulu Üyesi Asım Atmaz, görevinden istifa ettiği haberlerinin doğru olmadığını belirterek, ''Bu onurlu görevi elimden geldiği sürece yürütmeye kararlıyım'' dedi. 
     Asım Atmaz, yaptığı yazılı açıklamada, bazı yayın organlarında, istifa ettiği biçiminde yer alan haberlere açıklık getirdi. 22 Temmuz 2004 tarihinden bu yana görevde bulunan Futbol Federasyonu'nda, yönetim kurulu üyeliğini sürdürdüğünü ifade eden Atmaz, bu onurlu görevi elinden geldiği sürece yürütmeye kararlı olduğunu, mutlak başarının, ekip ruhu ve dayanışmasıyla geleceğine inandığını bildirdi. 
     Atmaz, şunları kaydetti 
     ''Bu yüzden göreve birlikte geldiğim arkadaşlarım olduğu sürece, ben de Futbol Federasyonu Yönetim Kurulu üyeliğinin yanısıra Genç Milli Takım ve A 2 Milli Takım sorumluluğunu sürdüreceğim. Hakkımda çıkan istifa haberleri doğru değil.'' 
     
</TEXT>
</DOC>
