<DOC>
<DOCNO> 384845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sonsiy25.html </URL>
<DATE> 2005/10/07/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
AKP İzmir Milletvekili Akçam AB esasında bir ABD perojesidir 
</HEADLINE>
<TEXT>

     AK Parti İzmir Milletvekili, Türk Demokrasi Vakfı Başkanı ve Avrupa Konseyi Parlamenterler Meclisi Türk Delegasyonu Üyesi Zekeriya Akçam, AB'nin, ''bir ABD projesi olduğunu'' söyledi. 
     Eğitimciler Birliği Sendikası Eğitim-Bir-Sen İzmir Şubesi tarafından düzenlenen ''AB Süreci ve Türkiye'' konulu seminerde konuşan Akçam, AB'nin kuruluş süreci, Türkiye'nin AB'ye üyelik tarihçesi ve AB'ye üyeliğinin gereklilikleri konusundaki bilgi ve görüşlerini aktardı. 
     AB'nin temellerinin 2. Dünya Savaşı sonrası atıldığını kaydeden Akçam şöyle konuştu 
     ''Avrupa Birliği esasında bir ABD projesidir. 2. Dünya Savaşı sonrası savaşmayan bir Avrupa'nın sağlanması amacıyla ABD şemsiyesi altında bir cennet yaratılmaya çalışıldı. Avrupa savaşma gücünü kendi kendine yokederek egemenliğe karşı mesafe koydu. Mutlak egemenliğin savaşlara neden olduğu, bunun yadsınması gerektiğini kabul ederek Çelik Birliği'ni kurdular. 
     Son dönemde eğer AB'ye giremezsek ABD ile yakınlaşırız görüşleri ortaya çıktı. Böyle bir şey olamaz, Batı bir bütündür'' Akçam, ABD'nin yürüttüğü diğer bir projenin de AB'ye yeni üye ülkeleri NATO üyesi yapmak olduğunu savundu. 
     Üyelik çalışmaları sürecinde insan hakları konusunda inceleme yapmak üzere Türkiye'ye gelen üyelerin hakarete uğradığını ifade eden Akçam, Avrupa Konseyi'nde göreve geldikleri dönemde bu nedenle zor günler geçirdiklerini anlattı. 
     
</TEXT>
</DOC>
