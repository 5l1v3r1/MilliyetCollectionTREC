<DOC>
<DOCNO> 387238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/yasam/yas03.html </URL>
<DATE> 2005/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dervişlerinki ciddi bir blues' 
</HEADLINE>
<TEXT>


ANKA 

İstanbul'daki bir tekkede gerçekleşen zikir töreninden, The Observer gazetesinde büyük övgüyle söz edildi. Peter Culshaw imzasıyla, sufizm ve dervişlere ilişkin uzun bir yazı yayımlayan İngiliz gazetesi, dervişlerin sanatı için için "İnanılmaz bir zarafet", "Ciddi blues müziği" gibi nitelemeler kullandı. 
İstanbul'da 'gizli bir tekke'de, 80 kadar dervişin katılımıyla gerçekleştirilen bir zikir törenini anlatan Culshaw, dervişlerin ilahileri için, "Hayatımda duyduğum en güçlü seslerden biri. "Bu, ciddi blues müziği, diye düşündüm" yazdı. 

'Konya'daki tutkulu değil' 
Gerilim had safhaya ulaşırken 12 dervişin eşzamanlı olarak cübbelerini çıkartarak 'inanılmaz bir zarafet' ile dönmeye başladıklarını kaydeden Culshaw, dervişlerin hepsinin "mistik yoldan Allah'a ulaşmaya çalışan sufiler" olduğuna dikkat çekti. 
Yazar, "Yarısı Avrupa'da, yarısı Asya'da, Doğu ile Batı arasında kilit nokta" dediği İstanbul'daki dervişlerde gördüğü 'tutku'nun, devletin onayını almış olan Konya'daki gösteride gözlenmediğini öne sürdü. Culshaw, Türkiye'de sufizmin pek olumlu karşılanmadığını da savundu. 


</TEXT>
</DOC>
