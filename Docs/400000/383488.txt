<DOC>
<DOCNO> 383488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/yasam/yas04.html </URL>
<DATE> 2005/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba oğulun acı kaderi... 
</HEADLINE>
<TEXT>


Kamyonetinin patlayan lastiğine bakmak için araçtan inen Rahmi Akkaya, bir otomobilin altında can verdi. Babasına yardıma koşan 14 yaşındaki Fahrettin de başka bir aracın çarpmasıyla öldü 


Manisa'da dün gece akıllara durgunluk veren iki ayrı kazada, bir baba ve oğlu hayatını kaybetti. 38 yaşındaki Rahmi Akkaya, 45 YC 445 plakalı kamyoneti ile Manisa'dan Akhisar'a giderken, Saruhanlı kavşağına 1 kilometre kala aracının lastiği patladı. Kamyonetten inip aynı yönde gelen araçları uyarmak için trafik önlemi amaya çalışan Akkaya, Ertuğrul Bayramoğlu'nun kullandığı otomobilin altında kaldı. 
Bu arada kamyonette oturan ve babasının yaralandığını gören 14 yaşındaki Fahrettin Akkaya'ya da, hemen babasının yardımına koştu. Ancak Fahrettin Akkaya'ya da Yasin Boztaş'ın kullandığı otomobil çarptı. Baba ile oğlu olay yerinde yaşamlarını yitirdi. 

Şoförler gözaltında 
Kazadan sonra Bayramoğlu gözaltına alınırken, olay yerinden kaçan Boztaş ise, Manisa Emniyet Müdürlüğü Asayiş Şube Müdürlüğü ekipleri tarafından Fevzi Çakmak Mahallesi'ndeki evine yakın bir bölgede yakalandı. Acı haberi alan baba-oğlun yakınları sinir krizleri geçirdi. Polis kazayla ilgili soruşturmaya başlandığını bildirdi. 




</TEXT>
</DOC>
