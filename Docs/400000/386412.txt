<DOC>
<DOCNO> 386412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sonspo04.html </URL>
<DATE> 2005/10/13/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Çalımbay Serhat Akın ile ilgilenmiyoruz 
</HEADLINE>
<TEXT>

     Serhat Akın ve Beto ile ilgilenmediklerini açıklayan Çalımbay, 'Zaten şu an aklımda transfer değil, sadece kupa ve lig maçları var' dedi. 
     Devre arasında takım içinde küçük çaplı bir revizyon yapmayı düşünen Beşiktaş Teknik Direktörü Rıza Çalımbay, bu konuda ortaya atılan isimleri FANATİK’e değerlendirdi. Anderlecht’te forma giyen Serhat Akın ile Sporting Lizbonlu Beto’nun kesinlikle listesinde olmadığını ifade eden Atom Karınca, Şu anda benim tek bir düşüncem var o da, önümüzdeki kupa ve lig maçları. Ancak elbette transferin de zamanı gelecek. Fakat şimdiden şunu söyleyebilirim, transfer dönemi geldiğinde de bu isimler gündemimize girmeyecek'' dedi. 
     
     Öncelikle Avrupa 
     Kızı Ayça’nın, yenildikleri maçlar sonrası okula gitmediğini, uykusuz geceler geçirdiğini vurgulayan Çalımbay sözlerini şöyle bitirdi En büyük amacım, Beşiktaş’ı tarihinde Avrupa’da gelmediği yerlere getirebilmek. Ama öncelikle bu gruptan çıkmalıyız. Futbolcu olarak Beşiktaş’ta yaşamadığım başarı kalmadı, sadece Avrupa’da başarılı olamadık. Bu, içimde ukdedir. Futbolcularımız performanslarının yüzde 70’ini ortaya koysunlar yeter. İçerideki Bolton ve Zenit maçlarını mutlaka kazanmalıyız.'' 
     
</TEXT>
</DOC>
