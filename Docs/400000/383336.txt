<DOC>
<DOCNO> 383336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sonsiy02.html </URL>
<DATE> 2005/10/02/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
CHP yeni döneme de protestoyla giriyor... 
</HEADLINE>
<TEXT>

     Geçen yasama yılının son günlerinde içtüzük değişikliğini TBMM’den geçiren AKP’yi protesto ederek Genel Kurul oturumlarına katılmayan CHP yeni dönemde de Anayasa Mahkemesi sözkonusu düzenlemeyi görüşerek iptal etmediği için protestosunu sürdürecek. 
     AKP’nin geçen sene Belediyeler ve Bankalar Yasası gibi yasaları kolay çıkarmak için gerçekleştirdiği içtüzük değişikliğini protesto ederek Genel Kurul’u terk eden CHP, söz konusu protestoyu bu dönemde de sürdürecek. İçtüzük değişikliğini Anayasa Mahkemesi’ne götüren CHP, yüksek mahkemenin gündemindeki düzenlemeyi henüz görüşmemiş olması nedeniyle protestosunu sürdürme kararı aldı, CHP, Genel Kurul’a "temel yasa" olarak getirilen teklif ve tasarıların görüşmelerine katılmayacak. 
     CHP Grubu olarak iktidar partisinin getirdiği anti demokratik içtüzük uygulamasına verdiklerini ve bu nedenle oturumlara katılmadıklarını anlatan CHP’liler bu tavırlarının altında demokrasinin sığlaştırmama ve boşalttırmama gayretlerinin yattığını söyledi. CHP’liler, bu nedenle temel yasa kapsamında değerlendirilecek olan tüm tasarılarda CHP’nin muhalefet rolünü oynamayacağını dile getirdiler. 
     
     SALI GÜNÜ SEÇİM 
     Bu arada, yeni yasama yılında yenilenecek üç grup başkanvekilliği için CHP’de seçim Salı günü yapılacak. Yeni dönemin ilk grup toplantısında CHP’de, üç grup başkanvekilliği için mevcut grup başkanvekilleri Ali Topuz, Kemal Anadol ve Haluk Koç’un yanılıra, İstanbul Milletvekili Ali Kemal Kumkumoğlu, Konya Milletvekili Atilla Kart, Adana milletvekili Tacidar Seyhan ve Yalova milletvekili Muharrem İnce’nin aday olması bekleniyor. 

ANKA 
     
</TEXT>
</DOC>
