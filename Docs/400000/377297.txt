<DOC>
<DOCNO> 377297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sondun18.html </URL>
<DATE> 2005/09/10/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Irak'ta 2 polis öldürüldü, bir AP kameramanı yaralandı... 
</HEADLINE>
<TEXT>

     Irak'ın başkenti Bağdat'ın güneyindeki İskenderiye kenti yakınlarında direnişçilerin açtığı ateşte 2 polisin öldüğü, 9'unun yaralandığı bildirildi. 
     Güvenlik kaynakları, polisin İskenderiye yakınlarındaki Nassifiye bölgesinde 18 kişinin öldüğüne dair bilgi aldığını ve cesetleri almak üzere bölgeye gittiğini belirtti. 
     Aynı kaynaklar, direnişçilerin bölgeye gelen polisin üzerine ateş açtığını, 2 polisin öldüğü, 9'unun yaralandığını söyledi. 
     Polise cesetler konusunda haber veren kişinin, İskenderiye yakınlarındaki Abidat bölgesinde, üzerlerinde Irak askerlerinin üniformaları bulunan kişilerce önceki gün kaçırılan 19 kişilik gruptan tek sağ kalan kişi olduğu kaydedildi. 
     Gruptakilerin üzerine ateş açıldığı, yaralı kurtulan bir kişinin polise haber verdiği belirtildi. 
     Öte yandan, Bağdat'ın kuzeyindeki Samarra kentinde Associated Press Television News adına çalışan bir kameramanın Irak güçlerinin açtığı ateşte ağır yaralandığı bildirildi. Sınır Tanımayan Gazeteciler Örgütü'nden yapılan yazılı açıklamada, ''Abdülkamil Hasan adlı kameramanın, bir el bombasının bulunduğu bölgede çekim yaptığı sırada Irak güçleri tarafından hedef alındığı'' belirtildi. 
     
</TEXT>
</DOC>
