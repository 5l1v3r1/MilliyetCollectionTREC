<DOC>
<DOCNO> 390075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sondun09.html </URL>
<DATE> 2005/10/27/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Hollanda... Havaalanındaki yangında 11 kişi öldü, 15 kişi yaralı 
</HEADLINE>
<TEXT>

     Hollanda'nın başkenti Amsterdam'da Schiphol havaalanındaki gözaltı merkezinde dün gece çıkan yangında ölenlerin sayısı 11'e yükseldi. 
     Çıkış nedeni henüz belirlenemeyen yangında yaralanan 15 kişiden birinin durumunun ağır olduğu bildirildi. 
     Schiphol havaalanı güvenlik sözcüsünün açıklamasına göre, yangın, gece yarısı, 12 hücrenin bulunduğu ve 43 kişinin kaldığı bölümde başladı. 
     Uyuşturucu kaçakçıları ve ülkede yasadışı konumda bulunduğu gerekçesiyle yurtdışı edilmek üzere tutulanların kaldığı merkezdeki yangında ölenlerin tamamının gözaltındaki kişiler, yaralanan 15 kişiden 6'sının ise güvenlik görevlisi olduğu belirtildi. 
     Gözaltı merkezinde 350 dolayında kişi bulunuyordu. 
     Yangının çıkış nedeniyle ilgili soruşturmanın çok yönlü sürdürüldüğü belirtilerek, yangın sırasında kaçtığı belirlenen bazı kişilerin de arandığı kaydedildi. 
     Üç yıl önce inşa edilen gözaltı merkezinde daha önce de kullanıma girmeden bir kez yangın çıkmıştı. 
     
</TEXT>
</DOC>
