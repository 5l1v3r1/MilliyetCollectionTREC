<DOC>
<DOCNO> 361942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/ekonomi/eko01.html </URL>
<DATE> 2005/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Global olmak için Erdemir'i istiyoruz' 
</HEADLINE>
<TEXT>


TOBB Başkanı Rifat Hisarcıklıoğlu, Türkiye'nin global dünyada ancak global şirketlerle rol oynayabileceğini belirtti. Hisarcıklıoğlu, "Erdemir'e bu anlamda oyuncu olmak için talip olduk" dedi 

EKONOMİ SERVİSİ 

Türkiye Odalar ve Borsalar Birliği TOBB Başkanı Rifat Hisarcıklıoğlu, yabancı sermayeye karşı olmadıklarının altını çizerek Erdemir'e talip olmalarınının nedenini Türkiye'nin global dünyada ancak global şirketleriyle rol oynayabileceği teziyle açıkladı. CNN Türk'te yayımlanan Ankara Kulisi programına katılan TOBB Başkanı Hisarcıklıoğlu, Türkiye'deki ilk 500 büyük firmanın yüzde 30'unun yabancı sermayeli olduğuna dikkat çekerek "Artık bu Türkiye'de yerleşik olan sermaye haline gelmiş" dedi. "Sermayenin bir dakikada 10 tur attığı noktada sermayenin millisi gayrimillisi yok. O zaman global ölçeği kaybetme noktasına gelebiliriz. Söylemlerde dikkatli olmamız lazım" diyen Hisarcıklıoğlu, Türkiye'deki yerleşik sermayenin dönüşüm sürecine girmesi gerektiğini belirtti. 

'Türk firması' 
Dünyadaki ilk 100 firma içinde bir tane Türk firması bulunmadığını belirten Hisarcıklıoğlu, Erdemir özelleştirmesine katılmak için kurulan ortak girişim grubunun oluşturmasına ilişkin şunları söyledi 
"Türkiye global oyuncu olmak istiyorsa, Türk şirketleri de global oyuncu olmak mecburiyetinde. Biz o çerçeveden bakarak bu işe girdik. Erdemir, global anlamda oyuncu olabilecek bir şirket. Türkiye'nin ilk büyük altı şirketinden bir tanesi. Kendi içimizdeki büyük şirketlerin, etkin rol alabilmesi, paylaşarak bütünleşip global rol oynaması için ortak bir imkan var Güçlerin birleştirilmesi Şirketlerimizin ne kadar katkısı olursa, bu girişim grubu daha çok güçlenecek. İçinde Türkiye'de yerleşik yabancı kaynaklı şirket var mı, bunlar da var. Bu anlamda dar taassuplar içinde bakmıyoruz esas olan global oyuncu olmak, dünya piyasaları içinde yer almak." 

'İsdemir'i kastetti' 
Başbakan'ın Erdemir'le ilgili sözleriyle ilgili, "İyi bir tüccarlık mı " diye sorulması üzerine Hisarcıklıoğlu, "Onu Başbakan'a sormak lazım. Gazetelerden okuyabildiğim kadarıyla İsdemir'i kastettiğini anladım" dedi. Hisarcıklıoğlu, sözlerini şöye sürdürdü " KİT'ler, geçmiş tüm iktidarların ulufe dağıttığı noktaya geliyor. Sahibi belli olmayan bir şirketiniz varsa, k rlı da olabilir ama ileride sıkıntıya girebilir. Aslında yönetime baktığınız zaman hükümette. Kendi dinamikleri içerisinde gelişememiş, onunu için mutlaka özelleştirilmesi lazım." 

'Cari açık sorunu' 
Ekonomideki gidişatın olumlu olduğunu ancak cari açığın kırılganlık noktası olduğunu belirten Hisarcıklıoğlu, "Cari açığın yarısını sıcak parayla karşılıyoruz. Sıcak paranın kazancı yüzde 66.6. Bu dünyadaki tefeci faizinin 3 mislinin üzerinde. Bu sıcak paraya ihtiyaç duyuyor olmamız lazım. Doğrudan yabancı sermayeyi çekersek sıcak paraya o kadar az ihtiyaç duyarız" diye konuştu. 
Ara malı ithalatının geçen yıl ihracatla eşit düzeydeyken bu yıl yüzde 10 üzerine çıktığına da dikkat çeken Hisarcıklıoğlu, "Türkiye'deki fabrikaların kapanmasını, onun yerine Hindistan, Çin'deki fabrikaların çalışmasını teşvik ediyorsunuz" dedi. 



</TEXT>
</DOC>
