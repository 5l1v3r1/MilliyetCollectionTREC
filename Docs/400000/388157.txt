<DOC>
<DOCNO> 388157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/yasam/yas08.html </URL>
<DATE> 2005/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Wilma, ABD için güç topluyor 
</HEADLINE>
<TEXT>


MİAMİ AA 

Kuzeybatı Karayibler bölgesinde güç toplayarak 5. kategoriye yükselen Wilma kasırgası, Orta Amerika ve Meksika kıyılarına doğru ilerliyor. Wilma'nın ABD'nin Florida kıyılarını da vuracağı tahmin ediliyor. 
Wilma kasırgası, Atlas Okyanusu'nda şimdiye kadar kaydedilen en güçlü kasırga olarak nitelendi. Amerikan Ulusal Kasırga Merkezi'nden NHC yapılan açıklamada, dün sabah Saffir - Simpson ölçeğine göre en yüksek seviye olan 5. kategoriye ulaşan Wilma'nın çok tehlikeli olduğu kaydedildi. 

Hafta sonu varacak 
NHC, kasırganın merkezi olan "gözünde" rüzg r hızının saatte 280 kilometreyi aştığını ve atmosferik basıncının 882 milibar olduğunu bildirdi. Bu atmosferik basıncın kasırgalarda şimdiye dek ölçülen en düşük seviye olduğu belirtildi. 
Atlas Okyanusu'nda bu yıl kaydedilen 12. kasırga olan Wilma'nın ABD'nin Florida bölgesi için hafta sonunda tehdit olacağı açıklandı. 


</TEXT>
</DOC>
