<DOC>
<DOCNO> 382793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sondun19.html </URL>
<DATE> 2005/09/30/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Asker kaçaklarını yakalamak için ilginç yöntemler... 
</HEADLINE>
<TEXT>

     Rusya'da asker kaçaklarını yakalamak için ilginç yöntemler geliştiriliyor. Tanımadığı bir kızdan randevu alan genç, buluşma yerinde inzibatlar tarafından gözaltına alındı. 
     Rusya Novi İzvestiya gazetesinde ''Askeri Faaliyetler Tiyatrosu'' başlığıyla duyurulan haberde, bu yıl 140 bin genci askere almayı planlayan, şu ana kadar ancak yarısını toplayabilen ordunun, kaçakları yakalayabilmek için adeta tiyatro oyunu sergilediği kaydedildi. 
     Haberde, asker kaçaklarını eskisi gibi sokakta yakalamak yerine daha çağdaş yöntemlere başvuran ordunun, kaçaklara tanımadığı kızlardan telefona randevu verildiğini ve randevu yerine gelen kaçakların hemen gözaltına alınıp birliğine teslim edildiği vurgulandı. 
     Ordunun, kaçaklara bedava rock konseri bileti gönderme ve yüksek maaşlı iş randevusuna çağırma gibi yöntemleri de kullandığını belirtilen haberde, ''Gençler nereye davet edilirse edilsin, geldikleri yerlerde askeri yetkililer tarafından karşılanıyorlar'' denildi. 
     
</TEXT>
</DOC>
