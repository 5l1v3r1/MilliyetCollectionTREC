<DOC>
<DOCNO> 396121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sonspo36.html </URL>
<DATE> 2005/11/18/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Türkiye-İsviçre maçıyla ilgili disiplin soruşturmasını bugün başladı... 
</HEADLINE>
<TEXT>

     FIFA Disiplin Kurulu, 16 Kasım'da yapılan Türkiye-İsviçre maçıyla ilgili disiplin soruşturmasını bugün başlattı. 
     Futbol Federasyonu'ndan yapılan açıklamaya göre, FIFA Disiplin Kurulu Asbaşkanı Al Khalifa Sheik Salman Bin Ebrahim tarafından başlatılan soruşturma çerçevesinde maç raporları, hakemlerden alınan bilgiler ve basında çıkan haberler doğrultusunda oyuncular, yetkililer ve bireyler hakkında da soruşturma derinleştirilebilecek. 
     FIFA Disiplin Kurulu, maçın hakemi hakem Frank De Bleeckere, maç delegesi Michal Listkiewicz, FIFA Güvenlik Sorumlusu Alan Hutchings, FIFA Hakem Gözlemcisi Mario van der Ende, İsviçre delegasyonundan Ernst Lammli, İsviçre Milli Takımı Teknik Direktörü Jakob Kuhn, kaleci antrenörü Erich Burgener, milli takım kaptanı Johann Vogel ve maçtan sonra hastaneye kaldırılan oyuncu Stefan Grichting'ten, olayları ayrıntılı olarak rapor etmelerini ve kanıtlarını FIFA'ya sunmalarını istedi. 
     Kurul ayrıca, İsviçre Televizyonu DRS ile Alman Televizyonu ARD'den olaylarla ilgili tüm görüntüleri ve kayıtları FIFA'ya göndermeleri talebinde bulundu. Kurulun, kanıtlar toplandıktan sonra Türkiye Futbol Federasyonu ve suçlanabilecek tüm bireylerden de savunma isteneceğini bildirildi. 
     
</TEXT>
</DOC>
