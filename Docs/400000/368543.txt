<DOC>
<DOCNO> 368543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/yasam/yas06.html </URL>
<DATE> 2005/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakk ri yine doktorsuz 
</HEADLINE>
<TEXT>


Doktor olmadığı için 1 ayda 6 böbrek hastasının can verdiği Hakk ri'de, bu konudaki tek doktor İstanbul'a tayin edildi 

BEHÇET DALMAZ Hakk ri DHA 

Atananların, daha kente gelmeden istifa ettiği Hakk ri'de yine doktor krizi çıktı. Yaklaşık 1,5 yıl önce, doktor yokluğundan sadece bir ayda 6 böbrek hastasının can verdiği Devlet Hastanesi'ne, bu durum üzerine Dr. Medeni Şermet atandı. 
Ancak uzmanlık sınavını kazanan Şermet'in İstanbul Şişli Etfal Hastanesi'ne tayini çıkıntı. İlişiğini kesmeden önce son kez hastalarını diyaliz ünitesine bağlayan Şermet, ayrılacağını 8 ay önce ilgililere bildirdiğini, ancak bu süre içinde her hangi bir atama yapılmadığını söyledi. 

14 hasta daha var 
Görev yaptığı sürede sadece 2 hastanın öldüğünü, hemodiyaliz ünitesinde haftada 3 gün tedavi görmesi şart 14 hasta olduğunu belirten Doktor Şermet, meslektaşlarına da Hakk ri'ye gelmeleri çağrısında bulundu. 
İl Sağlık Müdürü İdris Ethemoğlu ise, Şermet dışında sertifikalı doktor bulunmadığı için hemodiyaliz ünitesinde görevlendiremediklerini söyledi. Ethemoğlu, "Umarım en kısa sürede bir doktor gelir. Böbrek hastalarımızın tedavileri de zamanında yapılır" dedi. 



</TEXT>
</DOC>
