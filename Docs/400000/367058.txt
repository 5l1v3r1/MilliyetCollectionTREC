<DOC>
<DOCNO> 367058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sonspo10.html </URL>
<DATE> 2005/08/04/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Trabzon-Anorthosis maçı Yunan TV'lerinde Telekızlı kışkırtmalar 
</HEADLINE>
<TEXT>

     SOFİA ANGELİDİS Atina DHA 

      YUNAN Ant1 televizyonu, bu akşam Trabzonspor Anorthosis maçı öncesi yaşanan olayları, Atilla'lar kışkırtıyor’ başlığıyla verdi. 
     Trabzonspor taraftarlarını Bozkurtlar’ olarak niteleyen Ant1 televizyonu, Bozkurtlar cenaze çelengi bıraktı, Kıbrıs Türktür Türk kalacak’ sloganları atarak, bütün stadyumu Türkiye ve KKTC bayrakları ile donattı'' yorumunda bulundu. 
     Haberde, Güney Kıbrıs Avrupa Parlamenteri Yannis Matsis'in, maç öncesi yaşanan olaylar hakkında Avrupa parlamentosuna şikayette bulunacağı belirtildi. 
     Ant1 televizyonu, ayrıca Güney Kıbrıs gazetesi olan Filelefteros'un haberine de yer verdi. 
     Filelefteros gazetesinde, Trabzonspor'dan bazı kişi ya da taraftarların Avusturyalı hakemlerin odasına telekız gönderip onlardan Trabzonspor lehine karar vermeleri istendiği öne sürülmüştü. 
     Mega televizyonu ise Trabzonspor Anorthosis Famagusta maçını, Telekızlı kışkırtmalar’ başlığı altında Filelefteros’ gazetesinin haberine yer verdi. 
     
</TEXT>
</DOC>
