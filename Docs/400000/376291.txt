<DOC>
<DOCNO> 376291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/yasam/axyas01.html </URL>
<DATE> 2005/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bolu Tüneli'nin açılması cinayet' 
</HEADLINE>
<TEXT>


Ulaşım Ulusal Çalışma Grubu Başkanı Prof. Dr. Yılmazer'den, geçen hafta son kazma vurulan tünelle ilgili ürkütücü iddia 20 yıl içinde, olası bir depremin etkisiyle burası yerle bir olur 

GÜLÇİN ÜSTÜN Ankara 

Van Yüzüncü Yıl Üniversitesi, Ulaşım Ulusal Çalışma Grubu Başkanı Prof. İlyas Yılmazer, inşaatı 14 yıl süren ve geçen hafta son kazma vurulan Bolu Dağı Tüneli'nin 20 yıl içinde olacak ilk depremde yıkılacağını iddia etti. 

'Fay hattı üzerinde' 
Yüzüncü Yıl Üniversitesi Ulaşım Ulusal Çalışma Grubu, mayısta tüneldeki çalışmaları inceleyerek rapor hazırladı. Karayolları Genel Müdürlüğü'ne de gönderilen raporda, tünelin zamanla birikecek enerji nedeniyle herhangi bir yer hareketinde kapanacağı ve Düzce - Kocaeli arasındaki ovaların çalışmalardan zarar gördüğü iddia edildi. 
Grup başkanı Prof. Yılmazer, şunları söyledi "Bolu Dağı'nın üzerinde Kuzey Anadolu Fay Hattı'nın oluşturduğu 500 metre çapında bir çukur var. Çukurun yükü tünele biniyor. Deprem olursa, bu yük 30 kat artacak. 20 yıl içinde olacak bir depremde tünel yıkılır. Bu tünelin açılması bir cinayettir." 

'Kime şik yet edelim ' 
Prof. Yılmazer, şöyle devam etti "İncelemelerimiz ortaya ürkütücü bir tablo çıkarıyor ama kimi kime şik yet edeceğiz. Projeyi hazırlayan, inşaatı yapan, denetleyen ve sigorta eden şirketlerin hepsi İtalyan. Tünel göçtükçe onlar kazanıyor. İhalesiz yeni iş alıyorlar. 1999 depreminden önce 'Tünel depreme dayanıklı' deniyordu ama viyadükler yıkıldı." 
Yılmazer, Karayolları'na fay hattı üzerinden geçmeyen 80 km daha kısa alternatif bir proje de sunduklarını ama önerilerine olumlu yanıt alamadıklarını sözlerine ekledi. 

'150-200 yıl deprem olmaz' 

ODTÜ Deprem Mühendisliği Araştırma Merkezi ve İnşaat Mühendisliği Bölümü Öğretim Üyesi Prof. Dr. Çetin Yılmaz, Prof. İlyas Yılmaz'er'in görüşlerine karşı çıktı. Tünel bölgesindeki yer hareketlerinin incelendiğini, inşaatın son teknolojiye göre yapıldığını ifade eden Yılmaz, yaşanan depremlerden sonra önlemlerin artırıldığını belirterek şunları söyledi "Depremde beton kaplaması yapılmamış yerler yıkıldı. Tünel, güçlü yer hareketlerine dayanacak hale getirildi. Otoyol güzerg hı fay hattından geçirilmeyebilirdi ama artık bunun için çok geç. Ayrıca incelemelere göre, bölgede 150-200 sene deprem olmayacak." 


</TEXT>
</DOC>
