<DOC>
<DOCNO> 382034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sontur35.html </URL>
<DATE> 2005/09/27/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Etiler'de villaya "kumarhane" baskını 
</HEADLINE>
<TEXT>

     Beşiktaş’ta "dernek" adı altında kumar oynatıldığı belirlenen bir villaya düzenlenen operasyonda, 7’si kadın 26 kişi gözaltına alındı. 
     İstanbul Asayiş Şube Müdürlüğü Ahlak ve Kumar Büro Amirliği’ne bağlı ekipler, kumar oynatıldığı yolundaki ihbar üzerine Etiler Tamburacı Ali Efendi Sokak’taki Doğa Spor ve Avcılık Derneği’ne ait 2 katlı villaya operasyon düzenledi. 
     Dernek Başkanı B.Y’nin de aralarında bulunduğu 7’si kadın 26 kişiyi gözaltına alan polis, villada yapılan arama sonucu, 1 adet rulet çuhası, 8 adet kumar masası, 4 adet black jack masası, 2 adet yuvarlak oyun masası, 17 deste iskambil kağıdı ve çok sayıda oyun fişi ile oyun masalarını gösteren 8 adet kamera ele geçirdi. 
     Bu kişilerden B.Y’yi "kumar oynatmak" ve "yurtdışından yasak kumar makinesi getirmek" suçlarından adliyeye sevk eden polis, savcılığın talimatıyla diğer 25 kişiyi ise serbest bıraktı. 
     
</TEXT>
</DOC>
