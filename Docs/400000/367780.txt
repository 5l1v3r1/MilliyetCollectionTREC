<DOC>
<DOCNO> 367780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/yasam/axyas01.html </URL>
<DATE> 2005/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
LPG yüklü tanker yolda infilak etti 
</HEADLINE>
<TEXT>


Gaziantep'te LPG yüklü tanker hareket halinde havaya uçtu. Patlamada 6 kişi öldü, 16 kişi yaralandı. Patlama sonucu 3 otomobil ve bir ormanlık arazide de yangın çıktı 


Gaziantep E-24 karayolu Dülük ormanları mevkiinde sürücüsünün kimliği belirlenemeyen LPG yüklü bir tanker hareket halinde patlayarak dehşet saçtı 
Patlamanın etkisiyle tankerin bir bölümü yolun karşı şeridine geçerken, seyir halindeki 3 yolcu minibüsü ve 3 otomobil de tamamen yandı. Gaziantep Valisi Lütfullah Bilgin'in verdiği bilgiye göre, Metin Uçar ve kimliği belirlenemeyen 15 yaşındaki bir kız çocuğu olay yerinde, Yunus Canvural, Cuma Karakuş, Özcan Akkol ve Halil Gözübüyük kaldırıldıkları hastanede hayatını kaybederken, 16 yaralıdan durumları ağır olan 11 kişi de askeri helikopterle Ankara GATA'ya kaldırldı. Kaza nedeniyle, Gaziantep Başpınar kent girişi karayolu da saatlerce trafiğe kapatıldı. 

Bakanlardan destek 
Büyükşehir Belediye Başkanı Asım Güzelbey de, İçişleri Bakanı Abdülkadir Aksu ve Milli Savunma Bakanı Vecdi Gönül'den destek aldıklarını ifade etti. 
Kazada yaralanan Şehitkamil İlçe Jandarma Komutanlığı'nda görevli asker Ferdi Akpınar'ın da dün terhis olduğu kaydedildi. 


</TEXT>
</DOC>
