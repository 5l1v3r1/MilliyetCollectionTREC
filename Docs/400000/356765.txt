<DOC>
<DOCNO> 356765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sontur36.html </URL>
<DATE> 2005/06/29/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Alman dağcı Kemer'de kayboldu 
</HEADLINE>
<TEXT>

     Antalya’nın Kemer İlçesi’ne tatil için gelen Alman dağcı Torsten Pank’ın, kaybolduğu bildirildi. 
     Alınan bilgiye göre, Almanya’dan Kemer’e tatil için gelen ve bir otelde eşi Christa Pank ile kalan Alman dağcı Torsten Pank 63 , iki gün önce "Tahtalı Dağı’na tırmanış için gidiyorum" diyerek otelden ayrıldı. 
     Eşinden 32 saat boyunca haber alamayan Christa Pank, Kemer İlçe Emniyet Müdürlüğü’ne giderek, durumu bildirdi. Pank, eşinin ayrılırken Tahtalı Dağı’na tırmanış için gideceğini söylediğini ve yanında cep telefonu bulunmadığını belirtti. 
     Bunun üzerine, Kemer İlçe Jandarma Komutanlığı’na bağlı ekipler, Tahtalı Dağı’nda arama kurtarma çalışması başlattı. 
     Yapılan çalışmalar sırasında, bir vatandaşın, Kemer’e bağlı Ovacık Köyü’nün 5 kilometre güneyinde yer alan Bölücek dibi mevkiinde dağa doğru yürüyen birini gördüğünü bildirmesi üzerine, aramalar bu mevkide yoğunlaştı. 
     
</TEXT>
</DOC>
