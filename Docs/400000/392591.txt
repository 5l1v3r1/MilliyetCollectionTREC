<DOC>
<DOCNO> 392591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sonspo14.html </URL>
<DATE> 2005/11/06/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Ankaragücü 2 - Kayserispor 0 maç bitti 
</HEADLINE>
<TEXT>

     Turkcell Süper Ligi'nde Ankaragücü, Kayserispor'u 2-0 yendi. 
     Karşılaşmaya her iki takım da golü düşünerek başladı. Ankaragücü, İlhan Mansız ile gole çok yaklaşırken, Umut ile beklediği gole ulaştı. 
     Konuk ekip Kayserispor da Gökhan ve Bülent Bölükbaşı ile maçın ilk dakikalarında Ankaragücü savunmasına zor anlar yaşattı. 
     8. dakikada Kayserispor savunmasının kendi yarı alanından attığı topla kaleciyle karşı karşıya kalan Gökhan, topa vurmakta gecikince savunma tehlikeyi önledi. 
     13. dakikada Ankaragücü ceza alanında yaşanan karambolde Bülent Bölükbaşı'nın vuruşunda, top savunmadan döndü. 
     15. dakikada Niyazi'nin sağdan yaptığı ortaya yükselen İlhan Mansız'ın kafa vuruşunda, top az farkla auta çıktı. 
     33. dakikada Kayserispor savunmasının uzaklaştıramadığı topa sağ çaprazdan sert vuran Umut, takımını 1-0 öne geçirdi. 
     43. dakikada Heverton'un pasıyla Kayserispor ceza alanına giren Umut, Johnson'u da geçti. Topu kaleci Ivankov'un üzerinden aşırtan Umut'un vuruşunda, top az farkla üstten auta çıktı. 
     Karşılaşmanın ilk yarısı, evsahibi Ankaragücü'nün 1-0 üstünlüğüyle sona erdi. 

     
</TEXT>
</DOC>
