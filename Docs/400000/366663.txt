<DOC>
<DOCNO> 366663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sondun35.html </URL>
<DATE> 2005/08/03/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Gazeteciler, mafya cenazesinde dayak yedi 
</HEADLINE>
<TEXT>

     Bulgaristan'da mafya üyesi Anton Miltenov'un 32 cenaze töreni, çok sayıdaki çete üyesinin basına saldırmasına sahne oldu. 
     Sofya'nın merkezinde iki koruma görevlisiyle birlikte öldürülen Miltenov'un cenaze törenine katılan siyah takım elbiseli yakınları, basın mensuplarına tekme tokat saldırdı. 
     Focus haber ajansına göre, çete üyeleri gazetecilere, ''Defolun çöplükler, yoksa sizi de yollarız'' şeklinde tehdit savurdu. 
     Kentin lüks Boyana semtinde yapılan cenaze törenindeki kavgaya müdahale eden polisin, bölgeyi trafiğe kapatarak düzen sağlamaya çalıştığı belirtildi. 
     Hollanda'nın Amsterdam kentinde geçen yıl öldürülen Konstantin Dimitrov'un uyuşturucu piyasasındaki kontrolünü devralan Miltenov, sabıkalı olduğu tespit edilen iki korumasıyla Sofya'da kalabalık bir pastane önünde kimliği belirlenemeyen iki kişi tarafından kurşun yağmuruna tutulmuştu. 
     
</TEXT>
</DOC>
