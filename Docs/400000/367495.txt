<DOC>
<DOCNO> 367495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/guncel/gun08.html </URL>
<DATE> 2005/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Metro için 40 trilyonluk istimlak 
</HEADLINE>
<TEXT>


İstanbul Metrosu'nun Taksim-Yenikapı güzerg hında bulunan 93 parselin 'kamulaştırılması' için izin alındı. Belediye, kamulaştırma için 40 milyon YTL ödeyecek 

MEHMET DEMİRKAYA İstanbul 

İstanbul metro inşaat alanında kalan Fatih, Eminönü ve Beyoğlu'ndaki bazı taşınmazlar, Büyükşehir Belediyesi'nce acele kamulaştırılacak. İstanbul Metrosu'nun bir süredir tıkanma noktasına gelen Taksim - Yenikapı bölümü için İstanbul Büyükşehir Belediyesi harekete geçti. 

Tıkanma aşıldı 
Metronun güzerg hı üzerinde bulunan 93 parselin 'Acele kamulaştırılması' için Bakanlar Kurulu Kararı çıkartıldı. Büyükşehir Belediyesi Genel Sekreteri Prof. Dr. Ramazan Evren, Metro projesinin 5 yıldır tıkanma aşamasında bulunduğunu belirterek, tıkanmanın önünün açıldığını söyledi. 
Taksim-Yenikapı metro hattını 3 yıl içinde bitirmeyi planladıklarını belirten Evren, "Acele kamulaştırma kararı metronun gecikmesine engel olmaması için alındı" şeklinde konuştu. 
Genel Sekreter Evren, kamulaştırmanın yaklaşık 40 milyon YTL 40 trilyon lira tutacağını sözlerine ekledi. Bakanlar Kurulu Kararı, Resmi Gazete'nin dünkü sayısında yayımlandı. Kamulaştırma yapılacak 93 parsel Fatih Yalı ve İnebey mahalleleri, Eminönü Yavuzsinan, Hocagıyasettin, Mimar Kemalettin mahalleleri ile Beyoğlu Emekyemez ve Arapcami mahallelerinde bulunuyor. 


</TEXT>
</DOC>
