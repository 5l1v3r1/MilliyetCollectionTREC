<DOC>
<DOCNO> 390036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/spor/ydemirkol.html </URL>
<DATE> 2005/10/27/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Günahlar ve sevaplar 
</HEADLINE>
<TEXT>



Fenerbahçe bu maçı kaybetse ne olurdu Bu yıl Fenerbahçe'nin kaybetse, hiçbir şey kaybetmeyeceği bundan başka maçı olacak mı Fenerbahçe dün fark yese ne olurdu Eleme yok, liderlik stresi yok. Önümüzdeki hafta yılın en önemli maçını Gelsenkirchen'de oynayacak Fenerbahçe. Hafta sonu ise evinde Antep'le karşılaşacak. Ve Rüştü'yü saymayın, Schalke maçından sadece 3 oyuncu değişmiş. Alex, Anelka, Luciano, Marco sahada. Can, Kerim, Olcan, Mahmut Hanefi ve aslında en önemlisi Semih kulübede. Daum geniş kadro istiyor, sürekli oyuncu istiyor. Peki niye Antrenmanlar daha kaliteli geçsin diye mi Olcan, Semih vs. ne zaman 11'de sahaya çıkacak Ve önemlisi Anelka, Alex ne zaman dinlenecek Geçen hafta Fenerbahçe karşısında canı çıkan Schalke'nin önce Wolfsburg'la berabere kalışı, sonra Eintracht'tan 6 yiyişindeki yorgunluk etkeni, yakın gelecekte Fenerbahçe'yi vurmayacak mı Daum ne yapacak peki Kadro dar mı diyecek 

Daum eleştirilmeli 
Hafta sonunun olduğu gibi dünün de yıldızı olan Yozgatlı'nın takıma alınışını yeterli görebilir miyiz Doğal bir rotasyon oyuncusu olan Mehmet'in bunca maç oynamayışı, Daum'un çoğu kez futbolcu değiştirmeyi unutmasından değil miydi Dün yaptığı 2 olağanüstü vuruş ve biri gol olan 2 asisti, kuşkusuz 2 haftada kazanılmış yeteneklerden değil. Şu bir gerçek ki, Daum Türkiye'nin en standardı yüksek takımını yaratmakla hak ettiği övgü bir yana kadro yönetme başarısızlığı nedeniyle de eleştirilmeli. Dün skor 3-1'ken 82'de oyuna Nobre'yi alışı nasıl açıklanır ki Ve lütfen 85'de Olcan'ın oyuna girişi. Bu maçta 85'te giren Schalke maçında 185'te mi girecek 
Bu standartı yüksek takım, oturmuş sistemi sayesinde dün Servet, Yozgatlı, Kemal ve Tuncay'ın ekstra oyunlarıyla iyi olan taraftı. Susiç'in kısa zamanda lig ortalamasının üzerine çıkardığı takımı sadece yeterince çabuk olamadığı için geri kaldı. Hiçbir ideolojik yanlışları yoktu, ama Fenerbahçe daha çabuk hareket ediyordu. 



</TEXT>
</DOC>
