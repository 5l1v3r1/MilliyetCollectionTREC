<DOC>
<DOCNO> 355463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/son/sontur09.html </URL>
<DATE> 2005/06/25/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Eski eşini işyerinde kurşunlayıp kaçtı 
</HEADLINE>
<TEXT>

     Ergün AYAZ DHA 

      İZMİT'te,Hakan Dikbak, şiddetli geçimsizlik nedeniyle iki ay önce boşandığı eski eşi Ayşe Sema Erez'i işyerinde kurşunlandı. Boynuna ve göğsüne isabet eden iki kurşunla ağır yaralanan Erez hastaneye kaldırılırken, Dikbak kaçtı. 
     Kent merkezinde bulunan Şen İş Merkezi'nde Şem-Sey Moda Dikimevi'nin sahibi olan 28 yaşındaki Ayşe Sema Erez, ik ay önce şiddetli geçimsizlik nedeniyle mahkemeye başvurarak şehir içinde minibüs şoförlüğü yapan 35 yaşındaki Hakan Dikbak'tan ayrıldı. Bugün akşam saatlerinde eski eşinin işyerine gelen Hakan Dikbak, Ayşe Sema Erez'le tartışmaya başladı. Tartışma büyüyünce sinirlenen Hakan Dikbak yanında getirdiği ruhsatsız tabancasıyla Ayşe Sema Erez'e iki el ateş etti. Boynundan ve göğsünden aldığı kurşunlarla ağır yaralanan Erez, çevredekilerin çağırdığı ambulansla Kocaeli Devlet Hastanesi'ne kaldırıldı. Ayşe Sema Erez'in hayati tehlikesinin sürdüğü öğrenildi. 
     Polis, saldırının ardından kaçan Hakan Dikbak'ı yakalamak için geniş çaplı araştırma başlattı. 
     
</TEXT>
</DOC>
