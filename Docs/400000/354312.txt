<DOC>
<DOCNO> 354312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sondun21.html </URL>
<DATE> 2005/06/22/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Almanların çoğu, hangi paryite oy vereceğini bilmiyor... 
</HEADLINE>
<TEXT>

     Almanya'da yapılan bir kamuoyu araştırması, halkın çoğunun olası erken seçimde hangi partiye oy vereceğine henüz kesin karar vermediğini ortaya koydu. 
     Stern dergisi tarafından yapılan araştırmaya göre, halkın yüzde 71'i, olası erken seçimde oy vermeye kesin kararlı olduğunu söyledi, ancak bu grubun yüzde 64'ü henüz hangi partiye oy vereceğini bilemediğini belirtti. 
     Araştırmada, seçmenlerin tercih ettiği partilerin başında yüzde 49 ile Birlik partilerinin CDU CSU geldiği, iktidardaki Sosyal Demokrat Parti'nin SPD ise yüzde 26 ile son 10 ayın en düşük seviyesine ulaştığı bildirildi. 
     Çalışma ve Sosyal Adalet Seçim Alternatifi WASG ile birleşen Demokratik Sosyalizm Partisi'ni PDS tercih edenlerin oranı yüzde 9 olarak belirlenirken, Hür Demokrat Partisi FDP geçen haftaya göre 1 puan kaybederek yüzde 6'ya geriledi. Birlik 90 Yeşiller Partisi ise yüzde 7 oranında kaldı. 
     SPD-Yeşiller koalisyon hükümetini destekleyenlerin oranı yüzde 33'de kalırken, Birlik partileri ile FDP'nin oluşturacağı olası koalisyon hükümetini destekleyenlerin oranı ise yüzde 55 olarak belirlendi. 
     
</TEXT>
</DOC>
