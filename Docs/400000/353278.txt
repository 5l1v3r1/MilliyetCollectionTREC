<DOC>
<DOCNO> 353278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sonspo02.html </URL>
<DATE> 2005/06/18/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Olympiakos'un başına geçen Sollied'in tek şartı Carew 
</HEADLINE>
<TEXT>

     Trond Sollied, Olympiakos'un başına geçti. Norveçli teknik adam, Yunan Kulübü'ne tek şart sundu John Carew'i isterim 
     
     Komşu’da pişer... 
     Olympiakos Yönetimi ile yaptığı görüşmelerde John Carew transferi’ni şart koşan Trond Sollied, sonunda ünlü Yunan ekibiyle anlaşma sağladı. Club Brugge ile olan sözleşmesini fesheden Norveçli teknik adam, Kırmızı - Beyazlılar ile biri opsiyonlu olmak üzere 3 yıllık anlaşma imzaladı. Komşu’daki bu gelişme, Beşiktaş’ta da hareketli günlerin başlamasına neden olacak gibi... 
     
     Güven de Kartal 
     Çünkü 46 yaşındaki teknik adam, çok iyi ilişkiler içinde olduğu ve yakından tanıdığı John Carew’i mutlaka takımında görmek istediğini bir kez daha vurguladı. Olympiakos’un önümüzdeki günlerde Beşiktaş Kulübü’nün kapısını çalacağı bildirildi. Öte yandan Siyah-Beyazlılar, uzun süredir Trabzonspor’un da gündeminde yer alan İstanbulsporlu Güven Kocabal’ın işini de bitirdi. 
     
</TEXT>
</DOC>
