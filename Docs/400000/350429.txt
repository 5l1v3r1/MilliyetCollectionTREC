<DOC>
<DOCNO> 350429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sontur08.html </URL>
<DATE> 2005/06/09/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Genç avukat, taksiye yandan çarptı, kadın müşteri öldü... 
</HEADLINE>
<TEXT>

     Kağıthane’deki trafik kazasında, 1 kişi öldü, 1 kişi yaralandı. 
     Alınan bilgiye göre, eski Günaydın Gazetesi Yazı İşleri Müdürü Namık Kemal Atilla’nın oğlu olan avukat Kerim Oray Atilla’nın 26 kullandığı 34 UNN 92 plakalı otomobil, E-5 Karayolu Darülaceze mevkiinde önündeki 34 TCL 63 plakalı taksiye yan tarafından çarptı. Bu aracın yanında bir süre sürüklenen otomobil, daha sonra kontrolden çıkarak yol kenarındaki bariyere çarptı. Ardından çarptığı bir aydınlatma direğini devirerek yol ortasındaki boşluğa geçen otomobil, buradaki beton bloğun üzerine çıkarak durdu. 
     Kaza sırasında otomobilden fırlayarak yol ortasındaki toprak alana düşen Banu Ergün 29 , ağır yaralı olarak kaldırıldığı Okmeydanı Eğitim Hastanesi’nde hayatını kaybetti. 
     Atilla ise sıkıştığı araçtan itfaiye ekiplerince kurtarılarak aynı hastanede tedaviye alındı. 
     Olayı duyarak hastane gelen Namık Kemal Atilla, oğlunun sağlık durumunun iyi olduğunu öğrendiğini söyledi. Hastaneye gelen Banu Ergün’ün yakınları ise ölüm haberini alınca gözyaşlarını tutamadı. 
     
</TEXT>
</DOC>
