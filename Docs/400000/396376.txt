<DOC>
<DOCNO> 396376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sontur21.html </URL>
<DATE> 2005/11/19/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Polis memuru, 'kaza kurşunu'yla şehit oldu... 
</HEADLINE>
<TEXT>

     Şırnak'ın Beytüşşebap İlçesi'nde nöbet tutan polis memuru Ramazan Battal, arkadaşının kazayla ateş alan silahından seken kurşunun isabet etmesi sonucu şehit oldu. 
     Edinilen bilgiye göre, polis memuru Ramazan Battal 29 ve 2 arkadaşı Cumhuriyet Caddesi'nde zırhlı araç önünde nöbet tuttukları sırada, devriye görevi yapan ve ismi öğrenilemeyen bir polis memuru, arkadaşlarını ziyarete geldi. Ziyaret sırasında, arkadaşının omzunda asılı makineli silahının kazayla ateş alması sonucu kaldırımdan seken kurşunlardan biri Battal'ın bacağındaki bir damara isabet etti. 
     Ağır yaralanan Battal, kaldırıldığı Beytüşşebap Devlet Hastanesi'nde öldü. 
     Olayla ilgili soruşturmanın sürdüğü bildirildi. 
     
</TEXT>
</DOC>
