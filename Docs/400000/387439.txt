<DOC>
<DOCNO> 387439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sontur37.html </URL>
<DATE> 2005/10/17/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Fuhuş operasyonunda polisler saldırıya uğradı 
</HEADLINE>
<TEXT>

     Antalya’da fuhuş yapıldığı ileri sürülen pansiyonu kontrol etmek isteyen polis ekipleri, saldırıya uğradı. Olayda bir komiser ve 2 polis memuru hafif yaralandı, 6 kişi gözaltına alındı. 
     AA muhabirinin edindiği bilgiye göre, Antalya Emniyet Müdürlüğü Asayiş Şube Ahlak Büro Amirliği’ne bağlı ekipler, fuhuş yapıldığı ihbarı üzerine, Çağlayan Mahallesi’ndeki bir pansiyona operasyon düzenledi. 
     Polislerle kendilerine engel olmak isteyen kişiler arasında yaşanan arbedede, Ahlak Büro Amirliği’nde görevli komiser Serap Yılmaz ile 2 polis memuru hafif yaralandı. 
     Bu arada, polis ekiplerini yanına yaklaştırmak istemeyen ve kesici aletle kendine zarar vermeye başlayan kişi ikna edildi. 
     Olayla ilgili 6 kişinin gözaltına alındığı, pansiyonda fuhuş yaptıkları iddia edilen bir Kırgız, 2 Ukrayna ve 4 Moldova uyruklu kadının ise sınır dışı edileceği bildirildi. 
     
</TEXT>
</DOC>
