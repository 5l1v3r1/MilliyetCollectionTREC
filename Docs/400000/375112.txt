<DOC>
<DOCNO> 375112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sonspo06.html </URL>
<DATE> 2005/09/02/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Real Madrid’den son dakika golü 
</HEADLINE>
<TEXT>

     Michael Owen’ı Newcastle United’a gönderen Real Madrid, transfer döneminin son gününde Sevilla’nın 19 yaşındaki savunma oyuncusu Sergio Ramos’u renklerine bağladı. 27 milyon Euro’luk bonservis bedeliyle Real Madrid tarihinin sekizinci en pahalı oyuncusu unvanını alan genç futbolcu, Küçük yaştan beri kurduğum hayalim gerçeğe dönüştü. Artık Real forması giyeceğim için çok mutluyum'' dedi. Ramos, yeni takımıyla 8 yıllık uzun bir sözleşmeye imza attı. 
     
     Mohammed Zidan Mainz’da 
     Bir dönem Beşiktaş’ın transfer listesine giren Mısırlı yıldız Mohammed Zidan, Almanya’nın Mainz takımına kiralandı. Geçen sezon Werder Bremen’e transfer olan ancak bir türlü sakatlıklardan kurtulamayan Zidan, bu yıl henüz gol atamayan Mainz’ın bu sorununu çözeceğini söyledi. Kırmızı-Beyazlı ekibin teknik direktörü Juergen Klopp ise, Zidan gibi yıldız bir ismi aldığımız için çok mutluyum'' dedi. 
     
</TEXT>
</DOC>
