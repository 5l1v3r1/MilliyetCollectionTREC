<DOC>
<DOCNO> 377374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sontur16.html </URL>
<DATE> 2005/09/10/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Tavşanlı'daki orman yangını kontrol altına alındı... 
</HEADLINE>
<TEXT>

     Kütahya'nın Tavşanlı İlçesi yakınlarında orman yangını çıktı. Kontrol altına alınan yangında 2 hektarlık alan tahrip oldu. 
     Alınan bilgiye göre, merkez Yeniköy mevkiinde bulunan su deposu yakınlarındaki ormanlık alanda 2 ayrı noktada başlayan yangına, Tavşanlı ve çevre belediyelerin itfaiye ekipleri ile Kütahya Orman Bölge Müdürlüğü ekipleri, 8 arazöz ve 1 dozerle müdahale etti. 
     Kütahya Orman Bölge Müdürü Yüksel Gül, AA muhabirine yaptığı açıklamada, çıkış nedeni henüz belirlenemeyen yangının, ilk bilgilere göre 2 hektar alanda etkili olduğunu söyledi. 
     Henüz kontrol altına alınamayan yangının, rüzgarın etkisiyle büyüme ihtimali olduğunu ifade eden Gül, Bursa Orman Bölge Müdürlüğü'nden yangın söndürme helikopteri talep ettiklerini kaydetti. 
     
     -"2 HEKTAR ALAN TAHRİP OLDU" 

     Kütahya'nın Tavşanlı İlçesi yakınlarında çıkan orman yangınının kontrol altına alındığı, yangında yaklaşık 2 hektar alanın tahrip olduğu bildirildi. 
     Kütahya Orman Bölge Müdürü Yüksel Gül, AA muhabirine yaptığı açıklamada, merkez Yeniköy mevkiinde bulunan su deposu yakınlarındaki karaçam ormanında 2 ayrı noktada başlayan yangının kontrol alındığını söyledi. 
     Yangına, Bursa Orman Bölge Müdürlüğü'nden gelen yangın söndürme helikopteri ile 8 arazöz ve 1 dozerle müdahale ettiklerini belirten Gül, yaklaşık 2 hektar alanın tahrip olduğu yangın bölgesinde soğutma çalışmalarının devam ettiğini belirtti. 
     Çıkış nedeni henüz belirlenemeyen yangınla ilgili "sabotaj ihtimali bulunmadığını" ifade eden Gül, "Ekiplerimizin, erken ve hızlı müdahalesi sonucu yangın büyümeden kontrol altına alındı" dedi. 
     
</TEXT>
</DOC>
