<DOC>
<DOCNO> 373569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/son/soneko10.html </URL>
<DATE> 2005/08/28/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Altına talep güçlü... 
</HEADLINE>
<TEXT>

     Fiyatı son dönemlerde fazla artmamakla birlikte, önemli tasarruf araçlarından biri olan altına talebin güçlü olduğu görülüyor. 
     Nitekim, Darphane tarafından üretilen cumhuriyet altını miktarı yılın ilk 7 ayında geçen yılın aynı dönemine göre, adet bazında yüzde 17, ağırlık bazında ise yüzde 22 oranında arttı. 
     A.A muhabirinin yaptığı hesaplamaya göre, yılın ilk 7 aylık döneminde adet bazında üretim, 11.6 milyon adetten 13.6 milyona çıkarken, yüzde 17 oranında artmış oldu. 
     Ağırlık bazında da 35.4 ton seviyesinde bulunan üretim 43.4 tona kadar çıktı ve böylece yüzde 22.6 artış yaşanmış oldu. 
     
     TEMMUZ'DA DURUM 
     Geçtiğimiz yılın Temmuz ayında üretilen 2 milyon 12 bin adet cumhuriyet altınına karşılık bu yılın aynı ayında 2 milyon 94 bin adetlik üretim rakamına gelindi. Böylece adet bazında yüzde 4.1 artış yaşanmış oldu. 
     Ağırlık bazında da ise üretim 5.3 tondan 6.2 tona yükseldi. Burada görülen yüzde artış ise yüzde 15.2 olarak hesaplandı. 
     
</TEXT>
</DOC>
