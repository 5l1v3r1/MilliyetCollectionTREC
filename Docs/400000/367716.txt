<DOC>
<DOCNO> 367716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/ekonomi/eko04.html </URL>
<DATE> 2005/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa endeksi k r satışıyla gerileyebilir 
</HEADLINE>
<TEXT>


Hafta içinde 30.163'i test eden endeks, kısa vadeli göstergelerdeki uyumsuzluklar ve hacimdeki daralma eğilimiyle desteklerini test edebilir 

Zeynep Candan Aktaş 

Haftayı genelde alıcılı geçiren İMKB - 100 Endeksi yavaş yavaş kendini yukarı atarak 30.000'lerdeki psikolojik direnci test etti. Hafta içinde en yüksek 30.163 en düşük 29.326 gören endekste kapanış 30,000 psikolojik direncinin hemen altında 29.945'ten gerçekleşti. Endeksin 30,000'in üstünde sadece bir gün kapanış yapabilmesi teknik olarak bu direncin henüz geçilemediğini ifade ediyor. Kısa vadeli göstergelerin de yaklaşık iki aydır zirvelerde uyumsuzluk görünümleri ve aşırı alım bölgelerinden aşağı dönüş eğilimleri endeksin k r realizasyonlarıyla düzeltmeye girme olasılığını artırıyor. 20 günlük Bolinger Bandın direnç çizgisini kırmadan, hergün test ederek, direnci açarak 30.000'lere ulaşan endekste k r realizasyonlarında ilk destek 29.700'lerde. Olası şekilde bu seviyenin altına kayması durumunda ise 29.400 ve 29.000 destekleri görünüyor. 20 günlük basit ve üstel hareketli ortalamaların 29.000'lerde bulunması bu desteğin kısa vadede en güçlü destek olduğunu gösteriyor. Önümüzdeki haftanın ilk gününde Merkez Bankası Para Kurulu toplantısı var. Temmuz ayında enflasyon verilerinde sürpriz gerileme çıkmasına rağmen TEFE 0.57 ÜFE 0.74 piyasada genelde faiz indirimi beklenmiyor. Çünkü Merkez Bankasının geçen ay açıkladığı raporda iç talep artışına dikkat çekmesi ve enflasyonun düşüş eğiliminin zayıflamasına vurgu yapması faiz indirimlerinde ihtiyatlı tavrını sürdürebileceği beklentisini güçlendiriyor. Diğer taraftan FED'in bu ayki toplantısından 0.25 puanlık faiz artışı çıkacağına kesin gözüyle bakılıyor. Bu da Merkez Bankası'nın faiz indirimlerinde daha da ağır davranmasına neden olabilir. Piyasaların yakından izlediği bir diğer konu başlığı ise petrol fiyatlarındaki artış eğiliminin devam etmesi. OPEC'in rekor seviyelerde üretim yapmasına rağmen petrol fiyatlarındaki çıkış eğiliminin devam etmesi önümüzdeki dönemlerde piyasalarda sıkıntı yaratabilecek bir olgu olarak görünüyor. 
Bol kazançlı haftalar dileğiyle. 


</TEXT>
</DOC>
