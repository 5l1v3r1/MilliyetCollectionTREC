<DOC>
<DOCNO> 362420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/soneko43.html </URL>
<DATE> 2005/07/19/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
İzmir Fuarı 8 Eylül'de açılacak... 
</HEADLINE>
<TEXT>

     74. İzmir Enternasyonal Fuarı'nın İEF 8 Eylül'de açılacağı ve Mardin'in ''Onur Konuğu Kent'' olacağı bildirildi. 
     İzmir Fuarcılık Hizmetleri Kültür ve Sanat İşleri A.Ş'den İZFAŞ yapılan yazılı açıklamaya göre, İEF'de bu yıl ilk kez ''Onur Konuğu Kent'' uygulaması başlatılacak. 
     İZFAŞ Yönetim Kurulu'nun 54 başvuru arasından oybirliği ile ''Onur Konuğu Kent'' seçtiği Mardin, yöresel kültürü, yemekleri, el sanatları, örf ve adetleri gibi yönleriyle fuar ziyaretçilerine tanıtılacak. 
     Mardin'in, eşsiz tarihi zenginliği, etnik mozaiği ile UNESCO'nun Dünya Mirası Kentler listesine aday olduğuna dikkat çekilen açıklamada, ''Şehir Venedik ve Kudüs ile tamamı koruma kapsamına alınmış üç dünya kentinden biri olarak dikkati çekiyor'' denildi. 
     
     ONUR KONUĞU ÜLKE TUNUS 
     23. Dünya Üniversiteler Yaz Spor Oyunları UNIVERSIADE 2005 nedeniyle, geleneksel açılış tarihi değiştirilen İEF'in bu yıl kapılarını 8 Eylül'de ziyaretçilere açacağı bildirildi. 
     Konsepti ''Değişim ve Gelişim'' olarak belirlenen 74. İEF'in bu yıl Onur Konuğu Ülkesi Tunus olacak. Fuar 18 Eylül'de kapanacak. 
     
</TEXT>
</DOC>
