<DOC>
<DOCNO> 368638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/soneko33.html </URL>
<DATE> 2005/08/10/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Ukrayna'da demir çelik özelleştirmesi... Kapı 2 milyar dolardan açıldı 
</HEADLINE>
<TEXT>

     Ukrayna, en büyük demir-çelik tesisinin özelleştirilmesinde başlangıç fiyatını 2 milyar dolar olarak belirledi. 
     Ukrayna Özelleştirme İdaresi, geçen yıl 800 milyon dolara satılan fakat değerinin düşük bulunması nedeniyle iptal edilen Kryvorizhstal'in yüzde 93 kamu hissesinin özelleştirilmesi için 24 Ekim'deki ikinci ihalede, başlangıç fiyatının 10 milyar Grivna'nın 2 milyar dolar altında olamayacağını bildirdi. 
     Kryvorizhstal özelleştirmesinde Shakhtar Donetsk futbol takımının da sahibi olan Ukrayna'nın en zengin adamı Rinat Ahmetov ile eski Devlet Başkanı Leonid Kuçma'nın damadı Viktor Pinchuk'ın da yarışması bekleniyor. 
     Kuçma iktidardayken Kryvorizhstal için geçen yıl yapılan ihalede yabancı şirketlerden oluşan bir konsorsiyum 1.5 milyar dolar teklif etmesine rağmen, kazanan, 800 milyon dolar öneren Ahmetov-Pinchuk ortaklığı olmuştu. 
     Ukrayna'da ''Turuncu Devrim'' olarak adlandırılan bir süreçte iktidara gelen Viktor Yushchenko ise, daha sonra iptal edilen söz konusu özelleştirmeyi ''soygun'' olarak tanımlamıştı. 
     
</TEXT>
</DOC>
