<DOC>
<DOCNO> 390938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/ekonomi/eko01.html </URL>
<DATE> 2005/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi artışı enflasyon hedefinin üzerinde 
</HEADLINE>
<TEXT>


Enflasyon yüzde 5 hedeflenirken, vergi ve harçlardaki artışta dikkate alınan yeniden değerleme oranı yüzde 7.2 öngörüldü 

GÜLÇİN ÜSTÜN Ankara 

Maliye Bakanlığı vergi artışında kullanılan 2005 yeniden değerleme oranını enflasyon hedefinin üzerinde tuttu. 2006 yılı için yüzde 5 enflasyon hedeflenirken, vergi ve harçların yüzde 7.2 oranında artması öngörülüyor. 
Bir yıllık pasaport harcı 115.4 YTL'den 123.7 YTL'ye, sulh mahkemelerine başvuru 5.3 YTL'den 5.7 YTL'ye, sürücü belgesi harcı 150 YTL'den 160.8 YTL'ye yükselecek. 
Maliye Bakanlığı, 1 Ocak 2006'dan geçerli olmak üzere çeşitli vergi ve harçları yeniden değerleme oranı ölçüsünde artıracak. Maliye Bakanlığı yeniden değerlemesi hesap edilecek yılın ekim ayı ile bir önceki yılın aynı dönemine göre Devlet İstatistik Enstitüsü'nün Toptan Eşya Fiyatları Genel İndeksi'nde TEFE meydana gelen ortalama fiyat artışı üzerinden hesaplanan, söz konusu oranın 2005 için 7.2 olmasını öngörüyor. 
Bakanlar Kurulu'nun yeniden değerleme oranının yüzde 50'sinden çok, yüzde 50'sinden az olmamak kaydıyla yeni oran belirleme yetkisi bulunuyor. Mevzuat gereği emlak vergileri yeniden değerleme oranın yarısı kadar artırılıyor. 

MTV artacak 
1 - 3 yaş arası 1301 - 1600 cc bir otomobilin Motorlu Taşıtlar Vergisi MTV 444 YTL'den 475.9 YTL'ye 1601 - 1800 cc otomobilin vergisi 778 YTL'den 834 YTL'ye 1801 - 2000 cc 1.223 YTL'den 1.311 YTL'ye yükselecek. 1 - 6 minibüs 333 YTL'den 356 YTL'ye çıkarken, 25 kişiye kadar minibüs vergisi 894 YTL, 26 - 35 kişilik minübüs bin 72, 36 - 45 kişilik minübüs vergisi bin 189 YTL olacak. 




</TEXT>
</DOC>
