<DOC>
<DOCNO> 358870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/yazar/akyol.html </URL>
<DATE> 2005/07/07/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Bir Lufthansa hik yesi 
</HEADLINE>
<TEXT>


ALMAN havayolları Lufthansa, geçen mayıs ayında bir toplu sözleşme imzaladı. Sayıları 14 bini bulan kabin içi çalışanları temsil eden UFO sendikası ile Lufthansa şirketi arasındaki anlaşmaya göre 
Çalışanlara işten çıkarılmama garantisi verildi.Buna karşılık, 2006 sonuna kadar ücretler donduruldu, aylık çalışma süresi 2 saat artırılarak 89 saate çıkarıldı, aylık izin günleri üç ayda bir gün, yıllık izinler iki gün azaltıldı, 2007 yılından itibaren ücret artışının performansa göre yapılması kabul edildi. 
Bu anlaşma ile Lufthansa'nın işletme maliyetleri yılda 40 milyon euro azaldı 
Bütün bunlar, mesela, Lutfhansa'da en düşük ücretin 1600 eurodan 1350 euroya kadar düşmesi anlamına geliyor 
Neden Üç nedeni var 
"Alman ekonomisinin içinde bulunduğu durum, yükselen enerji fiyatları ve rakip havayolu şirketlerinin artan rekabetleri..." 
Çalışanlar "ekonomik akıl"la biliyor ki, bu fedak rlığı yapmazlarsa, ya birçoğu işten atılacak veya Lufthansa iflas edecek, hepsi işsiz kalacak... 
Şimdi Türkiye'den manzaralara bakalım... 

TÜRKİYE'DE sendikal kültürün köklerinde Türk-İş'in "ücret sendikacılığı" ile eski DİSK'in "uzlaşmaz sınıf sendikacılığı" var. 
Biri "ağanın eli tutulmaz" kültürünün, öteki "devlet baba" kültürünün sendikal uzantısı. 
Geçmişte devlet Türk-İş'i desteklediği için kamu kesiminde Türk-İş ve "ücret sendikacılığı" güçlü oldu koparabildiğin kadar yüksek ücret .. 
Şimdi DİE'nin rakamları ile, Türkiye 2001 krizine giderken, kamu ve özel kesimde ücret endekslerine bakalım 

YIL KAMU ÖZEL 1999 120.9 105.3 2000 140.5 103.3 2001 124.6 88.3 2002 123.3 83.3 2003 116.4 79.1 2004 120.1 82.3 

Evet... Türkiye hızla 2001 krizine giderken, tasarruf tedbirleri alması gereken kamuda ücret endeksinin zirveye çıktığı görülüyor 
"Söke söke alırız Devlet versin " 
Benzer bir durumu 1994 krizine giderken de yaşamıştık. 1988-1993 arasında reel ücretler kamuda 3.5 kat, özel sektörde 2.5 kat artmıştı Verimlilik artışı ise sadece iki kat idi kamuda verimlilik artışı çok düşüktü ama özel sektör sayesinde genel ekonomik verimlilik bu dönemde iki kat arttığı halde ücretler onun üstüne çıkmıştı 
Ve, 1994'te kriz vurdu 

KRİZLERİN tek sebebi bu akıl dışı ücret düzeni değil tabii... "Kara delikleri" kapatamadığı için yüksek faizlerle devletin borçlanması, bunun finans sektöründe fil hastalığı gibi belalı bir şişmeye yol açması... Krizler için daha birçok sebep sayılabilir. 
Ama popülist ücretler, matematik netliği ile gösteriyor ki, ekonomi "ekonomik akıl"a uymazsa hastalanıyor, ameliyat masasına yatmak zorunda kalıyor. 
Lufthansa çalışanları, biraz fedak rlıkla ameliyat masasına yatırılmaktan kurtuldular, ülkelerinin ekonomisine de hizmet ettiler. 
Böyle bir "ekonomik rasyonelleşme" çağında, artık kol gücüne dayalı sanayi döneminden kalma sendikacılık anlayışı devam edemez 
"Söke söke" değil, "hesapla, kitapla, verimlilikle" ücret artışı sağlanır. 
Sağcı Thatcher sendikaların ekonomi üzerindeki yükünü kaldırdığı için, İngiliz ekonomisinde üretkenlik arttı. Solcu Blair de artan üretkenliğin sağladığı kaynaklarla sağlık, eğitim, istihdam gibi sosyal politikaları geliştirdi. 
Çağın ekonomi dersi bu 



</TEXT>
</DOC>
