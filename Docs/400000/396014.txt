<DOC>
<DOCNO> 396014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sondun14.html </URL>
<DATE> 2005/11/18/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Belçika'da hayat normale dönüyor 
</HEADLINE>
<TEXT>

     Belçika'nın çeşitli bölgelerinde kundaklama olayları azalmakla birlikte devam ediyor. 
     Fransa'daki olayların iki hafta önce Belçika'ya sıçramasından sonra Brüksel hükümeti tarafından oluşturulan ''Kriz Masası''nın yaptığı açıklamada, dün gecenin ''sakin geçtiği'' belirtildi. 
     Liege kentine 2, Soignies'de bir taşıtın yakıldığını bildiren yetkililer, ''polis birimlerinin gelişmeleri yakından izlediğini'' ifade ettiler. 
     ''Fransa'daki olaylardan ve bu olayların Belçika'ya yansımalarından alınması gereken dersler'' üzerinde duran Başbakan Guy Verhofstadt, yabancı gençlere ve gettolaşmış bölgelere sosyal hizmet götüren kişileri bir araya topladı. Bu toplantıda, gençlerin özellikle istihdam sorunlarından olumsuz etkilendikleri belirtildi. 
     Verhofstadt, toplumsal sorunların daha sağlıklı şekilde belirlenmesi ve bunlara çare aranması için sivil toplum örgütleri ve sosyal alanda çalışanlarla koordinasyon oluşturulacağını belirtti. 
     Guy Verhofstadt, sosyal alanda çalışanlara ve olayları ''abartmayan'' basına teşekkür etti. 
     Belçikalı yetkililer, kundaklama olayları konusunda, önümüzdeki hafta sonu beklenmedik gelişmeler yaşanmaması halinde, durumun normale döneceği umudunu dile getiriyorlar. 
     
</TEXT>
</DOC>
