<DOC>
<DOCNO> 398882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sondun02.html </URL>
<DATE> 2005/11/29/ </DATE>
<TIME> 03.45 </TIME>
<AUTHOR>  </AUTHOR>
<HEADLINE>
Kosova'da bayrak saldırısı 
</HEADLINE>
<TEXT>

     Kosova Cumhurbaşkanı İbrahim Rugova'nın, Kosova'nın resmi bayrağı olarak takdim etmek istediği bayraklar başkent Priştine'de kimliği belirsiz kişilerce yere atıldı. 
     Arnavutluk'un ''28 Kasım Bağımsızlık ve Bayrak Günü'' dolayısıyla, Priştine'nin anayollarındaki direklere Arnavutluk devlet bayrağıyla birlikte takılan onlarca bayrak kimlikleri belirsiz kişilerce direkleri kırılarak yere atıldı. 
     Öte yandan, Rugova'nın liderliğini yaptığı iktidardaki, Kosova Demokratik Birliği LDK partisinde de işyerlerine dağıtılan söz konusu bayrakların, takılmadığı gözlendi. 
     Rugova'nın, resmi kurumların ve yurttaşların onayını almadan kendi başına Kosova bayrağını belirleme yolundaki girişimi Kosova halkının büyük bir kesimince şiddetle eleştiriliyor. 
     
</TEXT>
</DOC>
