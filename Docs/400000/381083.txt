<DOC>
<DOCNO> 381083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/yasam/axyas02.html </URL>
<DATE> 2005/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankada, kanlı soygun girişimi 
</HEADLINE>
<TEXT>


Oyuncak silah ve patlayıcı madde süsü verilmiş düzenekle banka şubesini soymaya kalkan zanlı, polis tarafından vurularak öldürüldü 

MUSTAFA KURTARAN OSMAN KARA İstanbul 

Eminönü'nde oyuncak silahla bir banka şubesini soymak isteyen zanlı, polis tarafından öldürüldü. Peruklu, sakal ve bıyıklı 27 - 28 yaşlarındaki soyguncu, dün 17.00 sıralarında Cömert Sokak'taki banka şubesine geldi. İkinci kata çıkan soyguncu, şube müdürünü tehdit ederek kasayı açtırdı. Zanlı paraları alırken, şube müdürü de alarma bastı. 
Elindeki oyuncak silahla müdür yardımcısını da rehin alan zanlı dışarı çıktı. Polisin "teslim ol" çağrısına uymayan zanlı, açılan ateş sonucu öldü. 

2 kere gelmiş 
İstanbul Emniyet Müdürü Celalettin Cerrah, olayın adi bir soygun gibi göründüğünü bildirdi. Banka müdür yardımcısına birtakım şeyler sorduktan sonra şubeden ayrılan zanlının, daha sonra tekrar geldiğini belirten Cerrah, "Banka müdür yardımcısına '250 bin dolar ve çeşitli miktarlarda yabancı para istiyorum' yazılı k ğıt uzatmış" dedi. 
Zanlının vücuduna sarılı bomba düzeneği ile butonu göstererek, patlatmakla tehdit ettiğini de kaydeden Cerrah, "para ve rehin aldığı banka müdür yardımcısı ile dışarı çıkan zanlı, 'teslim ol' çağrısına uymayınca açılan ateşle tesirsiz hale getirildi" diye konuştu. Cerrah, inceleme sonucu bomba düzeneğinin boş, silahın da oyuncak olduğunun anlaşıldığını açıkladı. 


</TEXT>
</DOC>
