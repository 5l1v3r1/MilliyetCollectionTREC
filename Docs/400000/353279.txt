<DOC>
<DOCNO> 353279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sonspo03.html </URL>
<DATE> 2005/06/18/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Özdemir Alex'e Marsilya'dan teklif gelmedi... 
</HEADLINE>
<TEXT>

     Fenerbahçe İkinci Başkanı Nihat Özdemir, Fransız basınında çıkan, "Marsilya, Ribery'den sonra Alex'e de talip oldu" haberini yalanladı. 
     Alex’i bırakmak gibi bir düşüncelerinin olmadığını dile getiren Özdemir, Bize herhangi bir teklif gelmedi. Gelse bile, Alex’i satmayı düşünmüyoruz. Futbolcumuzla 3 yıllık sözleşmemiz var. Rüştü ve Emre ile görüşmelerimiz sürüyor. Acele etmiyoruz. Zamanı gelince, tüm transferleri yapacağız'' dedi. 
     
     Şampiyonluk kupası Mersin’de 

     Fenerbahçe’nin kazandığı 16. Türkiye Ligi Şampiyonluk Kupası Mersin’e getirildi. Fenerium mağazasında sergilenecek olan Kupa, daha sonra yurdun diğer şehirlerine götürülecek. Kupa 41 ildeki Fenerium mağazalarında üçer gün kalacak. Mersin Belediye Başkanı Macit Özcan, Fenerbahçe’yi şampiyonluğundan dolayı kutladığını belirterek, Şehrimizde kamp yapmalarını bekliyoruz. Fenerbahçe’yi en iyi şekilde ağırlamak isteriz'' dedi. 
     
     Servet Çetin’den erken mesai 

     Sezonun sonuna doğru dizinden sakatlanan ve 6 maç forma giyemeyen Servet Çetin, hazırlıklara erken başladı. Sakatlığı nedeniyle Fenerbahçe ve Milli formadan uzak kaldığını dile getiren genç futbolcu, Tatilimi kısa kesip İstanbul’a döndüm. Az da olsa ağrılarım devam ediyorum. Ayağımı güçlendirmek için antrenmanlara erken başladım'' dedi. 
     
</TEXT>
</DOC>
