<DOC>
<DOCNO> 394898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sontur34.html </URL>
<DATE> 2005/11/14/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Prof. Dr. Kalaycı'nın katil zanlısı için 1 gün ek gözetim süresi alındı 
</HEADLINE>
<TEXT>

     İstanbul Üniversitesi İÜ Tıp Fakültesi Göğüs Cerrahisi Anabilim Dalı Başkanı Prof. Dr. Göksel Kalaycı’nın 3 gün önce fakültenin otoparkında uğradığı silahlı saldırıda öldürülmesine ilişkin yakalanan Y.C’nin için savcılıktan 1 gün ek gözetim süresi alındı. 
     Prof. Dr. Kalaycı’nın öldürülmesi olayıyla ilgili önceki gece Haseki’de bir otelde yakalanan Y.C. 35 , Asayiş Şube Müdürlüğü Cinayet Büro Amirliği’nde tutuluyor. 
     Y.C’nin işlemlerinin tamamlanması için Fatih Cumhuriyet Başsavcılığı’na başvuran polis, 1 gün ek gözetim süresi aldı. 
     Görgü tanıklarından 4’ü tarafından teşhis edildiği belirtilen Y. 
     C’nin, Prof. Dr. Kalaycı’nın öldürülmesinden sonra yakalandığı otele gittiğinin güvenlik kamerasındaki görüntülerden anlaşıldığı, otelden ayrıldıktan sonra da yakalandığı geceye kadar geri dönmediği belirlendi. 
     Güvenlik kameralarındaki görüntülerinde Y.C’nin, otele girdiği sırada sakal ve bıyıklı olduğu, dışarı çıktığı sırada ise sakal ve bıyıklarını kestiği anlaşıldı. 
     Olayda kullanılan silahın bulunması amacıyla çalışmalar sürdürülürken, Y.C’nin yarın adliyeye sevk edilmesi bekleniyor. 
     
</TEXT>
</DOC>
