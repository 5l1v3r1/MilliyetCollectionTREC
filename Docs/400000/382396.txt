<DOC>
<DOCNO> 382396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonyas05.html </URL>
<DATE> 2005/09/28/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Dev bir galaksi keşfedildi 
</HEADLINE>
<TEXT>

     Amerikalı gökbilimciler, kainatın ilk zamanlarında ortaya çıkan ve Samanyolu'ndan 8 kat büyük bir galaksi keşfetti. 
     Uzay Teleskop Bilim Enstitüsü yetkilileri, yeni keşfedilen bu galaksinin çok büyük olmasının gökbilimcileri şaşırttığını söylediler. Yeni keşfedilen galaksinin çok uzakta, diğer gökadaların "genç ve küçük" olduğu bir yerde bulunduğunu belirten yetkililer, bugüne dek bilim adamlarının kainatın ilk döneminde oluşan gökadaların, sonradan oluşanlara göre daha az yıldıza sahip olduğunu düşündüğünü ve bu keşfin şaşırtıcı olduğunu kaydettiler. 
     
     Önemli bir keşif 
     Amerikan Havacılık ve Uzay Dairesi'nin NASA Hubble ve Spitzer teleskoplarını kullanarak bu keşfi yapan ekipte yer alan California Teknoloji Enstitüsü astronomi profesörü Richard Ellis, bu keşfin çok şeyi açığa vurduğunu belirterek, Bu gökadanın, galaksilerin büyük bölümünün çok eskiden oluştuğunu gösterdiğini söyledi. 
     
     Daha yoğun bir oluşum 
     "Evren, şu anki yaşının yüzde 6'sına sahipken bile, bu gökada, samanyolunun 8 katı büyüklüğünde bir yıldız topluluğuna sahipti" diye konuşan Ellis, galaksinin uzaklığının doğrulanmasının, kainat tarihinin daha eski zamanlarında galaksilerin daha yoğun şekilde oluştuğunu göstereceğini ifade etti. 
     
</TEXT>
</DOC>
