<DOC>
<DOCNO> 372429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sondun24.html </URL>
<DATE> 2005/08/24/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Yahudi yerleşim birimlerindeki ağaçlar da sökülüyor... 
</HEADLINE>
<TEXT>

     İsrail'in Gazze Şeridi'ni tamamen boşaltmasının ardından, yerleşim birimlerindeki yüzlerce ağacın yeniden dikilmek üzere sökülmeye başladığı bildirildi. 
     Ulusal Yahudi Fonu adlı kuruluşun sözcüsü Orli Doron, İsrail ordusunun kendilerinden ağaçların yeniden dikilmesini istediğini, kesilmesi ve kuruması muhtemel ağaçları kurtardıklarını söyledi. 
     Doron, Fon uzmanlarının Gazze Şeridi'nin tamamen boşaltılmasından bir gün sonra ağaçları sökmeye başladığını, ağaçları sahiplerine teslim etmek istediklerini ifade etti. 
     1901 yılında kurulan Ulusal Yahudi Fonu'nun, dünyada Yahudilere ait toprakların bakımını kendisine görev edindiği belirtiliyor. 
     
</TEXT>
</DOC>
