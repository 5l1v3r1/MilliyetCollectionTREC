<DOC>
<DOCNO> 387522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/siyaset/siy07.html </URL>
<DATE> 2005/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'ye ahlak dersi vermeyin' 
</HEADLINE>
<TEXT>



Fenerbahçe Teknik Direktörü Christoph Daum, bir İsviçre gazetesine yaptığı açıklamada, "İsviçre ve Almanya, Türkiye'ye ahlak dersi vermemeli" dedi. Tagesanzeiger gazetesinin Türkiye'yle ilgili sorularını yanıtlayan ve kendisinin de Türkiye'nin AB üyeliği için çalıştığını belirten Daum, Ermeni soykırımıyla ilgili, "İsviçre'nin Nazi altınları konusundaki davranışlarına veya öteki ülkelere bakıldığında, ne İsviçre'nin ne de Almanya'nın Türkiye'ye ahlak dersi vermemesi gerekir" dedi. Türkiye'nin kendisi için ikinci vatan olduğunu söyleyen Daum, Almanya'da Türkiye'yle ilgili yanlış imajı değiştirmek için çalıştığını belirtti ve "Türkiye'nin AB üyeliği dünya barışına önemli katkıda bulunur" diye konuştu. 



</TEXT>
</DOC>
