<DOC>
<DOCNO> 360544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sonyas17.html </URL>
<DATE> 2005/07/12/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Rusya'da porno yayına protesto... 
</HEADLINE>
<TEXT>

     Rusya'da bazı TV kanallarının porno yayınları protesto edildi. 
     Rodina Partisi tarafından Enformasyon Bakanlığı önünde düzenlenen gösteriye katılanlar, özellikle Rusya genelinde yayın yapan eğlence kanalı TNT'de yayımlanan "Dom-2" Ev-2 programının yayının durdurulmasını istediler. 
     Söz konusu programa katılan kadın ve erkekler, hem ev inşa ediyorlar, hem de cinsel ilişkide bulunuyorlar. Canlı yayında cinsel ilişkiye giren çiftler arasından "en iyileri" izleyiciler tarafından seçiliyor. 
     "Porno Yayın Yapan Televizyonlar Kapatılsın" yazılı pankartlar açan göstericilerin arasında, Moskova kent parlamentosu üyeleri Ludmila Stebenkova ve Yevgeniy Balaşov da bulundu. 
     Stebenkova ve Balaşov, "Dom-2" yayınının durdurulması yönünde yapılan başvuruyu desteklediklerini bildirdiler ve programı hazırlayanlar ile sunucu ve katılımcıların cezalandırılmasını istediler. 
     Bu arada, bazı ABD televizyon şirketlerinin, Rusya'nın ikinci büyük kenti Sankt Petersburg'un eski Valisi Anatoliy Sobçak'ın kızı Kseniya Sobçak tarafından sunulan "Dom-2" programının telif haklarını satın almak için TNT yetkilileriyle görüştükleri belirtiliyor. 
     
</TEXT>
</DOC>
