<DOC>
<DOCNO> 399464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/ekonomi/eko06.html </URL>
<DATE> 2005/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Artık kayıt dışılığı gündemden çıkartın' 
</HEADLINE>
<TEXT>


ANKARA Milliyet 

Devlet Bakanı Ali Babacan, kurumlar ve gelir vergisinde yapılan indirimler sonucunda kayıt dışılığın azalmasını beklediklerini belirterek, "Kayıt dışında somut adımlar görürsek, bu indirimlerin gerisinin geleceğini garanti ediyorum. Ancak kayıt dışılıkta değişiklik olmazsa, geriye dönüşler de olabilir" dedi. 

Yeni vergi barışı yok 
Ankara Sanayi Odası ASO Meclis toplantısında konuşan Babacan yaptığı konuşmada, şöyle dedi "Sanayici ve işadamlarına doğru bir adım attık. Ancak, biz de sanayici ve işadamlarından bize doğru bir adım bekliyoruz Bu da nedir Kayıt dışılığı gündeminizden çıkartmaktır." 
Vergi barışıyla eski bir defteri kapattıklarını da anımsatan Babacan, "Bizim dönemimizde bir başka vergi barışı olmayacak. Bunu bilin, ne siz üzülün, ne de biz" dedi. 
Toplantıda konuşan ASO Başkanı Zafer Çağlayan da işadamlarının devlete, vergi indirimlerinin yatırım ve yeni bir kaynak olarak geri döndüğünü göstermesi gerektiğini söyledi. 


</TEXT>
</DOC>
