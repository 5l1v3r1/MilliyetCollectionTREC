<DOC>
<DOCNO> 357322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/soneko13.html </URL>
<DATE> 2005/07/01/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Türk Telekom özelleştirmesi... İhale Komisyonu toplandı... 
</HEADLINE>
<TEXT>

     Türk Telekom'un yüzde 55 hissesinin özelleştirilmesi ihalesinde, İhale Komisyonu fiyat teklif zarflarını açmak üzere toplandı. 
     Hazine Müsteşarlığı'nda, Özelleştirme İdaresi Başkanı Metin Kilci'nin komisyon başkanlığında yapılan ihalede önce, teklif sahibi 4 Ortak Girişim Grubu'nun yetki belgeleri kontrol edildi. 
     Daha sonra komisyona bilgi veren Metin Kilci, söz konusu Ortak Girişim Grupları'nın iş planlarının, 28 Haziran 2005'te komisyonca incelenmesinin tamamlandığını ve tüm grupların bugünkü ihaleye davet edildiğini söyledi. 
     Kilci, bugünkü ihalede teklif veren Ortak Girişim Gruplarının fiyat teklif zarflarının açılacağını belirtti. 
     Kilci, ancak ilgili hüküm uyarınca söz konusu tekliflerin açılması sırasında, teklif sahipleri dışındakilerin salon dışına çıkarılması gerektiğini vurguladı. 
     Daha sonra ihaleye katılan teklif sahipleri dışındaki kişiler, salon dışına alındı. 
     
</TEXT>
</DOC>
