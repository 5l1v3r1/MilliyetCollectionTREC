<DOC>
<DOCNO> 351946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sontur24.html </URL>
<DATE> 2005/06/14/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Altın söylentiyle başlayan kazı... Altın yığınları tespit edildi... 
</HEADLINE>
<TEXT>

     Edirne’de, aralarında Belediye Başkanı Hamdi Sedefçi’nin oğlu Hakan Sedefçi’nin de bulunduğu 4 kişinin, yasal izinle, Belediye’nin Temizlik İşleri Müdürlüğü bahçesinde geçen hafta başlattığı kazı çalışmasında, dedektörle tomruk şeklinde altın yığınları belirlendiği öne sürüldü. 
     Kazıyı yapanlar arasında bacanağı bulunan Edirne’nin Meriç İlçesi Belediye Başkanı Erol Dübek, kazı alanında yaptığı açıklamada, kazının yapıldığı yerde çalışmalara 2 gün ara verip dedektörle araştırma yaptıklarını ifade eden Dübek, şunları kaydetti 
     "Tespitlerimiz sonucunda 9,5 metre derinlikte kapak, kapağın altında da 3 odacık gördük. Kapağın altında tomruk şeklinde altın yığınları tespit ettik. Bugün bulunmadığı takdirde, birkaç gün ara verdikten sonra daha büyük bir dedektörle yer tespiti yapacağız. 
     Kullandığımız dedektör, 20 metreye kadar tespit yapabiliyor." Dübek, altınları buldukları takdirde, Meriç Belediye Başkanlığı’nda çalışan personele 1 yıllık maaşları kadar ikramiye vereceğini belirterek, "Altınlar çıkarsa, başkanlık görevimi bırakmayacağım. Ben bu işi severek yapıyorum" dedi. 
     
</TEXT>
</DOC>
