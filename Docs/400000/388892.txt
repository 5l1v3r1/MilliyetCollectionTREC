<DOC>
<DOCNO> 388892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/ekonomi/eko02.html </URL>
<DATE> 2005/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
TSK'nın yağı, kadınların elinden çıkıyor 
</HEADLINE>
<TEXT>


ÖZGÜR GÖZLER 

Madeni yağ sektörünün 50 yıllık ismi Belgin Madeni Yağlar, kadınların hakimiyetinde üretim yapıyor ve Türk Silahlı Kuvvetleri'nin TSK en büyük tedarikçilerinden biri. Firmanın ürettiği ürünler Daimler Chrysler, MAN, ZD Freidrichshafen, Cincinnati Lamb Landis, Voith, MTU, Volvo gibi dünyaca ünlü üretici firmaların da onayını almış. Pazarda Lubex, Greson ve Hidrotex markalarıyla yer alan firmanın laboratvuar ekibinin tamamı kadın. 
15 kişilik laboratuvar ekibinin tamamını, 100 kişilik toplam kadronun ise yüzde 40'ını kadınların oluşturduğunu söyleyen firmanın Lojistik Planlama Müdürü Müzeyyen Durgun, madeni yağ sektöründe alışılmışın dışında olarak uzmanlık gerektiren kademelerde kadınların çalıştıklarını belirtti. Laboratuvar Müdürü Nezihe Ayok ise, "Laboratuvar biraz kadın işi. Kadınlar, laboratuvar testlerinde daha sabırlı ve ayrıntıcı, hızlı ve özverili çalışıyorlar" diye konuştu. 

Hedef 7 bölgeye yayılmak 
Sektöre yurtdışından bazı markaların temsilciliklerini alarak başlayan firma bugün 20 milyon dolar ciroya sahip ve 30 ana kolda bin farklı ürün satıyor. Her yıl ortalama yüzde 20 büyüyen firma, distribütörlüklerle Türkiye'ye yayılmak, 5 yıl içinde en çok bilinen 5 marka arasına girmek istiyor. 




</TEXT>
</DOC>
