<DOC>
<DOCNO> 367365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sonsiy10.html </URL>
<DATE> 2005/08/05/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
AKP'li Çetinkaya Seçim olsa yüzde 50 oy alırız 
</HEADLINE>
<TEXT>

     AK Parti Genel Başkan Yardımcısı Necati Çetinkaya, "Şimdi seçim olsa yüzde 50’ler civarında oy alırız" dedi. 
     Çetinkaya, AK Parti Hatay İl Örgütü’nü ziyareti sırasında yaptığı açıklamada, Ulu Önder Atatürk’ün "Hakimiyet, Kayıtsız Şartsız Milletindir" sözünü kendilerine ilke edindiklerini belirterek, "Önderimiz Atatürk’ün bu güzel sözünden yola çıkarak, bizler de diyoruz ki, devlet millet içindir. Devlet milletin hizmetkarıdır" diye konuştu. 
     Yurt genelinde sürdürdüğü ziyaret programı kapsamında Hatay’a geldiğini ifade eden Çetinkaya, partilerine güvenin artarak sürdüğünü gördüklerini söyledi. 
     Şu anda seçim olsa yüzde 50’ler civarında oy alacaklarını ifade eden Çetinkaya, "Anketlere göre en yakın rakibimiz CHP ise sadece yüzde 15 dolayında oy alıyor. Diğer partilerin tamamı ise barajı aşamıyor" dedi. 
     
</TEXT>
</DOC>
