<DOC>
<DOCNO> 391139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sonspo23.html </URL>
<DATE> 2005/10/31/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Maradona yeniden sahalarda... 
</HEADLINE>
<TEXT>

     Dünyaca ünlü Arjantinli futbol yıldızı Diego Maradona'nın Brezilya Milli Takımı'nın eski savunma oyuncusu Julia Cesar'ın onuruna yapılacak maçta forma giyeceği bildirildi. 
     Almanya Birinci Lig takımlarından Borussia Dortmund'un resmi internet sitesinde yapılan açıklamada, takımda uzun yıllar forma giyen ve kulübe büyük hizmetleri olan Brezilyalı futbolcusu onuruna 13 Kasım'da ''Julio ve Arkadaşları'' takımıyla Borussia Dortmund takımı arasında bir maç düzenleneceği ve Maradona'nın da bu karşılaşmada forma giyeceği kaydedildi. 
     Borussia Dortmund ile birlikte 1997 yılında Avrupa Şampiyonlar Ligi şampiyonluğunu kazanan Julio Cesar, 1986 yılında Dünya Şampiyonu olan Brezilya Milli Takımı'nın da kadrosunda yeralmıştı. 
     ''Julio Cesar ve Arkadaşları'' takımında Maradona'nın yanı sıra Kamerunlu Roger Milla ve Galatasaray'ın Brezilyalı eski kalecisi Taffarel, Brezilya Milli Takımı'nın efsanevi futbolcuları Bebeto ve Carlos Dunga da forma giyecek. 
     
</TEXT>
</DOC>
