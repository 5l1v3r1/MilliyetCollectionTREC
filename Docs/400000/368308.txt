<DOC>
<DOCNO> 368308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sondun42.html </URL>
<DATE> 2005/08/09/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
ABD, İran'lı gazetecinin serbest bırakılmasını istedi... 
</HEADLINE>
<TEXT>

     ABD, İranlı muhalif gazeteci Ekber Genci’nin serbest bırakılmasını istedi. 
     Dışişleri Bakanlığı sözcüsü Adam Ereli, Genci’nin açlık grevini bıraktığı haberlerini doğrulayamayacağını belirterek, "Doğrulayabileceğim şey, Genci’nin hala hapiste olduğu ve hapiste olmaması gerektiğidir. Bu yanlış. İnsan hakları ve temel özgürlükleri savunan bu kişinin serbest bırakılması gereken zamanın üzerinden çok süre geçti" dedi. 
     Hapisteyken açlık grevine başlayan ve sağlık durumunun ağırlaşması üzerine hastaneye kaldırılan Genci’nin, 8 haftadır sürdürdüğü açlık grevini bıraktığı bildirilmişti. 
     Genci’nin aynı zamanda "insanlık dışı bir muameleye" maruz kaldığını belirten Ereli, Genci’nin "hasta olduğunu ve gerekli tedaviyi görmediğini" belirtti. 
     İran, AB’nin Genci’nin serbest bırakılması isteğini reddetmişti. 
     
</TEXT>
</DOC>
