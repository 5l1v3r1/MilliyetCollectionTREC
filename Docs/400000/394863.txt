<DOC>
<DOCNO> 394863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sonspo37.html </URL>
<DATE> 2005/11/14/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Fener, Vestel Manisaspor maçı hazırlıklarını çift kale maçla sürdürdü 
</HEADLINE>
<TEXT>

     Fenerbahçe, bir günlük iznin ardından Vestel Manisaspor ile oynayacağı lig maçının hazırlıklarını sürdürdü. 
     Teknik direktör Christoph Daum yönetiminde, Samandıra Tesisleri'nde yapılan antrenmanda, futbolcular pas çalışmasının ardından dar alanda çift kale maç yaptı. Çalışmaya, milli takım kamplarında bulunan futbolcular katılmazken, sakatlığı süren Zafer tesislerde tedavi oldu. Ülkesinden dönen Appiah ise izinli olduğu için çalışmada yer almadı. 
     Bu arada, pas çalışması sırasında sol ayak arka adalesinde çekme olan Alex, antrenmanı yarıda bıraktı. Brezilyalı futbolcunun durumunun, yapılacak kontrollerden sonra netlik kazanacağı bildirildi. 
     Fenerbahçe, yarın yapacağı çift antrenmanla Vestel Manisaspor maçı hazırlıklarını sürdürecek. 
     
</TEXT>
</DOC>
