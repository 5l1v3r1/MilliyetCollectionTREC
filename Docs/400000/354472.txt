<DOC>
<DOCNO> 354472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur08.html </URL>
<DATE> 2005/06/22/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
İzinsiz mektup açan postacıya 3 ay hapis 
</HEADLINE>
<TEXT>

     Neşet KARADAĞ DHA 

      ADANA’da görev yaptığı PTT’de başkasına ait zarfı açıp içindeki sahte 100 doları alarak bozdurmaya kalkışan postacı Mehmet Korkmaz, posta malzemesini izinsiz açmak suçundan 3 ay hapis cezasına çarptırıldı. Bu cezası paraya çevrilin ertelenen Korkmaz, piyasaya sahte para sürmek suçlamasından ise beraat etti. 
     PTT Cemalpaşa Merkez Müdürlüğü’nde dağıtım servisinde görevli Mehmet Korkmaz, 7 Ekim 2003’te posta zarflarından birini izinsiz açarak içindeki 100 ABD dolarını alıp bozdurmak istedi. Döviz bürosu çalışanları doların sahte olduğunu anlayınca polise ihbarda bulunup postacıyı yakalattı. 
     Tutuklanıp hakkında Adana 11’nci Asliye Ceza Mahkemesi’nde Posta malzemesini izinsiz açmak, bilmeyerek aldığı sahte parayı bilerek piyasaya sürmek’ suçlamasıyla 3 aydan 3 yıla kadar hapis cezası istemiyle dava açıldı. PTT'deki görevinden açığa alınan Mehmet Korkmaz, 5 gün tutuklu kaldıktan sonra tahliye edilerek tutuksuz yargılandı. 
     Karar duruşmasına çıkan Mehmet Korkmaz ifadesinde, Mektupları ayırırken zarfın içindeki doları gördüm. İhtiyacım olduğu için açıp aldım. Bozdururken sahte olduğu ortaya çıktı. Çok pişmanım'' dedi. Mahkeme, izinsiz posta zarfını açmak’ suçundan Korkmaz’ı 3 ay hapis cezasına mahkum etti. Bu cezayı günlüğü 11.557 Ykr’den 11 milyon 557 bin lira toplam 1040 YTL 1 milyar 40 milyon lira ağır para cezasına çevirdi. Korkmaz’ın bundan sonra suç işlemeyeceği kanaatine varan mahkeme cezayı ertelendi. 5 yıl içinde Mehmet Korkmaz suç işlerse bu cezasını da çekecek. 
     Mahkeme, sahte 100 dolarının değerinin az olması ve hırsızlık suçu unsurlarının oluşmaması nedeniyle Korkmaz’ın Piyasaya sahte para sürmek’ suçundan ise beraatine karar verdi. 
     
</TEXT>
</DOC>
