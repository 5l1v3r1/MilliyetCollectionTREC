<DOC>
<DOCNO> 385784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/soneko20.html </URL>
<DATE> 2005/10/11/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Standart Çimento Fabrikası, Sabancı Grubu'nun... 
</HEADLINE>
<TEXT>

     MİLLİYET İNTERNET 

Tasarruf Mevduatı Sigorta Fonu'nun TMSF Standart Çimento Fabrikası'nın satışı için düzenlediği ihaleyi, açık artırmada 175 milyon 500 bin dolarlık teklif veren Sabancı Grubu çatısı altındaki Çimsa kazandı. 
     Sepetçiler Kasrı'nda yapılan ihalede, 62 milyon dolar muhammen bedele sahip fabrika satışa çıkarıldı. İhalenin ilk turunda kapalı teklif zarfları açıldı. En yüksek teklifi veren Akçansa Sabancı - Heidelberg , Çimsa Sabancı , Met Teknik İtalyan Set Grubu , Çimentaş Cementir ve Modern Çimento Eren Holding açık artırmada yarıştı. 
     Açık artırma, kapalı zarfların en yüksek teklifi olan 135 milyon 500 bin dolardan başladı. 
     250 bin dolarlık adımlar şeklinde yapılan açık artırmanın büyük bölümü Akçansa ile Modern Çimento arasında geçti. Dün yapılan ihalede 166 milyon 500 bin dolarlık teklifiyle Lalapaşa Çimento Fabrikasını alan İtalyan Çimentaş, fiyat 165 milyon dolara gelene kadar sessiz kaldı. Fiyat 171 milyon dolar seviyesine geldiğinde ise sahneye Çimsa çıktı. Bu aşamadan sonra ihale, baştan beri teklif veren Modern Çimento ve Çimsa arasında geçti. Çimsa, 175 milyon 500 bin dolarlık teklifinin üzerine çıkan olmayınca ihaleyi kazandı. 
     Standart Çimento ihalesi için kapalı tekliflerde en yüksek altında teklif 120 milyon dolarla Sanko'dan, en düşük teklif ise 71 milyon dolarla Çimka'dan geldi. 
     
     KİMLER TEKLİF VERDİ 

     İhaleye, daha önce idari belgelerini teslim eden ''Özkar İnş. San ve Tic. A.Ş, Çimentaş İzmir Çim. Fab. T.A.Ş, Çimka Çim. San Tic A.Ş, Sanko Paz. İth. İhr. A.Ş, Çimko Çim. ve Beton San Tic. A.Ş, Bursa Çim. San ve Tic. A.Ş, K-L Çimento Yat. Mad. San ve Tic. A.Ş, Limak Mad. Yapı Çim. San ve Tic. A.Ş, Nuh Çim. San. A.Ş, Batıçim Batı Anadolu Çim. San. A.Ş, Birçim Çim. ve Mad. San ve Tic A.Ş, Uni Çim. Mad. San. Tic. Ltd. Şti, Isısan Isı San. ve Tic A.Ş, Tümad Mad. San. ve Tic A.Ş, Çimsa Çim. San ve Tic A.Ş, Akçansa Çim. San. ve Tic A.Ş, Modern Çimento San. ve Tic. A.Ş, Agretaş Agrega İnş. San. ve Tic. A.Ş, Konya Çimento San. ve Tic. A.Ş, Met Teknik Ser. ve Mad. San. ve Tic. A.Ş, Erko Mühendislik İnş. Tur. ve Tic. A.Ş, Türkerler İnş. Tur. Mad. A.Ş.''den oluşan 22 şirket teklif verdi. 
     
</TEXT>
</DOC>
