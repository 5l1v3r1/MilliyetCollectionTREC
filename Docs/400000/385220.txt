<DOC>
<DOCNO> 385220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/yazar/cemal.html </URL>
<DATE> 2005/10/09/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Taraftarın seyir defteri 
</HEADLINE>
<TEXT>


Ali Sami Yen'de Tromso maçı yeni bitmiş. 
Başlar öne eğik 
"Norveç'in Pendik'i"ne elenmiş, Avrupa liginin dışına düşmüş durumda Galatasaray... 
Mutsuz ayrılıyoruz stattan. Sanki dünya başımıza yıkılmış... 
Fenerli dostlar sağ olsun 
Teselli telefonları geliyor 
"Tromso demedim oğlum, ne alınıyorsun, Tiramisu dedim." 
N'apalım 
Diyecek fazla bir şey yok. 
Şampiyonluk üstüne şampiyonluk 
On yılda yedi adet. 
Son dördü üst üste. 
Avrupa ve Süper Kupa derken, düştüğün hale bak. Tromso'ya elen, Avrupa'ya veda et 
100. yıl böyle mi olmalıydı 
Kuruluşumuzun 100. yılı ama, şimdiye kadar hiçbir kutlamaya katılmadım. 
Kabahat benim. Katılmalıydım. 
Anlaşılan içimden gelmedi. 
Heyecan eksiği 
Birkaç yıldır öyle. 
Takım eskisi gibi değil. Maçlar eskisi gibi değil. Bir zamanlar koşa koşa giderdim. 
Ali Sami Yen o zamanlar da gecekondu gibiydi, dökülüyordu. Bugün olduğu gibi o zaman da ne turnikeleri turnikeydi, ne tuvaletleri tuvaletti. 
Ama hiçbir şey bugünkü gibi batmazdı. 2-0'dan maç çevirip Real Madrid'i 3-2 devirdiğimiz zamanlardı onlar çünkü... 
Tarih yazardık Avrupa'da da 
Şimdi kötü yönetiliyoruz. 
Kaç yıldır öyle. 
Bütün imk nsızlıklara rağmen Hagi geçen yıl takımı toparlamıştı. Ama sonunda paldır küldür gittik. 
Bu yıla da iyi başlamış durumdayız. Gerets de lider olarak iyi... 
Fener'in önünde gidiyoruz. 
İki puan farkla lideriz. 
Ama bir şeyler eksik. Birdenbire baş aşağı gideceğiz duygusu... 
Hiç peşimi bırakmıyor. 
Kendine güvensizlik had safhada. Her an kapıyı çalabilecek bir kırılganlık hissi... 
Ümit'le Necati gol atıyor, üstelik güzel goller. Hakan'dan yine vazgeçemiyoruz. Bazen iyi ki var dedirtiyor h l ... 
Tomas-Song ikilisi bu yıl eskisi gibi güven vermiyor. Özellikle Tomas geçen yılın havasına giremedi h l ... Cihan'la Orhan canla başla oynuyorlar ama... 
Orta sahamız zayıf 
Takımı taşıyacak, yönlendirecek bir orta saha yok. Bu durum Song'la Tomas'ı da zorluyor. 
Hasan Şaş'ı seviyorum. 
İliç'i ne diye aldılar .. Ya Marek Heinz .. Bilemiyorum, bazen iyi topçu olduğu izlenimini verse de... 
Bence altyapıdan gelen gençlere fırsat tanısa Gerets, daha iyi olabilir. 
Bu takımın kumaşı belli. 
Bir yere kadar 
Sınırı var, fazlasını beklemek ne kadar gerçekçi olur, bilemiyorum. İki üç çok iyi transfer yapabilmek... 
Ama nasıl 
En başta para demek bu... 
Fener iki yıldır şampiyon... 
Altyapısını iyi kurdu. Parası var. Sportif başarıyı da yakalamaya başladı. 
FB çıkışta, GS inişte 
Kötü yönetiliyoruz. 
Yönetim heyecan vermiyor. 
Yönetim inandırıcı değil. 
Ligde, Fener'in iki puan önünde de olsak öyle. Mutlu değiliz. Eskisi gibi heyecanla koşturamıyoruz Ali Sami Yen'e... 
Fenerbahçe'yi yenen, arada bir de 5 çeken, ama nal toplayan bir Galatasaray görmek istemiyorum 
Her maça heyecanla koşan, takımıyla iftihar eden, gurur duyan bir taraftar olmak istiyorum yine. 
Elbette, iyi gününde olduğu gibi kötü gününde de Galatasaray'ın yanındayım. Gerçek bir taraftar başka türlü olmaz zaten... 
Ama iyi yönetilen, güven veren, heyecan aşılayan bir Galatasaray görmek istiyorum. 
Bu da benim hakkım. 
İyi pazarlar 



</TEXT>
</DOC>
