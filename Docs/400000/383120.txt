<DOC>
<DOCNO> 383120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/soneko16.html </URL>
<DATE> 2005/10/01/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Geçen hafta hisse senetleri ortalama yüzde 0.25 değer kazandı 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 0.25 oranında değer kazandı. 
     İMKB 100 Endeksi, geçen hafta AB'ye yönelik gelişmelerle hareket etti. AB'ye ilişkin belirsizliklerin 3 Ekim tarihine yönelik olumlu beklentilerle dengelendiği görüldü. 
     Haftanın ilk işlem gününde 33,500 seviyesinin üzerinde tutunma çabasında başarılı olan endeks, Salı günü Erdemir ihalesinde teklif veren firma sayısının 13'ten 6'ya inmesi nedeniyle realizasyonlarla karşılaşıldı. 
     Ancak, Erdemir'in özelleştirilmesine ilişkin olumlu beklentilerin korunması satışların karşılanmasına neden oldu. Çarşamba günü Avrupa Parlamentosu'ndan AP çıkan kararların olumsuz algılanması piyasada bir miktar tedirginlik yaratırken, endeks haftanın en düşük seviyesi olan 32,504.91 puana kadar geriledi. 
     Perşembe günü, bir önceki gün yaşanan düşüşe tepki geldi. Cuma günü ise Borsa iniş-çıkışlı bir seyirle beklemede kaldı. 
     Uzmanlar, önümüzdeki hafta, Müzakere Çerçeve Belgesi'nin netlik kazanması ve Türkiye'nin belgenin içeriğinde yer alacak metine vereceği tepkinin borsaya yön vermesinin beklendiğine işaret ederek, özelleştirme çalışmalarına yönelik gelişmelerin de takip edileceğini, IMF ile sürdürülen çalışmalar ve yurtdışı piyasaların seyrinin de önem taşıdığını kaydediyor. 
     Hafta başında açıklanacak Eylül ayı enflasyon datası ve bu rakamların Merkez Bankası'ndan kotasyon indirimi beklentisine yol açıp açmayacağının da piyasa üzerinde etkili olacağı ifade ediliyor. 
     
     ÖZETLE PİYASALAR 
     Borsa, geçen hafta iniş çıkışlı bir seyir izledi. İMKB Tahvil ve Bono Piyasası'ndaki ortalama oranlarda yarım puanın altında kalan iniş çıkışlar görüldü. YTL karşısında dolar yükselirken, avro geriledi. Mevduat faizlerinin ortalamalarında herhangi bir değişim olmadı. 
     Hisse senetleri haftalık bazda ortalama yüzde 0.25 oranında değer kazandı. 24 ayar külçe altının gram satış fiyatı ile Cumhuriyet altınının satış fiyatı arttı. Yeni Türk Lirası karşısında dolar yüzde 0.30 değer kazanırken, avro yüzde 0.25 oranında değer kaybetti. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.02 oranında geriledi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.25, haftalık reponun net getirisi yüzde 0.21 olarak gerçekleşti. 
     
     BORSANIN SEYRİ VE ENDEKSLER 
     İMKB haftaya ortalama yüzde 0.80'lik artışla başladı. Salı ve Çarşamba günü gerileyen endeks Salı günü ortalama yüzde 0.59, Çarşamba günü de ortalama yüzde 1.72 oranında değer yitirdi. Perşembe günü gelen yüzde 1.99'luk toparlanmanın ardından Cuma günü ortalama yüzde 0.19'luk düşüş oldu. 
     Endeks, geçen hafta boyunca sadece 82.78 puanlık artışla 33,250.45 puandan 33,333.23 puana yükseldi. Hisse senetlerindeki haftalık ortalama artış yüzde 0.25 oldu. 
     İMKB Ulusal-Mali Endeksi 1,141.24 puan artışla 50,164.19 puandan 51,305.43 puana çıkarken, MKB Ulusal-Sanayi Endeksi 768.94 puan düşüşle 27,105.19 puandan 26,336.25 puana ve İMKB Ulusal-Hizmetler Endeksi 316.62 puan düşüşle 16,015.35 puandan 15,700.73 puana geriledi. 
     Böylece, mali grup hisseleri ortalama yüzde 2.28 oranında değer kazanırken, sanayi grubu hisseleri ortalama yüzde 2.84 oranında ve hizmetler grubu hisseleri ortalama yüzde 1.98 oranında değer yitirirdi. 
     
     KAZANANLAR VE KAYBEDENLER 
     Borsada geçen haftada işlem gören 307 hisse senedinden 60'ı değer kazanırken, 235 hisse senedi değer yitirdi, 12 hisse senedinin değeri de değişmedi. 
     Geçen hafta en yüksek oranlı artış, yüzde 20.89 ile Faktotürk Faktoring hisselerinde gerçekleşti. Yüzde 20.13'lük artışla Boyner Mağazacılık hisseleri ikinci ve yüzde 12.27'lik artışla Ülker Gıda hisseleri üçüncü oldu. 
     En yüksek oranlı düşüş ise yüzde 15.38 ile Alternatif Yatırım Ortaklığı hisselerinde oldu. Yüzde 14.23'lük düşüşle Tek-Art Turizm hisseleri ikinci ve yüzde 13.64'lük düşüşle de A.Yunus Çeşme hisseleri üçüncü sırada yer aldı. 
     İMKB Ulusal Pazar'da geçen hafta toplam 1 milyar 574 milyon 639 bin adet hisse senedi işlem gördü ve karşılığında 5 milyar 404 milyon YTL'lik işlem hacmi gerçekleşti. 
     
     DÖVİZ 
     Geçen hafta, YTL karşısında dolar dışındaki döviz türleri değer yitirdi. İstanbul serbest döviz piyasasında alınıp satılan ABD Doları Türk Lirası karşısında yüzde 0.30 değer kazanırken, avro yüzde 0.25, İngiliz Sterlini yüzde 0.96 ve İsviçre Frangı yüzde 0.48 oranında değer yitirdi. 
     Önceki hafta sonuna göre ABD Doları'nın Türk Lirası satış fiyatı 0.0040 YTL artarak 1.3500 YTL'ye çıkarken, avronun satış fiyatı 0.0040 YTL düşerek 1.6240 YTL'ye, İngiliz Sterlini'nin satış fiyatı 0.0230 YTL düşerek 2.3720 YTL'ye ve İsviçre Frangı'nın satış fiyatı da 0.0050 YTL düşerek 1.0400 YTL'ye geriledi. 
     Bugün öğle saatlerinde ise İstanbul serbest piyasada ABD Doları 1.3480 YTL'den, Avro 1.6250 YTL'den, İngiliz Sterlini 2.3800 YTL'den ve İsviçre Frangı da 1.0400 YTL'den satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı haftalık bazda yüzde 1.49, Cumhuriyet altınının da yüzde 1.85 yükseldi. Dünkü kapanış itibariyle külçe altının gram satış fiyatı 20.40 YTL, Cumhuriyet altınının satış fiyatı 138.00 YTL oldu. 
     İstanbul Altın Borsası'nda İAB geçen hafta 24 ayar altının gram fiyatı değişmeyerek 19.39 YTL'de kaldı. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.02 oranında değer yitirdi. 
     Yatırım fonlarının fiyat seyrini izleyen A.A Bileşik Fon Endeksi 106 puan düşerek 618,509 puandan 618,403 puana geriledi. 
     Geçen haftanın en çok değer kazanan katılma belgeleri, yüzde 2.00'lik artışla İş Bankası A Tipi Mali Endeks Fon, yüzde 1.11'lik artışla Gedik A Tipi Hisse Senedi Fon ve yüzde 0.98'lik artışla da Vakıf B Tipi Eurobond Fon olarak sıralandılar. 
     Haftanın en çok değer yitiren katılma belgeleri ise yüzde 4.04'lük düşüşle Meksa A Tipi Değişken Fon, yüzde 2.33'lük düşüşle Strateji A Tipi Değişken Fon ve yüzde 2.27'lik düşüşle de İş Bankası A Tipi İştirak Fon oldu. 
     
     HAZİNE İHALESİ 
     Hazine geçen hafta Salı günü, 588 gün vadeli YTL cinsinden devlet tahvili ihalesi düzenledi. 
     Hazine'nin düzenlediği ihalede, bileşik faiz yüzde 15.06 oldu. İhaleye nominal 3 milyar 594.5 milyon YTL teklif gelirken, nominal 1 milyar 201.9 milyon YTL, net ise 958.2 milyon YTL'lık satış yapıldı. İhalede, basit faiz yüzde 15.74 oldu. Tahvillerin geri ödemesi 9 Mayıs 2007'de yapılacak. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.25 ile yüzde 0.30 arasında gerçekleşti. 
     Mevduat faizlerinin ortalamalarında geçen hafta herhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.25 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 14.6 dolayında bulunan haftalık reponun net getirisi de yüzde 0.21 oldu. 
     
</TEXT>
</DOC>
