<DOC>
<DOCNO> 377202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/dunya/dun01.html </URL>
<DATE> 2005/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada'da şeriat protesto edildi 
</HEADLINE>
<TEXT>



Kanada'nın Ontario eyaletinde Müslümanların kişisel ve ailevi anlaşmazlıklarını dini hakemlik yoluyla çözmelerine olanak tanıyan şeriat uygulaması olasılığı ülke çapındaki gösterilerle protesto edildi. Başkenti Toronto olan Ontario eyaleti, resmi bir raporla Müslümanların dini hakemlik yoluna başvurabileceklerinin tavsiye edilmesiyle şeriatı Batı'da uygulaması olasılığı ortaya çıkan ilk yer oldu. Ontario eyaletinde şeriat uygulanması olasılığı Kanada'nın Montreal, Toronto ve Ottawa gibi büyük kentlerinde protesto edildi. Hukukçu Boyd, raporunda Katolik ve Yahudilerin Ontario'da 1991'de çıkarılan Tahkim Yasası uyarınca, aile, miras ve boşanmayla ilgili anlaşmazlıklarda dini hakemlik müessesesine başvurabilmeleri gibi Müslümanların da bu hakka sahip olduklarını belirtmişti. 


</TEXT>
</DOC>
