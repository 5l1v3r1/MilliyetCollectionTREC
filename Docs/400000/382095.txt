<DOC>
<DOCNO> 382095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/guncel/axgun01.html </URL>
<DATE> 2005/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Camide onay skandalı 
</HEADLINE>
<TEXT>


İstanbul Belediyesi Başkan Yardımcısı İdris Güllüce'nin vek leti almadan cami kararını onaylayıp valiliğe gönderdiği ortaya çıktı 

Serhat Oğuz - İstanbul 

Göztepe Parkı'na cami yapılmasıyla ilgili İstanbul Büşükşehir Belediye Meclisi'nin kararını 17 Eylül'de onaylayan Başkan Vekili İdris Güllüce'nin, imza attığı gün henüz Kadir Topbaş'tan vek let almadığı ortaya çıktı. Topbaş, belki de bir imza atarak, 19 Eylül'de imzaladığı resmi yazıyla 17 Eylül tarihi için yani tam 2 gün öncesine Güllüce'ye vek let verdi. İdare hukukçusu Prof. Dr. Ali Ülkü Azrak, Güllüce'nin onayının, kararı hukuken geçersiz sayacağını söyledi. 
Büyükşehir Belediye Meclisi'nin aldığı tartışmalı kararla ilgili Milliyet'e konuşan Topbaş, karar hakkında bilgi sahibi olmadığını ve inceleyeceğini açıklamıştı. Ancak daha sonra Milliyet'in ulaştığı belge, Güllüce'nin Meclis kararını 17 Eylül'de vek leten onayladığını ve daha sonra İstanbul Valiliği'ne gönderildiğini gün ışığına çıkarmıştı. Milliyet'in kararla ilgili ulaştığı ikinci belge, hukukçuları bile şaşırttı. Topbaş, 19 Eylül'de imzaladığı vek let yazısında şöyle dedi 
"17.09.2005 tarihinde 1 gün izinli olacağımdan, İstanbul Büyükşehir Belediye Başkanlığı görevini Belediye 1. Meclis Başkan Vekili Sn. İdris Güllüce deruhte edecektir. Bilgilerinizi ve gereğini rica ederim." Vek let yazısı İstanbul Valiliği'ne de iletildi. Maltepe Üniversitesi Hukuk Fakültesi Öğretim Üyesi Prof. Dr. Azrak, hukuken geriye dönük böyle bir vek let verilmesinin mümkün olmadığını belirterek, "Böyle bir şeyi ilk kez duydum" dedi. 

'Böyle bir karar olmaz' 
Güllüce'nin 17 Eylül'de vek let almamış olduğunun anlaşıldığını, böylece Meclis kararına verilen onayın hukuken geçersiz olduğunu belirten Azrak, "İşin aslına bakarsanız zaten planlara göre yeşil olan bir yere belediyenin imar izni vermesi zaten mümkün değil. Kültür ve Tabiat Varlıklarını Koruma Kurulu orayı yeşil alan olarak korumaya almış, belediyenin böyle bir karar almasına olanak yok. İdare Mahkemesi'ne dava açılması sonucu bu karar zaten bozulur" diye konuştu. 


</TEXT>
</DOC>
