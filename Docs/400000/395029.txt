<DOC>
<DOCNO> 395029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/yazar/sazak.html </URL>
<DATE> 2005/11/15/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İktidar savrulması 
</HEADLINE>
<TEXT>


Helal gıdaya TSE damgası. 'Gereği yapılsın' diye YÖK'e gönderilen Şeyh'in rüya mektubu. AİHM'ye rağmen sürdürülen türban meselesi. 
Tam bir 'gündem savrulması' içerisinde Türkiye. 
Hakk ri-Şemdinli'den Güneydoğu'ya sıçraması olası yangının görülmesi için ilçenin havaya uçurulmasını beklemek mi gerekiyordu Bombalı saldırıları düzenleyenler zamanında ortaya çıkarılsa, 'Susurlukv ri' eylemlere girişmeyi kimse göze alamazdı. İktidar uyudu Hükümet ancak kıyamet koptuktan sonra ses veriyor. 
Van'daki 'intihar şoku' da düşündürücüdür. 
Yüzüncü Yıl Üniversitesi Rektörü Prof. Yücel Aşkın'ın 'çete kurmak ve ihaleye fesat karıştırmak' iddiasıyla tutuklanmasının üzerinden bir aya yakın zaman geçti. Hükümet ile YÖK arasında 'hukuk savaşı' çıktı. Rektörler topluca Van'a gittiler. 
YÖK Başkanı Prof. Erdoğan Teziç'in bile ancak jandarma tarafından arandıktan sonra girebildiği Van Cezaevi'nde rektörle aynı koğuşta kalan Enver Arpalı, çamaşır ipiyle kendini astı. 
Yüzüncü Yıl Üniversitesi Genel Sekreter Yardımcısı Enver Arpalı, temmuz ortasından bu yana mahkemeye çıkarılmayı bekliyordu. Van Üniversitesi'ne tıbbi malzeme alımlarında 'yolsuzluk dosyası'nın tamamlanması Ankara'dan birilerinin 'uyarısı' olmasa, aylarca uzar mı Belli ki, soruşturma kasıtlı olarak uzatılıyor, o arada rektör Yücel Aşkın da tutuklanıyor ve Türkiye'yi ayağa kaldıran skandala rağmen ortada henüz 'iddianame' bile yok. Enver Arpalı bu durumu 'onur meselesi' yapıp intihar ediyor. Prof. Yücel Aşkın da rahatsızlanıp hastaneye kaldırılıyor. Davanın bundan sonraki seyri ne olursa olsun cezaevindeki intihar, vicdani yönden bir 'hukuk cinayeti'ni sergiliyor. 
AB uyum yasaları çerçevesinde en çok 'reform' yapılan hukuk alanında, hakkındaki suçlama ne denli ağır olursa olsun bir insan, beş ay mahkeme karşısına çıkarılamıyor ve bu çöküntüyle yaşamına kıyabiliyor. Başka bir tuhaflık da şudur Van'daki soruşturma Prof. Aşkın'la sorunları olan öğretim üyelerinin 'ihbar'ı üzerine başlatılıyor. Gazetelerde birkaç gündür Başbakanlığa 'Mehmet Zait Kotku hazretlerinin rüyalarına giren emirleri üzerine YÖK ve sağlık konularında öneriler sunan' profesörün mektubu yayımlanıyor. Bunlar 'kayda geçen' fetva ve hurafeler. Örtülü olanları kim bilecek 
Açığa çıkarılması gereken asıl Şemdinli'deki Susurluk'tur Başbakan Erdoğan, Ankara'da çalışmayı sevmiyor. 
Türkiye savrulurken, hedefsiz dış gezilerle 'iktidar boşluğu' yaratıyor. 



</TEXT>
</DOC>
