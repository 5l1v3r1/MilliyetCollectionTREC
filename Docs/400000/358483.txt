<DOC>
<DOCNO> 358483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/dunya/dun02.html </URL>
<DATE> 2005/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Zenginin gündemi yoksullar 
</HEADLINE>
<TEXT>



G8 Zirvesi'nde tartışılacak ana konular şunlar 
KÜRESEL ISINMA İngiltere başta olmak üzere Avrupa ülkeleri küresel ısınmanın önlenmesi konusunda acil harekete geçilmesini isterken, ABD, küresel ısınma ve sera gazı emisyonunun azaltılmasına yönelik alınacak önlemler konusundaki anlaşma planına karşı çıkıyor. ABD, 2040 yılına kadar teknolojik gelişmelerle bu sorunun çözülebileceğini düşünüyor. 
AFRİKA'YA YARDIM G8 geçtiğimiz ay, çoğu Afrika'da en yoksul 18 ülkenin yaklaşık 40 milyar dolarlık borcunun silinmesi kararını aldı. Ancak bu adım yardım organizasyonları tarafından yetersiz bulundu. İngiltere, yoksul ülkelere yapılan yılda 50 milyar dolarlık yardımın önümüzdeki 10 yıl boyunca 100 milyar dolara çıkarılmasını istiyor. 
İSRAİL - FİLİSTİN İngiltere, İsrail'in Gazze'den çekilmesinin ardından Filistinlilerin yaşam standartlarının iyileştirilmesi için bir destek paketi konusunda anlaşma istiyor. 
SİLAHSIZLANMA Nükleer silah teknolojisinin yayılması ve silahlanmanın engellenmesi için atılması gereken adımlar da masaya yatırılacak. 


</TEXT>
</DOC>
