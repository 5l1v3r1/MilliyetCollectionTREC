<DOC>
<DOCNO> 352451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/yasam/ayas.html </URL>
<DATE> 2005/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksici her gün yıkanacak 
</HEADLINE>
<TEXT>


İstanbul'daki taksiciler eğitime alınacak. Eğitimin temizlik maddesi gereği şoförler her gün duş alacak 

GÜRKAN AKGÜNEŞ İstanbul 

Kültür ve Turizm Bakanı Atilla Koç'un, İstanbul'daki taksicilerin turistleri kazıkladığını söylemesi üzerine harekete geçen İstanbul Valiliği, taksicilere hizmet içi eğitim verme kararı aldı. Buna göre, dürüstlük ve davranış dersleri verilecek taksicilere, ayrıca her gün duş alma zorunluluğu getirilecek. İlk olarak, temmuz ayının ilk haftasında Atatürk Havalimanı Taksiciler Kooperatifi'ne bağlı 1500 taksici eğitim görecek. 
Projenin daha önce gündemlerinde olduğunu ancak, Koç'un açıklamasının ardından hız verdiklerini belirten turizmden sorumlu İstanbul Vali Yardımcısı Cumhur Güven Taşbaşı, şunları söyledi 

Tek tip kıyafet 
"Kuralların uygulanıp uygulanmadığını denetleyeceğiz. Araçların hepsine şik yet için İngilizce çıkartmalar yapıştırılacak. Şoförler gri pantolon, mavi gömlekle hizmet verecek. Her gün duş alacaklar. Evinde duş alamayan, havaalanındaki duşlardan faydalanabilecek." 




</TEXT>
</DOC>
