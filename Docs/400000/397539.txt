<DOC>
<DOCNO> 397539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/yasam/yas05.html </URL>
<DATE> 2005/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Apartmanda şüpheli çocuk ölümleri 
</HEADLINE>
<TEXT>



ELVAN EZBER İstanbul 

Kağıthane'de 1.5 yıl önce yangında hayatını kaybeden Ferhat Akyol'un 2 Adli Tıp Kurumu raporuna göre boğularak öldürüldüğü belirlendi. Polis, zanlı olarak Ferhat'ın anne ve babasını gözaltına aldı. 
Bu arada, aynı apartmanda değişik zamanlarda ölü bulunan iki çocukla ilgili araştırmanın da devam ettiği belirtildi. 
Alınan bilgiye göre, Sanayi Mahallesi Buğu Sokak 25 numaralı apartmanda 2 yıl içerisinde şüpheli çocuk ölümleri meydana geldi. İlk olarak 27 Ocak 2004'te Özcan Akyol 1 yüksekten düşme sonucu hayatını kaybetti. 18 Mart 2004'te ise Ferhat Akyol 2 çıkan yangında ölü bulundu. Son olarak geçtiğimiz 22 Mart'ta ise Yusuf Akyol'un 4 cesedi, apartman boşluğunda çuvalın içerisinde bulundu. Polis geniş çaplı araştırmayı sürdürürken, Adli Tıp Kurumu'ndan gelen bir rapor şüpheleri arttırdı. Rapora göre, Ferhat'ın boğularak öldürüldüğü anlaşıldı. Ekipler, Ferhat'ın babası Necmettin ile annesi Ayşe Akyol'u gözaltına aldı. Çift, suçlamaları kabul etmedi. 


</TEXT>
</DOC>
