<DOC>
<DOCNO> 365511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sontur61.html </URL>
<DATE> 2005/07/29/ </DATE>
<TIME> 23.45 </TIME>
<AUTHOR>  </AUTHOR>
<HEADLINE>
Seydişehir alüminyum tesislerinde olaylar çıktı... 
</HEADLINE>
<TEXT>

     Konya’nın Seydişehir ilçesinde bulunan alüminyum tesislerini devralan şirket yetkililerine ait bir cip ve 3 otomobil, işçiler tarafından kullanılamaz hale getirildi. 
     Alınan bilgiye göre, tesislere gelen CE-KA Şirketi yetkilileri, Genel Müdür Mehmet Arıkan ile bir araya geldi. 
     Tesislerin şirkete devredildiği görüşmenin ardından işçiler, şirket yetkililerinin bulunduğu A Misafirhanesi’nin önünde toplandı. 
     "Seydişehir CE-KA’ya mezar olacak" sloganları atan yaklaşık 300 işçi, şirket yetkililerine ait 1 cip ve 3 otomobili sert cisimlerle vurarak kullanılamaz hale getirdi. 
     Otomobillerin üzerine çıkarak slogan atmaya devam işçileri kontrol altına almak amacıyla Konya’dan çevik kuvvet ekibi istendi. 
     Jandarma ve çevik kuvvet ekipleri olay yerinde geniş güvenlik önlemleri alırken, gösteri sırasında bir polisin hafif şekilde yaralandığı, bir gazetecinin de fotoğraf makinasının kırıldığı öğrenildi. 
     
</TEXT>
</DOC>
