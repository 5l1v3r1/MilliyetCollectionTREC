<DOC>
<DOCNO> 371421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sondun02.html </URL>
<DATE> 2005/08/20/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
İngilizler çocuklarının cinsiyetini seçebilecek... 
</HEADLINE>
<TEXT>

     İngiltere’de teklif edilen yeni bir yasa, ebeveynlere çocuklarının cinsiyetini seçme hakkı getirilmesini öngörüyor. 
     İngiltere’de, ailelere çocuklarının cinsiyetini seçme hakkı getirilmesi önerisi, toplumdan farklı tepkiler aldı. Uzmanlar, Doğurganlık Kontrol Yasası geçerli olursa ailelerin kız çocuk yerine çoğunlukla erkek çocuk dünyaya getirmek isteyebileceğinden korkuyor. 
     The Times gazetesinde yayınlanan habere göre yasa kapsamında ebeveynlere, ailelerindeki "cinsiyet dengesini sağlamak" için çocukların cinsiyetini seçme hakkı verme tanınacak. 
     "Aile dengesi" düşüncesi, İngiltere için yeni bir kavram değil. 1990 yılında da benzer teklifler kamuoyunu meşgul etmişi. 
     İngiltere’de tıbbi gerekçeler dışında embriyonun cinsiyetini belirlemek iki yıl önce yasaklandı. Ülkede ancak adale erimesi ya da hemofili gibi kalıtsal yollarla sadece erkeklere geçen hastalığın nüksetme ihtimalinin olduğu durumlarda cinsiyet seçimine izin veriliyor. 
     Londra’daki Jinekoloji ve Üreme Merkezi adına konuşan Muhammed Taranissi ise teklife karşı çıktı. Taranissi, "Bu tür teknoloiler, tıbbi gereksinim halinde insanlara yardım etmek için kullanılmalıdır. Aile içi cinsiyet dengesini kabul ederseniz, ardından gelebilecek pek çok şeyi daha kabul etmek zorunda kalabilirsiniz" diye konuştu. 

ANKA 
     
</TEXT>
</DOC>
