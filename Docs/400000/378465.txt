<DOC>
<DOCNO> 378465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sontur22.html </URL>
<DATE> 2005/09/14/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Gamze Özçelik, Demirkol'un tutuksuz yargılanmasına itiraz etti 
</HEADLINE>
<TEXT>

     Oyuncu Gamze Özçelik, kendisini ilaçla uyutup tecavüz ettiğini öne sürdüğü eski basketbolcu Gökhan Demirkol’un mahkemece tutuksuz yargılanmak üzere serbest bırakılmasına itiraz etti. 
     Özçelik’in avukatı Ali Aydın, AA muhabirine yaptığı açıklamada, Demirkol’un serbest bırakılması kararına ilişkin itiraz dilekçesini Kadıköy nöbetçi Asliye Ceza Mahkemesi’ne sunduklarını bildirdi. 
     Avukat Aydın, Demirkol’un tutuklanması yönündeki taleplerinin önümüzdeki cuma gününe kadar karara bağlanmasını beklediklerini kaydetti. 
     Özçelik, şikayetinde, "arkadaşlık yaptığı dönemde bir akşam ’bir şey unuttuğunu’ söyleyerek Demirkol’un kendisini evine götürdüğünü, burada kendisine ikram edilen içkiyi içtikten sonrasını hatırlamadığını ve uyandığında kendisini yatakta bulduğunu" iddia etmişti. 
     
</TEXT>
</DOC>
