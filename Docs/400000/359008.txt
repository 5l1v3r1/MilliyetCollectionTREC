<DOC>
<DOCNO> 359008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonsiy03.html </URL>
<DATE> 2005/07/07/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Erdoğan MTV'de Frank Sinatra ile My Way şarkısını söylemek isterdim 
</HEADLINE>
<TEXT>

     Müzik kanalı MTV, Live 8'e destek veren dünya liderleriyle söyleşi yaptı. Liderler arasında Başbakan Recep Tayyip Erdoğan da vardı. 
     Müzik kanalı MTV, G-8 liderlerinin yoksulluğa çözüm bulmaları için düzenlenen Live 8 konserleriyle ilgili olarak aralarında İngiltere Başbakanı Tony Blair, Güney Afrika'nın eski lideri Nelson Mandela, eski ABD Başkanı Bill Clıinton'ın da bulunduğu bazı siyasetçilerle ve sanatçılarla röportaj yaptı. Bu liderlerin arasında Başbakan Erdoğan da yer aldı. 
     Erdoğan Switched on’ adlı programda hem G-8 zirvesine, Live 8 konserlerine ve müziğe bakış açısını anlattı. 
     Başbakan'a programda ilk olarak "sizce günümüz modern dünyasında yaşanan büyük yoksulluğun sebebi nedir " diye soruldu. Erdoğan bu soruya dünya son yıllarda savunma sanayinde ciddi harcamalar yapmaktadır. Ben barışın silahla korunacağına inanmıyorum. Bu harcamaların yüzde 50'sini yoksulluğu gidermeye harcasak dünyada terörü engellemek bizim için çok daha kolay olacaktır'' yanıtını verdi. 
     Erdoğan Live 8 konserlerinin çok ciddi bir uyarı olduğunu belirterek, yoksulluğun giderilmesine yönelik bir heyacanı doğurması açısından önemsediğini söyledi. 
     Müziğin insanlığın ortak vicdanına seslendiğini söyleyen Erdoğan, o yüzden uluslararası bir güç haline gelebildiğini ifade etti. 
     
     Erdoğan ve Frank Sinatra 
     Programda Erdoğan'a "herkes kendi kendine duşta şarkı mırıldanır. Siz söyler misiniz, hangi şarkıyı söylersiniz " diye soruldu. Bir İstanbul sevdalısı olduğunu söyleyen Başbakan "Sana Bir Tepeden Baktım Aziz İstanbul"u çok sevdiğini belirtti ve AKP’nin ortak şarkısı Beraber Yürüdük Biz Bu Yollarda''yı hatırlattı. 
     Peki Erdoğan bir ses sanatçısı olsaydı, hangi dünya yıldızıyla, hangi şarkıyı söylemek isterdi Başbakan bu soruya eyvah, çok zor bir soru Sadece izleme fırsatı bulduk ama Frank Sinatra ile birlikte olabilirdi. Siyasetle örtüşen My Way’" yanıtını verdi. 
     
</TEXT>
</DOC>
