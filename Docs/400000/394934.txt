<DOC>
<DOCNO> 394934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sonyas19.html </URL>
<DATE> 2005/11/14/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Dünyada ormanların yok oluş hızı yavaşladı... 
</HEADLINE>
<TEXT>

     BM Gıda ve Tarım Örgütü FAO tarafından, dünya ormanlarına ilişkin yapılan değerlendirmede, dünyada her yıl yaklaşık milyonlarca hektar ormanlık alan yok olurken, ormanların yok oluş hızının yavaşlamaya başladığı kaydedildi. 
     Ormanların yok olmasının, alarm verici düzeyde olduğunun belirtildiği değerlendirmede, 1990 ile 2000 yılları arasında dünyada yıllık ortalama 8.9 milyon hektarlık ormanlık alan yok olurken, bu oran 2000 ile 2005 yılları arasında yıllık ortalama 7.3 milyon hektara geriledi. 
     2000-2005 yılları arasında, en çok ormanın yok olduğu bölge Güney Amerika olarak gösterilirken, Güney Amerika'da bu dönemde yıllık ortalama 4.3 milyon ormanlık alanın yok olduğu ifade edildi. 
     Orman alanlarındaki yok oluş hızının yavaşlamasında, yeni ağaç dikimlerinin etkili olduğu kaydedildi. 
     
</TEXT>
</DOC>
