<DOC>
<DOCNO> 395407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sondun32.html </URL>
<DATE> 2005/11/16/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Sürpriz yakınlaşma Şaron ve Abbas bugün 2 kez görüştü 
</HEADLINE>
<TEXT>

     İsrail Dışişleri Bakanı Silvan Şalom ve Filistin Devlet Başkanı Mahmud Abbas, Tunus'ta sürpriz bir görüşmede bulundu. 
     Şalom'un sözcüsü Lior Ben Dor, yaptığı açıklamada, Şalom ve Abbas'ın yaklaşık 30 dakika görüştüğünü ve görüşmeye Moritanya Devlet Başkanı'nın da katıldığını belirtti. 
     Görüşmenin, Gazze sınır kapısı konusunda, İsrail ve Filistin arasında ABD'nin yoğun baskısıyla varılan anlaşmadan bir gün sonra yapıldığına dikkat çekildi. 
     
     2. KEZ GÖRÜŞTÜLER 

     Tunus'ta yapılan bilgi ve iletişim zirvesinde sürpriz bir şekilde bir araya gelen Filistin Devlet Başkanı Mahmud Abbas ile İsrail Dışişleri Bakanı Silvan Şalom, bugün ikinci kez görüştüler. 
     İsrail Dışişleri Bakanlığı sözcüsü, Şalom ile Abbas'ın bugün yeniden görüştüğünü belirtti, ancak görüşmenin içeriğini açıklamadı. İsrail'e ait bir internet sitesi ise görüşmenin Ortadoğu barış süreci konusunda odaklandığını duyurdu. 
     Yetkililer, Şalom-Abbas görüşmesinin ilkinde, Abbas'ın ABD Dışişleri Bakanı Condoleezza Rice'ın desteklediği Gazze sınır anlaşmasından memnuniyetini dile getirdiğini belirtti. 
     Sürpriz Şalom-Abbas görüşmesinin, iki ülke yönetimi arasında aylar sonra yapılan ilk üst düzey görüşme olduğuna dikkat çekiliyor. 
     Tunus'ta bugün başlayan ve iki gün sürecek bilgi ve iletişim zirvesine 170 ülkenin temsilcileri katılıyor. 
     
</TEXT>
</DOC>
