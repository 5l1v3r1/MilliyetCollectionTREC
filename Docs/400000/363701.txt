<DOC>
<DOCNO> 363701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sontur03.html </URL>
<DATE> 2005/07/23/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Cesedi bagajda taşırken durduran polisi de vurdular .. 
</HEADLINE>
<TEXT>

     
     Eyüp KELEBEK ESKİŞEHİR, DHA 

     
ESKİŞEHİR’de bir gece kulübünde bodyguard Murat Selli ile Mehmet Kılıç, tartıştıkları Mehmet Kılıç'la, Utku Çelik'i tabancayla vurdu. Çelik yaralı halde kaçarken, ölen Kılıç'ı otomobillerinin bagajına koyan Selli ve Kılıç yolda polis tarafından durduruldu. İkisini de dövüp, birini bacağından vurdukları polis memurlarına ait iki tabanca ve polis telsizini alan iki saldırgan kayıplara karıştı. 
     Olay, bugün saat 04.30 sıralarında Muttalip Beldesi Bozdağ mevkiinde meydana geldi. Eskişehir’de bir gece kulübünde bodyguardlık yapan Murat Selli ile arkadaşı Mehmet Kılıç, henüz bilinmeyen bir nedenle çeşitli suçlardan sabıkalı oldukları belirtilen Murat Kılıç’ı tabancayla vurarak öldürdü, Utku Çelik’i de yaraladı. 
     Utku Çelik yaralı halde saldırganların elinden kaçarken, silah sesi üzerine jandarmanın geldiğini gören saldırganlar, öldürdükleri Murat Kılıç’ı 34 EYB 50 plakalı mercedes marka otomobilin bagajına koyup kent merkezine doğru kaçtı. 
     
     POLİS DURDURDU 

     Jandarmanın durumu polise birdirmesinin ardından Eskişehir Emniyet Müdürlüğü’ne bağlı ekipler kentin giriş çıkışlarındaki noktaları ve önemli kavşakları kesti. Kısa süre sonra saldırganların 34 EYB 50 plakalı otomobili çevreyolu Tepebaşı kavşağında görülerek durduruldu. 
     
     POLİSİ VURUP KAÇTILAR 

     Murat Selli ve Mehmet Kılıç, kendilerini durduran polis memurları Mevlüt Onar ile Galip Eser’e yumrukla saldırdı. 2 polis memurunun tabancasını ve el telsizini alan saldırganlar, polis memuru Mevlüt Onar’ı tabancayla sağ bacagından yaraladı, tekrar bagajında ceset olan otomobillerine binerek kaçtı. 
     
     TERK EDİLEN OTOMOBİLİN BAGAJINDA CESET 

     Bir süre sonra söz konusu mercedes otomobil, bagajındaki cesetle birlikte Çamlıca Mahallesi Nallıhan Sokak’ta boş bir arsada terk edilmiş bulundu. Otomobilin bagajındaki Murat Kılıç’ın cesedinde 3 kurşun olduğu belirlendi. 
     
     KAZMA KÜREK DE BULUNDU 

     Bagajda cesedin yanında bir de kazma ve kürek bulundu. Emniyet Müdürlüğü yetkilileri sanıkların öldürdükleri Murat Kılıç’ın cesedini gömmek için kazma ve küreği otoombil bagajına koymuş olabileceklerini belirtti. Bagajdaki Murat Kılıç’a ait ceset otopsi yapılmak üzere Osmangazi Üniversitesi Tıp Fakültesi Hastanesi morguna kaldırıldı. 
     
     OPERASYON BAŞLATILDI 

     Yaralı polisler tedavi altına alınırken, saldırganların elinden yaralı kurtulan Utku Çelik'in herhangibir hastaneye gitmediği anlaşıldı. Saldırganların yakalanması için başlatılan operasyonlar sürdürülüyor. 
     
     İKİSİNİ DE ÖLDÜRDÜKLERİNİ SANIYORLARMIŞ 

     19 yaşındaki Murat Kılıç’ı tabancayla öldürüp, Utku Çelik’i de yaraladıktan sonra kendilerini durduran polis memurlarından Mavlüt Onar’ı da sağ bacağından yaralayan Murat Selli ile Mehmet Kılıç’ın yakalanması için çalışmalar sürüyor. 
     
     GERİ DÖNDÜKLERİNDE BİR CESET BULDULAR 

     Murat Selli ve Mehmet Kılıç'ın, Murat Kılıç ve Utku Çelik'i üçer el ateş edip vurduktan sonra, otomobille kent merkezine gittikleri, burada her ikisini de gömmeye karar verip geri döndükleri ortaya çıktı. Selli ve Kılıç'ın döndüklerinde Çelik'in cesedini göremeyince panikleyip Murat Kılıç'ın cesedini otomobilin bagajına koyarak kaçtıkları anlaşıldı. 
     
     100 METRE SÜRÜNEREK KAÇMIŞ 

     Ağır yaralı Utku Çelik'in 100 metre ilerideki boş bir inşaata sürünerek gittiği ve cep telefonuyla jandarmaları arayıp yardım istediği belirlendi. Utku Çelik’in jandarmanın ihbarıyla olay yerine gelen 112 ambulansıyla Eskişehir Osmangazi Üniversitesi Tıp Fakültesi Hastanesi’nde tedaviye alındığı belirtildi. 

     
</TEXT>
</DOC>
