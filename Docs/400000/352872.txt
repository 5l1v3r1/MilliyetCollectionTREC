<DOC>
<DOCNO> 352872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sondun24.html </URL>
<DATE> 2005/06/17/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
AB liderlerinden, adaylara güvence 
</HEADLINE>
<TEXT>

     AB devlet ve hükümet başkanları, AB Anayasası ve bütçe tartışmaları çerçevesinde yaşanan krizin, Türkiye, Romanya ve Bulgaristan'ın adaylık sürecini olumsuz etkilemeyeceği yönünde görüş birliğine vardılar. 
     Liderler, AB zirvesi sonunda yayımlanacak ortak bildiride, 17 Aralık kararlarını teyit ederek, aday ülkelere karşı AB yükümlülüklerini yerine getirme iradesi yansıtmayı kararlaştırdılar. 
     Liderler, ortak bildiride, Batı Balkanlar Makedonya, Arnavutluk, Sırbistan, Hırvatistan, Bosna Hersek konusunda temkinli ifadeler kullanarak, bölge ülkelerinin Avrupa'ya ait olduğunu, ancak demokratikleşme ve insan hakları reformlarını gerçekleştirmelerinin önem taşıdığını belirttiler. 
     AB liderleri, terörizme karşı ortak mücadelede polis ve sivil savunma işbirliği, istihbarat alışverişi gibi konularda daha yakın işbirliğine yönelik planları da onayladılar. 
     AB zirvesinin bu gece yayımlanacak bildiriyle son bulması bekleniyor. 
     
</TEXT>
</DOC>
