<DOC>
<DOCNO> 357966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/yasam/ayas.html </URL>
<DATE> 2005/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'O İngiliz kadın bizi kullandı' 
</HEADLINE>
<TEXT>


3 çocuğunu 15 yaşındaki bir dadıya bırakıp Türkiye'ye tatile gelen İngiliz kadın ile samimi fotoğrafları Daily Mirror'da yayımlanan Türk garsonlar kızgın 

MUSTAFA SARIİPEK DHA 

Çocuklarını 15 yaşındaki bir dadıya bırakarak Türkiye'ye tatile geldiği gerekçesiyle sert eleştirilere hedef olup gözaltına alınan Kelly Ann Piggford'la 23 çekilen fotoğrafları İngiliz gazetelerinde yayımlanan Türk garsonlar kızgın. 

'Türkiye'yi karalamak için' 
İngiltere'deki sevgilisinden ayrılmanın eşiğine geldiğini kaydeden Sedat Ergül 24 , "2 hafta önce 3 kadın ile 1 adam geldi. Sam adlı adam sadece o kadının fotoğrafını çekiyordu. Kadının adını bile hatırlamıyorum" dedi. 
Ergül, şunları kaydetti "Üstümüzü çıkarttırdılar. Eğlence için olduğunu düşündük. İşimiz gereği müşteriye istediği gibi davrandık. Gazeteci 'Gülün, eğlenin' diyordu. Aileme ayıp oldu. Her şey planlı. Türkiye'yi karalamak istiyorlar. Sanki kadın benim için gelmiş gibi yazılmış." 

'Rezil olduk' 
Murat Görkem 26 ise "2 saat oturdular. 70 YTL'lik hesabı erkek ödedi. Çok samimiydiler. Planlı yapıldığını düşünüyorum" diye konuştu. 
Fotoğrafların da oldubittiye getirildiğini kaydeden Görkem, "Tişörtünü kaldır dediler, kaldırdık. Ne dedilerse yaptık. Rezil olduk. İngiltere'de kız arkadaşım vardı. Haberi görünce kavga ettik. Sonra barıştık ama güveni sarsıldı" dedi. 


</TEXT>
</DOC>
