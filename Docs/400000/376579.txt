<DOC>
<DOCNO> 376579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/guncel/agun.html </URL>
<DATE> 2005/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Başarı, parlak fikir ve internetle geliyor 
</HEADLINE>
<TEXT>


Ekonomik krizlerde işsiz kalan kadınlar, içindeki girişimciyi keşfedince 'evden çalışmak' kavramı doğdu. Uzmanlara göre ev-ofiste başarının ilk koşulu iyi bir iş fikri. Başlangıç için de internete bağlanmak şart 

Evimde iş kuruyorum - 1 Şükran Pakkan 

Başlarken... 

İş hayatındaki kadınların başlıca iki derdi var biri erkek egemen yapı, diğeri ise ekonomik krizler. Özellikle 1999 yılında başlayıp, etkileri halen hissedilen ekonomik sarsıntıların ardından en çok yarayı alan yine kadınlar oldu. İşsiz kaldık, iş bulamadık, ekonomik özgürlüğümüzü bu krizler ve erkekler birçok kez elimizden aldı. 
Sonuçta, işsiz kalan eğitimli, yetenekli ve akıllı kadınların çoğu kendine yeni bir yol çizmek zorunda kaldı. Hatta, öylesine zekice bir yol buldular ki, şimdi fırsat çıksa da, asıl işlerine geri dönmüyorlar. 
Tutundukları dal İngilizcesi "home - office", Türkçe'de ise, tam bir karşılık konulmasa da, şimdilik "ev ofisi" denilen yöntem. Daha önce çalıştıkları alanda, ya da hiç tanımadıkları bir iş dalında maceraya yelken açıp, evin bir kısmını atölye ya da ofis haline getirip, "para ve prestiji evden kazanan" kadınlar, herkese meydan okuyor en başta da ev kadınlığına ve 09.00 - 17.00 sistemiyle çalışmaya... 
Peki, işsiz kadınlar evden hangi işleri yapabilir, nasıl bir yol izlemeliler Evden çalışan profesyonel iş kadınları neler öneriyor Dört gün boyunca evinizde yapacağınız işleri irdeleyeceğimiz bu dizi sonunda, mevcut işlerinizden ayrılıp, kendi işinizin patronu olmak isteyebilirsiniz. Home - office kadınları mutlu, özgür ve zengin olacağınızı garanti ediyor. 

Psikoterapist Nathaniel Branden "Kadının Özgüveni" isimli kitabında şöyle diyor "Bir kadın bir diğerinden daha zeki ve daha yaratıcı fikirlere sahip ama daha az başarılı olabilir. Başka bir kadın ise kendi fikirlerini çok daha fazla ciddiye aldığı için onları besler, geliştirir ve işyerinde kabul ettirmek için savaşır. Fark beyin gücünde değil, gayret ve motivasyonda, yani kendini adamada yatar." 
Her şey doğru ve gerektiği gibi yapılsa bile, ilk fikirle kazanmak her zaman mümkün olmayabiliyor. İlk zaferden önce birçok fikir yaratmak ve sunmak zorunda kalındığı gibi, çoğu için günler, hatta aylar boyunca verilen tüm uğraşlar çöpe atılabiliyor. 
Unutmamalı, sabır, üstün başarılı insanların en belirleyici özelliğidir. 

İlk başarısızlıkta yılmayın 
Başarısız olunsa da üzülmeye gerek yok çünkü kurulan her işletmenin neredeyse yüzde 90'ı ilk 5 yıl içinde kapanıyor. Bu nedenle, kendi işini kurmak isteyen kadınlara ilk dileğimiz İyi şanslar... 
Avrupa Birliği İş Geliştirme Merkezi'nin ABİGEM verdiği bilgileri göre, Türkiye'de kadının zorunlu çalışma hayatına katılımı 1955 yılından 2001 yılına kadar yüzde 72'den yüzde 28'e kadar indi. Kadın iş gücünün çalışma hayatına katılımı azalarak devam etmekte. Nüfusun yüzde 11-12'sini çalışan kadınlar oluşturuyor ve bunlardan yalnızca yüzde 7'si işveren. 
Amaç, kadınların çalışma hayatına katılımını artırabilmek olduğu kadar, işsiz kalmış ya da hayalindeki iş ortamını bulamayan kadınların kendi fırsatlarını yaratabilmelerini sağlamak. 

Sermayeniz kısıtlıysa en cazibi evden çalışmak 

Girisimci.org'un kurucusu, ekonomist Aysan Doğaner, evinde iş kuran kadınların en belirleyici özelliklerinin başında, çalışma sistemine karşı durmaları geldiğini söylüyor. Ücretli olmanın ve saatlere bağımlı çalışmanın, yeteneklerinin ve potansiyelinin farkında olan birçok kadın için dezavantaj yaratabileceğini söyleyen Doğaner, şöyle devam ediyor 

Ne değil, nasıl 
"Kendi işini kurmak isteyen kadınlar, ne yapması değil, nasıl yapması gerektiğine uzmanlaşmalılar. Sonuçta, ellerindeki sermaye kısıtlıysa, en cazibi evden çalışmak. Zaten bir evdeki çalışma odası, bir ofisin tüm donanımına sahip. Başlangıç için, internete bağlanmak, ayrı bir telefon hattı çekmek ve bir de web sitesi kurmak, istediği işi yapabilir duruma getirebiliyor kadınları. 
En büyük desteği de, kendisi gibi çalışma arzusu içerisinde olan kadınlardan alacaklardır. Yeter ki, yapabilecekleri ve evden yürütebilecekleri işin ne olacağına karar versinler." 

Motivasyon 
İş kurabilmek için gerekli motivasyona sahip olmak en önemli ve birincil adım. Finansman dahil tüm diğer gerekli etkenler, güçlü bir motivasyondan daha gerekli değil. 
Kariyerini ücretli bir işte çalışarak gerçekleştirmeyi hedefleyen iyi eğitimli bazı kişilerin yaptıkları işle bir türlü motive olamadıkları gözleniyor. Aslında bunun nedeni, çoğu zaman içlerinde var olan ve keşfedilmeyi bekleyen girişimcilik tutkusu. Bu tutkuyu keşfedip, kendi işini açan girişimci inanılmaz bir potansiyeli de harekete geçirmiş oluyor. 

Başarılı bir iş fikri nasıl belirlenir 

Evinde, kendi işini kurma motivasyonuna sahip kadınlar için başarının ilk koşulu iyi bir iş fikri oluşturmak. 
İş fikri belirlenirken, öncelikle bugüne kadarki iş deneyimleri, ustalıkları ve becerileri göze alınmalı. İş fikirleri, deneyimlerden ibaret de olmayabilir. Önemli olan tüm fırsatları değerlendirebilmek. 
Ekonomist Aysan Doğaner'in önümüzdeki günlerde yayımlanacak "Girişimci olmak ya da olmamak" isimli kitabında, kadınların bir arayış içinde olması ve etraflarında olup biteni gözlemlemesi gerektiği anlatılıyor. İş örneklerini incelemesi ve analiz etmesi gerektiğini söyleyen Doğaner, şöyle diyor 
"Bir gün, hem de hiç beklemediğiniz bir anda haftalar boyu yaptığınız gözlemler bir kristal gibi değerli bir iş fikri olarak karşınıza çıkacak. Yollarda, alışveriş merkezlerinde, eğlencelerde geçirdiğiniz zamanın ödülü, bir piyasa sezgisi olacak. Kendi öz gözlemlerinizden kaynaklanan bu sezgi, bu içinizden gelen ses, her kritik dönemeçte size doğru yolu seçmenizi sağlayacak." 
İşe başlamadan önce yerine getirilmesi gereken yasal prosedürlerin öğrenilmesi gerektiğini vurgulayan Doğaner, "Kadınlar kendilerinin temin edemeyeceği bilgi, beceri, ustalık ve işgücü girdileri var mı, finansman yeterli mi, diye de sormalılar" diyor. 

'Evden çalışıp, kızımı istediği zaman parka götürüyorum' 

Öğrenciliğine hiç ara vermemiş bir eğitim uzmanı 36 yaşındaki Sema Alpaytaç Usman... Londra'da işletme eğitimi aldı, ardından Boğaziçi Üniversitesi Sosyal Antropoloji Bölümü'nden mezun oldu. Halen yüksek lisans tez çalışmalarını tamamlamaya çalışıyor. Evli ve bir kız çocuğu annesi Usman, hayalindeki işi evinde kurdu ve başarısının sırlarını anlattı. 

Neden bir şirkette iyi bir pozisyonda çalışmak değil de, kendi işinizi, hem de evinizin içinde kurmak daha cazip geldi 
Birçok çokuluslu firmalarda çalıştım. Bu arada sürekli, İngiltere'de okuduğum okuldan beni arayıp 'Buraya gelip okumak isteyenler var, aracı olur musun ' diye rica ediyorlardı. Bir, iki derken vaktimin çoğu bu öğrenci görüşmeleriyle geçmeye başladı. İngiltere'den bu işi sürekli yapmam için teklif geldi. 
Kendi çalışma saatlerimi belirleyebilmek ve sürekli kendimi geliştirebileceğim bir iş yapma isteği kararımda etkili oldu ve kabul ettim. Eğitim danışmanı oldum ve 18 yıldır bilfiil eğitimin içindeyim. 

İşlerinizi evden yürütmek zor olmuyor mu İş görüşmelerinizi nerede yapıyorsunuz 
Evimiz iki katlı. Alt katta bir çalışma ofisim var. Ayrıca tek başıma yönettiğim bir de web sitem bulunuyor. Zaten artık internet sayesinde her şey çok daha kolay oldu. Pek çok öğrenciye okullarla ilgili tüm bilgileri e-posta yoluyla gönderiyorum. İlerleyen aşamalarda karşılıklı görüşmeler gerekebiliyor. 
İstanbul dışından başvuran öğrencilerim de oluyor tabii, onlarla da telefonda gerekli bilgi alışverişini yapıyoruz. Bu işin güzel yanı, çalışırken kızım "anne parka gidelim" deyince, gidiyoruz. Ya da gece yarısı oturup, gereken yazışmaları yapabiliyorum. 

Gereken altyapıyı kurmak zor oldu mu 
Bence bu işi iyi yapabilmek için sadece eğitimini yurtdışında yapmış olmak yeterli değil. Gerek yurtdışındaki, gerekse Türkiye'deki eğitim sistem ve süreçlerini sürekli takip etmek şart. Bu yıl üniversite sınavına bile girdim ki seneye yeni sistemle karşılaştırma şansım olabilsin diye. İşin temeli öğrenci için en uygun olanı belirleyebilmek, bu da ancak öğrenciyi anlarsanız mümkün olabiliyor. 

Kendi işinizi kurmanın önemi ve size getirileri nedir 
Kişisel tatmin çok önemli bence. Bir şeyleri severek yapmak, başarmak insanı mutlu ediyor. Her işte olduğu gibi benim işimde de karşılıklı güven çok önemli. Güvenilir bir kişi olmaktan daha prestijli ne olabilir 

Az sermayeyle kendi işini kurmak isteyen kadınlara ilk öneriniz ne olur 
Cesaret ve sabır Ama hepsinden önemlisi sevdikleri işi yapmaları. İnsan ancak sevdiği işi yaparsa huzurlu ve başarılı olabiliyor. Ben ailemden çok destek gördüm. Eşim de işimi ne kadar sevdiğimi bildiği için bana hep yardımcı oldu. Her işte olduğu gibi bu işte de kriz dönemleri oluyor, mühim olan pes etmemek. 

Siz ne tür engellerle karşılaştınız işinizi kurarken Ya da çevrenizdeki evden çalışan kadınlar bu süreçte nelerden yakınır 
Fikirlerinin saygı görmediğinden yakınıyorlar. Bence bunun bir sebebi de fikirlerini sunuş şekilleri. Eğer bir iş kurmak istiyorlarsa o işi en ince ayrıntısına kadar araştırmalı, konuya h kim olmalılar. Ve tabii bir de bilgisayar bilgisi şart. 

YARIN 

Kadınlara yönelik iş fırsatları 
5 bin dolar sermayeyle iş fikirleri 
Düğme dikmesini bile bilmiyordu, evinde çeyiz dükk nı açtı 
Çikolata kutusu üretip başarıyı yakaladı 


</TEXT>
</DOC>
