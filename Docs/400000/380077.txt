<DOC>
<DOCNO> 380077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sonyas05.html </URL>
<DATE> 2005/09/20/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Kutuplarda buzul yarığına düşen 2 kişi kurtarılmaya çalışılıyor 
</HEADLINE>
<TEXT>

     Arjantinli kurtarma görevlileri, Güney Kutbu’nda derinliği 50 metre olduğu sanılan buzul yarığına düşen iki kişiyi kurtarmaya çalışıyor. 
     Yetkililere göre, bir Arjantinli bilim adamı ve bir deniz subayı, Cumartesi günü araştırma tesisleri arasında kar kızağıyla seyahat ederken üzeri karla kaplı buzul yarığının içine düştü. Zamanında yönünü değiştiren üç kişi ise dün buzuldan helikopterle kurtarıldı. 
     Yarığa düşen iki kişiyle temas kurulamadığı ve buzul soğuğunda bu kişileri sağ bulma olasılığının azaldığı kaydedildi. 
     Arjantin Ulusal Güney Kutbu Kurumu sözcüsü Sergio Policastro, donanımlı kurtarma görevlilerinin kötü hava koşulları ve görüş mesafesinin yetersizliğinden dolayı çalışmalarını yapamadıklarını söyledi. 
     Savunma Bakanı Jose Pampuro da, iki kişinin sağ olması olasılığının çok zayıf olduğunu, ancak umutlarını yitirmediklerini belirtti. 
     
</TEXT>
</DOC>
