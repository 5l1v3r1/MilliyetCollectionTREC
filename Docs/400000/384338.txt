<DOC>
<DOCNO> 384338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/dunya/dun04.html </URL>
<DATE> 2005/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakovu Türkler Lüksemburg'u pazara çevirdi 
</HEADLINE>
<TEXT>


DIŞ HABERLER SERVİSİ 


Kıbrıs Rum Yönetimi Dışişleri Bakanı Yorgo Yakovu, Lüksemburg'daki AB dışişleri bakanları toplantısında Türklerin bezirg n gibi hareket ettiğini öne sürerek, "Ortalığı Anadolu pazarına çevirdiler" dedi. Rum devlet radyosuna konuşan Yakovu, Avusturya'nın direncinin kırılmasından sonra Çerçeve Belgesi'ndeki 7. paragrafa Türk heyetinin itiraz etmesini eleştirdi. Türk Dışişleri heyetini konuyu saptırmak ve Türk kamuoyuna yönelik bir oyun sergilemekle suçlayan Yakovu, bunu İngiltere Dışişleri Bakanı Straw'un dikkatine getirdiğini ve "medyatik dikkat çekme numaraları yapılıyor" dediğini aktardı. Yakovu, bu noktada Straw'a, "Bu oyunu daha fazla oynamıyorum. Çerçeve Belgesi'ni olduğu gibi kabul etmiyorlarsa bu Anadolu pazarından ayrılıp eve dönüyorum dedim" diye konuştu. 


</TEXT>
</DOC>
