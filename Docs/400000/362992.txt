<DOC>
<DOCNO> 362992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/yazar/dundar.html </URL>
<DATE> 2005/07/21/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Mahir Çayan Reina'da 
</HEADLINE>
<TEXT>


Başlığa bakıp "Eski kır gerillası, bar gerillası mı oldu" diyebilirsiniz. İlişki biraz tuhaf çünkü... 
Gözünüzden kaçmış olabilir. Murat Sabuncu, editörü olduğu Milliyet'in Business ekindeki köşesinde yazdı 
Türkiye'nin en büyük gruplarından birinin üst düzey yöneticisi ile İstanbul'un lüks eğlence mek nı Reina'ya gitmişler. 
Yemekte söz, Devlet Bakanı Abdüllatif Şener'in, Milliyet'e yabancı sermaye konusunda yaptığı açıklamalara gelmiş. 
Üst düzey yönetici şöyle demiş 
"Yabancı sermaye konusunda Mahir Çayan'ın yeni sömürgecilikle ilgili söylediklerinde doğrular olduğunu düşünmeye başladım." 

Vay canına 
Ne demişti ki Mahir Çayan, "yeni sömürgecilik"le ilgili 
Özetle şu 
"Yeni sömürgecilik, klasik sömürgecilikteki açık işgalin yerini gizli işgalin almasıdır. ... Emperyalizm, ulaştığı teknolojik üstünlüğü kullanarak, sömürge ülkelere ihraç ettiği sermayenin bileşenlerinde k rlı değişikliklere gider. Bu, daha az nakit sermayeyle, daha çok k r elde etmesini sağlar." 
Başbakan Yardımcısı Abdüllatif Şener ne diyordu 
"Yabancı sermaye teknoloji ya da sabit sermaye transfer etmiyor. Öncelikle Türkiye'de üretilen ve tüketilen alanlara bankacılık, enerji, haberleşme, karayolları ilgi gösteriyor. Buradan elde ettiği değerleri k r transferi olarak götürüyor." 

33 yıl önce Kızıldere'de öldürülmüş bir devrimcinin görüşlerinin Reina'da bir finans yöneticisince savunulmasının nedeni bu "isabet" işte... 
"Yönetici" ODTÜ'lü galiba ama Çayan'la Şener'in başka bir ortak noktası var 
Mülkiyeli olmaları... 
Çayan, Şener'den 10 yıl önce, 1964'te girmiş Mülkiye'ye... Ama ikisinin de Mülkiye'de okurken "Her şeyden önce kamu yararı" şiarıyla donatıldıkları kesin... Yani aynı fikri temelden geliyorlar. 
Kaldı ki Çayan, Mülkiye'de iken Fikir Kulüpleri Federasyonu FKF Başkanı idi. Daha sonra Dev-Genç'e dönüşen bu hareket içinde "Milli Demokratik Devrim" MDD çizgisini savunuyordu. 
"Milli" sıfatının henüz sağcılara bırakılmadığı, tersine emperyalizme karşı özellikle savunulduğu yıllardı. Mehmet Ali Aybar, Türkiye sosyalizminin "kıskançlıkla istiklalci" ve milli ve insancıl anlamda "milliyetçi bir hareket" olduğunu söylüyordu. 
MDD taraftarları, "Sosyalist mücadele verilmeli" diyen TİP'lilerden farklı olarak ülkenin önündeki öncelikli devrimci adımın bağımsızlık ve demokrasi olduğuna inanıyordu. Bu aşamada, ülke ekonomisine hükmetme imk nı emperyalist tekellerden alınacaktı. Ve "millici güçlerden bir cephe", bu mücadelede işçi sınıfının yanında saf tutacaktı. 

40 yıl sonra aynı noktaya geldik. 
Görünen o ki, yabancı sermayenin "milli değerleri" yağmalama girişimi, AKP'li bir bakanla onun solcu "abi"lerini aynı duyarlılıkta buluşturuyor. 
Ve Şener'in "Brifing aldım" dediği bir kısım "milli sermaye" de uluslararası sermaye ile arasındaki çıkar çatışması nedeniyle bu cepheye dahil olarak, kendi alanını savunmaya çalışıyor. 
Erdoğan-Şener çelişkisini aşan bir yol ayrımı bu... 
Bir kolu Mülkiye'ye, Kızıldere'ye, diğeri Reina'ya ve ya globalizmin finans tapınaklarına açılan, daha temelli bir kavşaktayız. 



</TEXT>
</DOC>
