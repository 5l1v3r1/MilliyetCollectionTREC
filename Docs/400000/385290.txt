<DOC>
<DOCNO> 385290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/son/sonspo03.html </URL>
<DATE> 2005/10/09/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Yunan basını, takımlarına 'Hoşcakal' dedi 
</HEADLINE>
<TEXT>

     Sofia ANGELİDİS ATİNA, DHA 

YUNANİSTAN Milli Takımı'nın Danimarka Milli Takımı'na yenilmesi, Yunan basınında büyük yankı uyandırdı. İnternet siteleri takımlarının yenilmesini Şanlı takım hoşçakal’ başlığıyla okuyucularına duyurdu. 
     Yunanistan ile Danimarka milli takımları, Dünya Kupası Grup elemelerinde bu akşam Parken Stadı'nda karşılaştı. Karşılaşmayı Danimarka 1-0 kazandı. Yunan Milli Takımı'nın Dünya Kupası'na gitme şansı, kaybedilen maçtan sonra azaldı. Yunan internet siteleri de maçtan sonra Dünya Kupası'nın artık 'rüya' olduğunu yazdı. Yunan internet sitelerinde öne çıkan bazı başlıklar şöyle 
     Sportline Ajansı, 0-1 Şanlı takım hoşçakal’, Sport24 Onlar erdi muradına ’, Sportime, Son çıkış’, Sportnews Gazetesi Acı elveda’ Sportnet, Sadece alkış kaldı.’ Yunanistan spor gazetelerinin internet siteleri ise Ethnospor Rüya idi geçti gitti’ ve Metrosport da Rüya söndü’ başlığını kullandı. Kathimerini Gazetesi, Milli takım için bir dönemin sonu’ başlıklı yazıda, Artık milli takımın Dünya kupası baraj maçlarında oynaması için bir mucize gerek, takımımızın Gürcistan’ı yenmesi ve Türkiye ile Danimarka’nın oynayacakları maçları kaybetmeleri gerekiyor'' diye yazdı. 

     
</TEXT>
</DOC>
