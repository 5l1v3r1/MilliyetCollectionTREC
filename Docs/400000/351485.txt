<DOC>
<DOCNO> 351485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/soneko08.html </URL>
<DATE> 2005/06/13/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
TMSF'nin el koyduğu mallar çürüyor 
</HEADLINE>
<TEXT>

     Kaan KAYA MARMARİS Muğla , DHA 

      MARMARİS'te Tasarruf Mevduatı Sigorta Fonu TMSF tarafından el konulan Halis Toprak ve Dinç Bilgin'e ait bot ve jet-ski'ler Marina'da çürümeye terk edildi. Marina'nın güvenlik önlemi bulunmayan çekek yerinde yediemine teslim edilen bot ve jet-ski'ler satılacakları günü bekliyor. 
     Tasarruf Mevduatı Sigorta Fonu, Etibank'a ve Toprakbank'a geçtiğimiz yıl el okuymuştu. Bankasına borçlu Etibank ortaklarından Dinç Bilgin ile mudilerine yükümlülüklerini yerine getiremeyen Halis Toprak'ın ve ailelerine ait mal varlıklarına el konmuştu. Bilgin'e ve Toprak'a ait tüm mallar, icra yoluyla satışının yapılması için yetkililer tarafından teslim alınmıştı. Bilgin ve Toprak'ın lüks motor yatları da el konulanlar arasındaydı. 
     TMSF yetkilileri tarafından el konulan tekneler çeşitli marinalarda bağlanırken teknelere ait jet-ski'ler ve botların bir kısmı da Netsel Marina'da yediemine teslim edildi. Dinç Bilgin'in damadı Clifford Holmes Polley'e ait Xpress’ adlı lüks motor yatta kullanılan Seawod modeli jet-ski'yle, 5 metrelik Minik Asır’ adlı sürat botu ve Halis Toprak'a ait Princess’ adlı motor yatın Seawod modeli Tender of Princess’ adlı jet-ski ile Novurania modeli zodyak botu da Netsel Marina'ya ait çekek yerine götürüldü. 
     Marmaris Belediyesi arsası kendisine ait olan çekek yeri etrafındaki tel örgüleri kaldırması sonrasında TMSF tarafından el konulan jet-ski ve botlar tamamen korunmasız hale geldi. Güvenlik kaygıları yaşanan çekek yeri çevresinin çöplük görünümünü alması da tepkilere neden oldu. TSMF yetkilileri bu konuya dikkat çekti. 
     TMSF Satış Dairesi Başkanı Avukat Fethi Çalık, el konulan teknelerin bir kısmının İstanbul'da fona ait marinaya götürüldüğünü ve orada satışa sunulduğunu söyledi. Çalık, Marmaris'te kalan tekne ve mallar ise genelde Netsel Marina'da tutuluyor. Fakat Netsel Marina'da üstü kapalı yer olmadığı için Bilgin ve Toprak'a ait jet ski ve botlar geçici olarak çekek yerinde koruma altına alınmıştı. Onlar da en kısa zamanda İstanbul'a götürülecek ve satışa sunulacak'' dedi. Marina yetkilileri ise konuyla ilgili yorum yapmadı. 
     
</TEXT>
</DOC>
