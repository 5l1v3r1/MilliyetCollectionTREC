<DOC>
<DOCNO> 354165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sontur73.html </URL>
<DATE> 2005/06/21/ </DATE>
<TIME> 23.45 </TIME>
<AUTHOR>  </AUTHOR>
<HEADLINE>
İzmit'te silahlı kavga 4 yaralı 
</HEADLINE>
<TEXT>

     İzmit’te iki aile arasında eski bir husumet nedeniyle çıkan silahlı kavgada 4 kişi tabancayla, 2 polis de olay yerine giderken trafik kazasında yaralandı. 
     AA muhabirinin edindiği bilgiye göre, Kozluk Mahallesi Aynalıkavak mevkiinde, Yanıç ve Can aileleri arasında eski bir husumet nedeniyle tartışma çıktı. Kavgaya dönüşen olayda tarafların ateş açması sonucu Berkay Yanıç 23 , Erol Yanıç , Vural Yanıç 65 ile bir apartmanın 7. katında balkonda oturan Gönül Kara 24 yaralandı. 
     Bu arada, olay yerine hareket eden öncü ekipleri taşıyan Sadullah Kesici’nin 34 kullandığı 41 A 4859 plakalı polis motosikleti, önünde seyreden 41 KK 354 plakalı otomobile çarptı. Kazada polis memurları Kesici ile meslektaşı Muhammet Kırlangıç 22 yaralandı. 
     Tabancayla yaralanan 4 kişi İzmit Devlet Hastanesi’nde, 2 polis memuru da Kocaeli Devlet Hastanesi’nde tedaviye alındı. İzmit Devlet Hastanesi’ndeki yaralılardan Erol Yanıç’ın durumunun ağır olduğu öğrenildi. 
     
</TEXT>
</DOC>
