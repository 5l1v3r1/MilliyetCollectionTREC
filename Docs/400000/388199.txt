<DOC>
<DOCNO> 388199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sondun18.html </URL>
<DATE> 2005/10/20/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Pakistan'da 17 tetanos vakası, 3 ölü... 
</HEADLINE>
<TEXT>

     Dünya Sağlık Örgütü DSÖ , 8 Ekim'deki depremin yıktığı Pakistan'ın kuzey kesiminde 17 tetanos vakasının tespit edildiğini, bu kişilerden 3'ünün öldüğünü bildirdi. 
     Kuzeybatı Sınır Bölgesi'ndeki DSÖ ekibinden sorumlu üst düzey yetkili Sarfaraz Tan Afridi, yaptığı açıklamada, ekibinin ölümleri kısa süre önce tespit ettiğini kaydetti. 
     Önlemler almaya başladıklarını belirten yetkili, en kısa zamanda çok sayıda kişinin aşılanmasına çalıştıklarını söyledi. 
     Kazıklıhumma olarak bilinen tetanos, çene kilitlenmesine yol açan ciddi kas spazmlarının olduğu bakteriyel bir enfeksiyon. Bu hastalık, kişide boğulma sonucu ölümle noktalanabiliyor. 
     Bulaşıcı olmayan tetanos, kesikler ve çiziklerden giren bakteriler yoluyla bulaşıyor. 
     
</TEXT>
</DOC>
