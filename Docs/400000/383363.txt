<DOC>
<DOCNO> 383363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sonspo17.html </URL>
<DATE> 2005/10/02/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Dünyanın 1 numaralı raketi Federer, Tayland Açık'ta da galip 
</HEADLINE>
<TEXT>

     Teniste erkeklerde dünyanın 1 numaralı seribaşı raketi İsviçreli Roger Federer, Tayland'ın başkenti Bangkok'ta düzenlenen Tayland Açık Tenis Turnuvası'nı kazandı. 
     Sezonun son ''Grand Slam''ı olan ABD Açık'ta ABD'li rakibi Andre Agassi'yi yenerek şampiyonluğa ulaşan Roger Federer, Tayland Açık'ta final maçında İngiliz Andy Murray ile karşılaştı. 
     18 yaşındaki genç rakibi önünde oldukça rahat bir maç çıkaran Federer, karşılaşmayı 6-3 ve 7-5'lik setlerle 2-0 kazanarak şampiyon oldu. 
     İsviçreli raket bu galibiyetle üstüste 24 ATP final maçından üstün ayrılırken bu sezon kazandığı final sayısını da 7'ye çıkardı. 
     Geçen yıl da aynı turnuvada şampiyonluğa ulaşan Federer, maçtan sonra genç rakibine övgüler yağdırırken, Murray'ın gelecek vadeden bir tenisçi olduğunu söyledi. Bu turnuvadan önce dünya klasmanında 109. sırada bulunan Andy Murray ise bu finalle birlikte sıralamada 80. sıraya dek yükselebilecek. 
     
</TEXT>
</DOC>
