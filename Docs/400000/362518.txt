<DOC>
<DOCNO> 362518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sontur22.html </URL>
<DATE> 2005/07/19/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Mersin Vali Yardımcısı trafik kazası geçirdi 
</HEADLINE>
<TEXT>

     Mersin’in Tarsus ilçesi yakınlarında meydana gelen trafik kazasında, Mersin Vali Yardımcısı Fatih Kocabaş’ın da aralarında bulunduğu 4 kişi yaralandı. 
     AA muhabirinin edindiği bilgiye göre, Tarsus ve Çamlıyayla Kaymakam vekilliği görevini yürüten Vali Yardımcısı Fatih Kocabaş’ın içinde bulunduğu, Yusuf Takanlı yönetimindeki 33 AA 106 plakalı resmi araç, karşı yönden gelen Eyüp Köksal’ın kullandığı 33 NL 493 plakalı otomobille çarpıştı. 
     Kazada, Vali Yardımcısı Fatih Kocabaş, Tarsus Kaymakamlığı proje koordinatörlüğü biriminde görevli olduğu belirtilen araç sürücüsü Yusuf Takanlı ve aynı birimde görevli Oğuz Özer ile diğer aracın sürücüsü Eyüp Köksal yaralandı. 
     Tarsus Devlet Hastanesi’ne kaldırılan yaralıların hayati tehlikelerinin bulunmadığı, Vali Yardımcısı Fatih Kocabaş’ın kolunda kırık tespit edildiği bildirildi. 
     
</TEXT>
</DOC>
