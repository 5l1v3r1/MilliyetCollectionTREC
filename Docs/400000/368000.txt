<DOC>
<DOCNO> 368000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sondun33.html </URL>
<DATE> 2005/08/08/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Denize çakılan uçakta kurbanlar 'beton etkisi'nden ölmüş 
</HEADLINE>
<TEXT>

     Tunus havayollarına ait uçağın İtalya'nın Sicilya adası açıklarında düşmesiyle ölenlerin çoğunun, suyun beton etkisi yaratmasının kurbanı oldukları bildirildi. 
     Cesetler üzerinde otopsi yapan doktorlar, 13 cesetle ilgili çalışmalarının tamamlandığını, çoğunun ölüm nedeninin suda boğulma değil, suya şiddetle çarpma olduğunu söylediler. 
     Bu arada, uçak yolcularından hala kayıp olan üçü için arama çalışmalarının sürdüğü bildiriliyor. 
     Öte yandan, uçağın düşüş nedeninin yakıtın bitmesi olabileceği belirtildi. 
     İtalya Sivil Havacılık Kurumu ENAC'ın başkanı Vito Riggio, pilotun yakıt miktarını kontrol etmeme ya da yakıt göstergesinin doğru çalışmama ihtimallerinin araştırıldığını söyledi. 
     İçindeki 39 kişiyle suya çakılan uçaktan 23 sağ çıkarılmıştı. 
     
</TEXT>
</DOC>
