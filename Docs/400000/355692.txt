<DOC>
<DOCNO> 355692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/son/sontur23.html </URL>
<DATE> 2005/06/26/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Adana'da terör örgütü Hizbullah operasyonu... 
</HEADLINE>
<TEXT>

     Adana’da, terör örgütü Hizbullah’a yönelik operasyonda, sözde Mersin sorumlusu olduğu belirlenen kişinin yakalandığı bildirildi. 
     AA muhabirinin edindiği bilgiye göre, Mersin İl Jandarma Komutanlığı ekipleri, yaptıkları çalışmada, bölücü terör örgütünün Mersin sorumlusu "Bilal Ekrem" kod adlı Emin G’yi Adana’da yakaladı. 
     Yetkililer, Gürsel Mahallesi’nde yapılan operasyon sonucu gözaltına alınan ve örgütün 1998-2000 yılları arasında sözde Mersin bölge sorumluluğu görevini yürüten Emin G’nin üzerinde "Taner Altun" adına düzenlenmiş sahte nüfus cüzdanı bulunduğunu belirtiler. 
     Emin G’nin, Mersin Cumhuriyet Savcılığı’nca "Yasadışı terör örgütü üyeliği, yardım ve yataklık" suçlarından arandığı ve sorgulamasının ardından adliyeye sevk edileceği kaydedildi. 
     
</TEXT>
</DOC>
