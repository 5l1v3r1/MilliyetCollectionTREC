<DOC>
<DOCNO> 390235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sontur16.html </URL>
<DATE> 2005/10/27/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Kanatla et sektörüne sendikadan övgü 
</HEADLINE>
<TEXT>

     Tekgıda-İş Sendikası Genel Yönetim Kurulu, "Kanatlı et sektörü temsilcisi işletmelerin, her türlü krizin faturasını işçi çıkarmak suretiyle çalışanlarına fatura eden klasik işveren tavrı kolaycılığına sapmamalarının her türlü övgüye değer bulunduğunu" bildirdi. 
     Sendika Genel Yönetim Kurulu tarafından yapılan yazılı açıklamada, kanatlı et sektörünün içine düştüğü zor dönemi atlatabilmesi için vergi ödemelerinin yanı sıra SSK prim ödemelerinin de bir süre ertelendiği belirtilerek, şöyle denildi 
     "İlgili bakanlık ve yetkililerin sorunun çözümü için gösterdiği duyarlılık ve hızlı karar üretmeleri, sektör çalışanlarının önemli bir kısmının temsilcisi olarak camiamızda memnuniyet yaratmıştır. 
     Yetkililerden beklentimiz, krizin sektöre yansımaları ve doğurduğu sonuçların boyutuyla paralel olarak, koruyucu tedbirlerin süreç içinde dikkatle izlenip genişletilmesidir. 
     Bu noktada Tekgıda-İş Sendikası olarak, sektör işletmecilerini çok büyük bir takdirle karşıladığımızı belirtmeyi de bir borç saymaktayız. 
     Sektör temsilcisi işletmelerin her türlü krizin faturasını işçi çıkarmak suretiyle çalışanlarına fatura eden klasik işveren tavrı kolaycılığına sapmamaları, sorunu sağduyu, soğukkanlılık ve akılcı tepkilerle karşılayıp çözüm arama duyarlılığını göstermiş olmaları gerçekten her türlü övgüye değer bulunmaktadır. 
     Tekgıda-İş Sendikası olarak, bugüne kadar olduğu gibi bundan sonra da kanatlı et sektörü üreticilerine destek olmaya devam edilecek, çalışanları olarak üzerimize düşen her türlü özveri ve sorumluluk yerine getirilecektir." 
     
</TEXT>
</DOC>
