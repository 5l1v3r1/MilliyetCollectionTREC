<DOC>
<DOCNO> 371573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/ekonomi/eko14.html </URL>
<DATE> 2005/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağustos, havacılıkta son üç yılın en kötü ayı oldu 
</HEADLINE>
<TEXT>



Ağustos ayı havacılık sektöründe son üç yılın en kötü ayı olarak değerlendirildi. Büyük sigorta şirketleri arasında gelen Aon Corp. tarafından yapılan açıklamada bu ay içinde dünyanın farklı yerlerinde meydana gelen dört uçak kazası için sigorta şirketlerinin toplam 170 milyon dolar ödeyeceği hesaplandı. En yüksek miktarın ise 136 milyon dolarla Toronto'ya inişi sırasında motoru yanan Air France'a ait A340-300 tipi uçak için ödeneceği açıklandı. Bu ay içinde Helios Havayollarına ait 737 tipi bir uçak Atina yakınlarında, Carebbian Airways'e ait MD-82 tipi bir uçak Venezüela'da ve Turinter Havayollarına ait iç hat seferi yapan bir uçak Sicilya adası yakınlarında düşmüştü. Aon'dan yapılan açıklamada bir ay içinde meydana gelen dört büyük uçak kazasının uçak sigortaları konusunu tekrar gündeme getirdiği bildirildi. Aon adına Havacılık ve Uzay Bilimleri yöneticisi Steve Doyle kazaların havacılık sektöründe ne tür değişiklikler getireceğini tahmin etmenin çok zor olduğunu söyledi. 2004 yılı havacılık tarihinde en az kazanın meydana geldiği yıllardan biri olmuş, bu da sigorta ücretlerinin düşmesine neden olmuştu. Şimdi yaşanan son kazaların uçuş sigorta ücretlerini artıracağı konuşuluyor. 


</TEXT>
</DOC>
