<DOC>
<DOCNO> 399465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/ekonomi/eko07.html </URL>
<DATE> 2005/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransızlarla anlaşamayan Sabancı, Telsim'den çekildi 
</HEADLINE>
<TEXT>


İSTANBUL AA 

Sabancı Holding, Satelko İletişim'in, Telsim satış ihalesine ortak girmek için görüştüğü France Telecom'un iştiraki Orange İletişim'in ihaleye katılmama kararına paralel olarak Telsim ihalesine teklif vermeme kararı aldığını bildirdi. Hacı Ömer Sabancı Holding AŞ'den Borsa'ya yapılan açıklamada, şöyle denildi "Şirketimizin yüzde 99.99'una sahip olduğu Satelko İletişim Hizmetleri ve Yatırımları AŞ, Telsim satış ihalesine ortak girmek için görüştüğü France Telekom'un iştiraki Orange İletişim Şirketi'nin Telsim ihalesine katılmama kararına paralel olarak bu ihaleye teklif vermeme kararı almıştır." Açıklamada Satelko'nun Telsim ihalesi için ön yeterlilik aldığı hatırlatıldı. 


</TEXT>
</DOC>
