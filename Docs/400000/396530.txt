<DOC>
<DOCNO> 396530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/son/sonspo02.html </URL>
<DATE> 2005/11/20/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Alpay'ın takımı ile Hamit'in takımı 2-2 berabere kaldı 
</HEADLINE>
<TEXT>

     Almanya Birinci Futbol Ligi’nde Bundesliga , Alpay’ın forma giydiği FC Köln ile Hamit’in takımı Schalke 04 takımları arasındaki maç, 2-2 beraberlikle sona erdi. Ligin 13. haftasında, Rhein Energie Stadı’nda yapılan karşılaşmada, milli futbolcular Alpay ve Hamit kendi takımlarında ilk 11’de sahaya çıktılar. Karşılaşmada Hamit 64, Alpay ise 90 dakika forma giydi. İlk yarıyı Kevin Kuranyi’nin 23. dakikada kaydettiği golle önde kapatan Schalke 04, ikinci yarıda bu üstünlüğünü korumayı başaramadı. İkinci yarıya iyi başlayan FC Köln, 47. dakikada Benschneider ve 57. dakikada Epstein’ın ayağından kazandığı gollerle 2-1 öne geçti. Maçın son golünü ise 86. dakikada Hamit’in yerine oyuna giren Asamoah’ın pasında Ebbe Sand attı. Karşılaşmadan sonra FC Köln’ün soyunma odasına giden Hamit, aynı zamanda milli takımdan da arkadaşı Alpay ile formasını değiştirdi. Bu beraberliğin ardından FC Köln, Bundesliga’da 11 puanla 15. sırada, Schalke 04 ise 22 puanla 4. sırada yer aldı. 
     
</TEXT>
</DOC>
