<DOC>
<DOCNO> 350826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sontur43.html </URL>
<DATE> 2005/06/10/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Okul müdürünü dövdüler 
</HEADLINE>
<TEXT>

     Rize’de bir ilköğretim okulu müdürü, bir öğrenci velisi ile yakınları tarafından saldırıya uğradığı iddiasıyla şikayette bulundu. 
     Alınan bilgiye göre, ilköğretim okulu öğretmeni S.Ö. 31 , ana sınıfı öğrencisi olan yeğenini almak için, bir başka ilköğretim okuluna gitti. 
     Ancak burada yeğeninin bir akrabalarına teslim edildiğini öğrenen S.Ö ile anasınıfı öğretmeni N.A. arasında tartışma çıktı. Olayı gören Okul Müdürü D.A.K. da müdahale ederek, S.Ö’nün yazılı şikayette bulunmasını istedi. 
     Okul Müdürü D.A.K, olayın ardından okuldan ayrılan S.Ö’nün, ağabeyi S.Ö. 38 ve kardeşi S.Ö. ile 25 geri döndüğü, öğretmen N.A’ya sözlü saldırıda bulundukları, kendisini de dövdükleri iddiasıyla, Cumhuriyet Polis Karakolu’na başvurdu. 
     Olay yerine gelen güvenlik güçlerince gözaltına alınan kişilerin, ifadelerinin alınmasının ardından serbest bırakıldığı öğrenildi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
