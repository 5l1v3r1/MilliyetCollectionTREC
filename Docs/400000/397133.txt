<DOC>
<DOCNO> 397133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sonyas07.html </URL>
<DATE> 2005/11/22/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Angelina Jolie'ye Kamboçya pasaportu 
</HEADLINE>
<TEXT>

     Hollywood yıldızı Angelina Jolie, evlatlık oğlu Maddox'un memleketi Kamboçya'nın vatandaşlığının ardından pasaportuna da sahip oldu. 
     Kamboçya'daki yaban hayatının korunması ve geliştirilmesi amaçlı Maddox Jolie projesinin yöneticisi Stephan Bognar, Angelina Jolie'nin Kamboçya'ya gelip giderken bu pasaportunu kullanacağını söyledi. 
     Bognar, ünlü oyuncuya geçen ay Kamboçya vatandaşlığına kabul edildiğine dair kraliyet kararının fotokopisi ile pasaportunun verildiğini, Jolie'nin de bu durumdan çok mutlu ve heyecanlı olduğunu kaydetti. 
     Stephan Bognar, Jolie'nin Kamboçya'da, ziyaretleri sırasında kullanacağı basit bir ahşap kulübesi olduğunu da söyledi. 
     Amerikalı Angelina Jolie'nin, 3 yaşındaki Kamboçyalı oğlu Maddox'ın yanı sıra bir de Etiyopyalı kız evlatlığı bulunuyor. 
     
</TEXT>
</DOC>
