<DOC>
<DOCNO> 358971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/soneko10.html </URL>
<DATE> 2005/07/07/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Petrolde iki hafta aradan sonra yeni rekor 
</HEADLINE>
<TEXT>

     Amerika kıtasındaki fırtınaların petrol arzına ilişkin endişeleri artırması, petrol fiyatlarını iki hafta aradan sonra yeni zirvesine taşıdı. 
     ABD ham petrolü 61.58 dolara kadar çıkarken, Brent petrol de 60 dolar seviyesini aştı. 
     İki hafta önce 61 dolar seviyesini gören ve daha sonra gerilemeye başlayan petrolde yön tekrar yukarı döndü. Dün 60 doları aşan petroldeki yükseliş eğiliminin bugün de hız kesmediği görülüyor. 
     Uzakdoğu'daki işlemlerde ABD ham petrolünün varil fiyatı yüzde 30 sent artışla 61.58 dolara, Bren petrol de 35 sent artışla 60.20 dolara kadar yükseldi. 
     
     Fırtına fiyatları artırıyor 
     Meksika Körfezi ve Karayipler'den geçen tropik fırtınanın petrol arzına ilişkin kaygıları artırması, fiyatlarda yükselişe neden oluyor. 
     Analistler, piyasadaki etkinin beklenenden daha yüksek olduğunu belirterek, yükselişin hafta sonuna kadar devam edebileceği yönündeki görüşlerini dile getiriyorlar. 
     Meteoroloji uzmanları, tropikal Cindy Fırtınası'nın ABD'nin petrol üretiminin üçte birinin gerçekleştirildiği Meksika Körfezi'ndeki altyapıya tehdit oluşturduğunu belirtiyorlar. 
     Fırtına nedeniyle Meksika Körfezi'nde en az 23 petrol platformu ve altı sondaj kulesi boşaltıldı. Bu durumda Körfez'deki normal üretimin potansiyelinin yüzde 3'ü kullanılamıyor. 
     
</TEXT>
</DOC>
