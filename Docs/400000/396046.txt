<DOC>
<DOCNO> 396046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/soneko19.html </URL>
<DATE> 2005/11/18/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Bulgaristan ve Romanya'daki enflasyon AB için risk 
</HEADLINE>
<TEXT>

     Bulgaristan ve Romanya, enflasyon oranını, AB'nin para birimi avroya uyumda bir risk olarak görüyor. 
     Buna göre her iki ülke, AB'ye tam üyelik için gerekli enflasyon kurallarının gevşetilmesini talep etti. 
     1 Ocak 2007'de AB'ye tam üye olmaları beklenen Bulgaristan ve Romanya, bu tarihten önce ekonomilerini, avro'ya uyum sağlayacak şekilde ayarlamaya çalışıyorlar. 
     Türkiye, Bulgaristan ve Romanya gibi AB'ye tam üye olma yolunda olan ülkelerin, enflasyon, kamu finansmanı, kamu borcu, uzun dönem faiz oranları ve para istikrarı gibi konularda Maastricht kriterlerini yakalamaları gerekiyor. 
     
     EKONOMİK BÜYÜME-ENFLASYON TEZATI... 
     Enflasyonda üye ülkeler, AB'nin enflasyon konusundaki en iyi üç ülkesinin ortalaması alınarak bulunan, yüzde 1.5 gibi bir ortalamayı tutturmaları gerekiyor. 
     Ancak AB'ye henüz tam üye olmayan Türkiye, Bulgaristan ve Romanya gibi ülkelerin ekonomik büyüme oranlarının, diğer üyelere göre daha yüksek olması nedeniyle, enflasyonun kontrol altında tutulmasının daha zor olduğu vurgulanıyor. 
     Maastricht kriterlerini tutturmada enflasyonun enzor kriter olduğunun altını çizen Romanya Merkez Bankası başkan yardımcısı Cristian Popa, hem ekonomik büyümeyi sürdürmenin, hemde fiyat istikrarını korumanın enzor konu olduğunu işaret etti. 
     Popa, Frankfurt'ta bir konferansta yaptığı konuşmada, enflasyonun avro'ya uyumdaki enzor unsurlardan biri olduğunu belirtirken, avro'ya 2012-2014 yıllarında katılmayı planladıklarını kaydetti. 
     Popa, avro'ya uyum aşamalarında enson basamak olan ERM2 basamağını 2012-2014 yıllarından önce geçeceklerini, bu süreçte, Maastricht kriterlerini de tamamımyla tutturacaklarını bildirdi. 
     Bulgaristan Merkez Bankası Başkanı Tsvetan Manchev ise halen avro'ya endeksli olarak kullandıkları ulusal para birimi lev'in avro'ya uyumu konusunda çalışmalar yaptıklarını, AB tam üye olurken 2007 yılında avro'ya tam uyum konusunda ERM2 aşamasına geleceklerini geleceklerini vurguladı. 
     
     ENFLASYON KURALLARINDA ESNEKLİK TALEBİ... 
     Romanya gibi enflasyon konusunda kaygıları bulunan Bulgaristan'ın Merkez Bankası Başkanı Tsvetan Manchev, Maasstricht'in enflasyon kriterinin çok sıkı olduğunu, bu nedenle Avrupa Merkez Bankası ve Avrupa Komisyonu'nun, AB'ye tam üyelik için gerekli enflasyon kurallarını gevşetmesini talep etti. 
     Cristian Popa, Avrupa Merkez Bankası'nın gelecek ay faiz oranlarını yükseltmesini istediklerini belirterek, şuanda AB ülkeleri arasındaki faiz oranı farklılıkları, özellikle de avro bölgesindeki düşük faizler nedeniyle nedeniyle, ülkelerine, dalgalanma yaratabilecek kısa vadeli sermaye girişi olduğunu kaydetti. 
     AB üyesi Estonya da, avroya 2007 yılında tam uyum sağlayabilmeyi hedefliyor. 
     AB ise avro kurallarında getirilecek bir esnekliğin, avronun tek para birimi olarak gerçekleştirilmesini zorlaştırabileceği kaygısını taşıyor. 
     
</TEXT>
</DOC>
