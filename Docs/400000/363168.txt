<DOC>
<DOCNO> 363168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sontur31.html </URL>
<DATE> 2005/07/21/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
İstanbul'da otomobil çaldı, Şarköy'de yakalandı 
</HEADLINE>
<TEXT>

     İstanbul’da otomobil çaldığı iddia edilen kişi, polisle girdiği kovalamaca sonucunda Tekirdağ’ın Şarköy İlçesi’nde yakalandı. 
     Edinilen bilgiye göre, Yalçın B. 29 , İstanbul’da çaldığı iddia edilen 34 SCP 69 plakalı otomobille Tekirdağ’a yönüne hareket etti. 
     Hırsızlık olayının Tekirdağ Emniyet Müdürlüğü’ne haber verilmesi üzerine polis ekipleri, otomobili takibe aldı. Tekirdağ’a ulaşan Yalçın B’nin maddi hasarlı trafik kazasına karışması üzerine, yapılan kontrolde, aracın çalıntı olduğunu anlayan polis ekipleri otomobili durdurmak istedi. 
     Bunun üzerine polis ekiplerinden kaçan Yalçın B, Şarköy İlçesi yönüne doğru hareket etti. Şarköy İlçe Emniyet Müdürlüğü ekipleri Karadeğirmen mevkiine barikat kurarak, aracı beklemeye başladı. 
     Barikata doğru ilerleyen Yalçın B’nin dur ihtarına uymaması üzerine polis ekipleri havaya ateş açtı. Bu sırada yol kenarındaki bankete çarpan ve otomobili olay yerinde bırakarak yaya olarak kaçmaya çalışan Yalçın B., polis ekiplerince yakalandı. 
     Gözaltına alınan Yalçın B’nin daha önce de, otomobil, ev ve işyeri hırsızlıklarından sabıkalı olduğu, birçok kez cezaevine girdiği belirlendi. 
     Yalçın B, mahkemeye sevk edildi. 
     
</TEXT>
</DOC>
