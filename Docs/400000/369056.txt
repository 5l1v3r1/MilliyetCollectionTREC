<DOC>
<DOCNO> 369056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sontur33.html </URL>
<DATE> 2005/08/11/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
İngiliz yetkililer, ERDEMİR'i otomobilden inmeden inceledi 
</HEADLINE>
<TEXT>

     Zonguldak’ın Ereğli İlçesi’nde kurulu Ereğli Demir ve Çelik Fabrikaları ERDEMİR T.A.Ş’ye gelen İngiliz firma yetkililerinin, işçilerin tepkisinden çekinerek incelemelerini otomobillerinden inmeden yaptıkları öne sürüldü. 
     Türk Metal Sendikası Genel Başkan Yardımcısı Mahmut Taşdemir, AA muhabirine yaptığı açıklamada, ERDEMİR’in özelleştirilmesine yönelik ihalede ön yeterlilik alan firmalardan İngiliz Corus Group PLC yetkililerinin, inceleme yapmak üzere geldikleri fabrikadan, ünite önlerinde bekleyen işçilerden çekinerek kısa süre sonra ayrıldıklarını iddia etti. 
     Fabrika önündeki polis panzeri ve çevik kuvvet otobüsünün, hazır bulunmasına karşın içeriye girmediğini belirten Taşdemir, şunları kaydetti 
     "İşçiler çalıştıkları birimlerin önünde toplanarak ünitelerde inceleme yapılmasına izin vermediler. Firma yetkilileri de giremeyeceklerini anlayınca dönüp gittiler. 4 otomobille gelen yetkililer, tesislerde araçlarından inemediler. Kısa sürede de fabrikayı terk ettiler. Şu anda her şey sakin, işçiler üretimlerine devam ediyor." Bu arada, İngiliz yetkililerin incelemesini görüntülemek isteyen gazeteciler fabrikaya alınmadı. 
     
</TEXT>
</DOC>
