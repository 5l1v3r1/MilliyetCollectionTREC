<DOC>
<DOCNO> 398733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sontur04.html </URL>
<DATE> 2005/11/28/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Malatya’da ishal vakaları 3 bini geçti 
</HEADLINE>
<TEXT>

     Malatya'da ishal vakalarındaki artış önlenemiyor. Son bir hafta içinde hastaneye kaldırılanların sayısı 3 bini aştı. 
     Malatya'da içme suyundan kaynaklandığı öne sürülen ishal salgını nedeniyle geçtiğimiz hafta başından beri hastaneye kaldırılanların sayısında önemli artış oldu. 
     Tedavi edilenlerin bir kısmı taburcu edilirken hasta sayısı 3 bin 48 oldu. 
     Malatya Sağlık İl Müdürü Sezai Demirel salgının içme sudan kaynaklanıp kaynaklanmadığının Ankara'dan salı günü gelecek tahlil sonucuna göre belli olacağını söyledi. 
     Sağlık Bakanlığı da, acil durum değerlendirme komisyonu’ oluşturarak vakaları izlenmeye aldı. 
     İshal vakalarının artmasının ardından Malatyalılar ambalajlı suya akın etti. Market ve bakkalllarda su satışlarında artış yaşanırken su talebinin karşılanmasında zorluk çekildiği öğrenildi. 
     
</TEXT>
</DOC>
