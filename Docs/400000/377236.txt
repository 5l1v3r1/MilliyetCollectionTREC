<DOC>
<DOCNO> 377236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/siyaset/siy03.html </URL>
<DATE> 2005/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kretschmer Pamuk davası test olacak 
</HEADLINE>
<TEXT>


ANKARA Milliyet 


Avrupa Komisyonu Türkiye Delegasyonu Başkanı Hansjörg Kretschmer, yazar Orhan Pamuk hakkında açılan davanın Avrupalı gözlemciler açısından Türkiye'de düşünce özgürlüğünün seviyesi ile ilgili test olacağını söyledi. 
AB Komisyonu tarafından hazırlatılan "İkinci Eurobarometer Türkiye Ulusal Raporu Bahar 2005" sonuçlarını basın toplantısıyla duyuran Kretschmer, Pamuk'la ilgili davaya ilişkin soru üzerine, şunları söyledi 

'Takip ediliyor' 
"Kesinlikle inanıyorum ki, bu ünlü yazara açılan dava Avrupa'da, AB'ye üye ülkelerde, Avrupa Parlamentosu'nda yakından takip ediliyor ve elbette bu dava ve ifade özgürlüğü ilkesi arasında bağlantı kuruluyor. Avrupa'daki siyasi ve siyasi olmayan gözlemciler için davanın gelişiminin, bir şekilde Türkiye'nin Avrupa'nın düşünce ve ifade özgürlüğü anlayışına nasıl baktığı konusunda bir test olacağını düşünüyorum." 



</TEXT>
</DOC>
