<DOC>
<DOCNO> 379039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sontur12.html </URL>
<DATE> 2005/09/16/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
'Ne bakıyorsun' cinayeti 
</HEADLINE>
<TEXT>

     
     Mesut IŞIK- Şenol AYDIN GEBZE Kocaeli , DHA 
     
KOCAELİ'nin Gebze İlçesi'nde, 18 yaşındaki Barış Köse, kendisine Ne bakıyorsun, birine mi benzettin '' dediği için tartıştığı 24 yaşındaki Mesut Salihoğlu’nu bıçaklayarak öldürdü. Arkadaşı Murat Engin’i ise ağır yaraladı. 
     Olay, dün saat 19.00 sıralarında Cumhuriyet Meydanı’nda meydana geldi. Arkadaşlarıyla yol kenarında sohbet eden Mesut Salihoğlu, yanlarından geçen Barış Köse'nin kendilerine bakması üzerine Ne bakıyorsun, birine mi benzettin '' diyerek, tartışmaya başladı. Çevredekilerin araya girmesiyle olay yerinden ayrılan Barış Köse, daha sonra iki arkadaşını da yanına alarak geri döndü. Tartışmaya kaldığı yerden devam eden Köse ile Mesut Salihoğlu arasında başlayan kavgaya, arkadaşları da katıldı. Kavga sırasında, kolundan bıçaklanan Barış Köse, yanındaki kelebek’ denilen bıçağı çıkararak, Mesut Salihoğlu’nun kalbine, Murat Engin’in de göğsüne sapladı. 
     Ağır yaralanan Mesut Salihoğlu kaldırıldı Fatih Devlet Hastanesi’nde yaşamını yitirdi. Murat Engin ise, Gebze Devlet Hastanesi’nde tedavi altına alındı. 
     Barış Köse ile, kavgaya karışan 9 kişi gözatına alındı. 
     
</TEXT>
</DOC>
