<DOC>
<DOCNO> 374703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sondun53.html </URL>
<DATE> 2005/09/01/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Mısır'da Mübarek karşıtı gösteri... 
</HEADLINE>
<TEXT>

     Mısır’ın başkenti Kahire’de göstericiler, halkı, 7 Eylül’de yapılacak Cumhurbaşkanlığı seçimine katılmamaya çağırdı. 
     Kahire’de, Barolar Birliği önünde Cumhurbaşkanı Hüsnü Mübarek karşıtı gösteri düzenlendi. Müslüman Kardeşler Örgütü, işçi ve sol parti yanlılarının katıldığı gösteride, halk, 7 Eylül’de yapılacak cumhurbaşkanlığı seçimini boykot etmeye davet edildi. 
     Protestocular, beşinci kez aday olan Mübarek’e karşı "Hayır Mübarek, Cezaevlerindeki Tutuklular Serbest Bırakılsın, Mübarek Kazanır Ama Sahtekarlıkla, Oy Kullanmayın, Seçimler Katılmayın, Hürriyet Nerede, Olağanüstü Hal Kaldırılsın" şeklinde slogan attı. 
     Barolar Birliği girişine asılan pankarta, "Hürriyet Ve Demokrasi İstiyoruz. Savcılar Bağımsız Olsun. Bunlar Tüm Halkın İsteği"dir yazısı dikkati çekti. 
     Gösteriye, Müslüman Kardeşler Örgütü Başkan Yardımcısı Muhammed Habib, Tutuklu aileleri ve çocuklar katıldı. Protestocuların ellerinde, tutukluların posterleri, Mısır bayrağı, Kur’an ve hükümet karşıtı pankartlar görüldü. 
     
</TEXT>
</DOC>
