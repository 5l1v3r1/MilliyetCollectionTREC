<DOC>
<DOCNO> 376854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur43.html </URL>
<DATE> 2005/09/08/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Tunceli’de 7 terörist öldürüldü 
</HEADLINE>
<TEXT>

     Ferit DEMİR TUNCELİ, DHA 

TUNCELİ ile Erzincan arasında bulunan Munzur Dağında kış hazırlığı yapan PKK’lı teröristlere, güvenlik güçleri operasyon yaptı. Çatışmada 7 terörist öldürüldü. 
     Tunceli’nin Munzur Vadisinden kış hazırlığı yapmak için Munzur dağının ormanlık olmayan tepesine çıkan yaklaşık 30 kişilik PKK’lı terörist grubu, bölgede operasyonlarını sürdüren güvenlik güçleri tarafından fark edildi. Güvenlik güçleri tarafından sabah erken saatlerinden itibaren helikopterlerle teröristlerin bulunduğu bölgede özel harekat timleri ve komandolar indirilirken, kobra helikopterleri de belirlenen hedefleri bombaladı. 
     Munzur Dağının zirvesinde çembere alınan ve güvenlik güçleriyle çatışan teröristlerden şimdiye kadar 7’sinin öldürüldüğü bildirildi. Sarp ve kayalık olan Munzur Dağında diğer teröristlerin de etkisiz hale getirilmesi için operasyonun halen devam ettiği öğrenildi. 
     
</TEXT>
</DOC>
