<DOC>
<DOCNO> 355902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sonsiy19.html </URL>
<DATE> 2005/06/27/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
1630 hakim ve savcının görev yerini değiştiren taslak HSYK'ye gönderildi 
</HEADLINE>
<TEXT>

     Adalet Bakanlığı, 1630 hakim ve savcının görev yerini değiştiren kararname taslağını, Hakimler ve Savcılar yüksek Kurulu’na HSYK gönderdi. 
     Alınan bilgiye göre, Adalet Bakanlığı Personel Genel Müdürlüğü, adli yargı yaz kararname taslağına ilişkin çalışmalarını tamamladı. 
     HSYK’ya gönderilen kararname taslağı, 1630 hakim ve savcının görev yerini değiştiriyor. 
     Görev yeri değişikliklerinin büyük bölümünün, bulunduğu bölgede süresini dolduran hakim ve savcıları kapsadığını bildiren yetkililer, diğer değişikliklerin ise "eş durumu, diğer mazeretler ve disiplin" nedeniyle yapıldığını kaydettiler. 
     HSYK, önümüzdeki günlerde kararname taslağına son şekline verecek. 
     Öte yandan, ağır ceza mahkemeleri başkanları ile bazı illerin cumhuriyet başsavcıları arasında yapılacak değişikliğe ilişkin kararname taslağı ise henüz hazırlanmadı. 
     
</TEXT>
</DOC>
