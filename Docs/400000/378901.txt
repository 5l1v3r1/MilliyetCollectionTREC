<DOC>
<DOCNO> 378901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sondun23.html </URL>
<DATE> 2005/09/16/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Bush'un zor anları Zirvede çişi gelince... 
</HEADLINE>
<TEXT>

     Gafları ve sakarlıkları ile dünya gündemini işgal eden ABD Başkanı George Bush, bu kez BM zirvesi sırasında yazdığı 'tuvalet ihtiyacı' notu ile konuşuluyor. 
     ABD lideri, katıldığı Birleşmiş Milletler'in 60'ıncı kuruluş yıldönümü dolayısıyla düzenlenen zirvede zor anlar yaşadı. Güvenlik konseyi toplantısında konuşma sırasını beklerken önce mimikleriyle sıkıntılı olduğu yüzüne yansıdı. 
     Bush, biraz daha kendini tuttuktan sonra dayanamayıp kalemi eline aldı ve önündeki kağıda "Sanırım tuvalet molasına ihtiyacım var. Bu mümkün mü " diye bir not yazdı. 
     Kağıdı hemen ardında oturan ABD Dışişleri Bakanı Condoleezza Rice'a uzatan Bush, Rice'tan biraz daha beklemesi gerektiği cevabını aldı. Ancak Bush, en sonunda zorunlu olarak mola verdi. 
     Bush'un Rice'a notu uzatmasını Reuters Haber Ajansı foto muhabiri Rick Wilking görüntüledi. Ajans, fotoğrafı tüm dünyaya servise sunarken görüntü günün konusu oldu. 
     
</TEXT>
</DOC>
