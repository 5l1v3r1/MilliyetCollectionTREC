<DOC>
<DOCNO> 369818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/guncel/gun01.html </URL>
<DATE> 2005/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğün evi yas evi oldu 
</HEADLINE>
<TEXT>


İBRAHİM ÖZÇEKİÇ DHA 

KAYSERİ'DE dün yapılacak düğün öncesi gelini kuaföre götüren damat Kazım Aydoğan 24 , kullandığı otomobilin takla atması sonucu yaşamını yitirdi. 
Gülçin Çulha ile 1 ay önce evlenen Kazım Aydoğan, düğün hazırlıklarına başladı. Önceki gün de kına gecesi vardı. Dün de düğün öncesi Kayseri'deki kuaförden saat 08.30'a randevu alındı. Gülçin Aydoğan, yakınları Nagehan Müftüoğlu 21 , Fatmagül Müftüoğlu 23 , Rüya Gürkan 8 ve Gökhan Uzun 20 , Kazım Aydoğan 'ın kullandığı otomobille yola çıktı. Aydoğan'ın arkadaşından emanet aldığı Şahin marka otomobil, dikkatsizlik ve aşırı sürat nedeniyle takla attı. 
Aydoğan olay yerinde ölürken, araçtaki 5 kişi Devlet Hastanesi'nde tedaviye alındı. Hafif yaralı olan Gülçin Aydoğan'ın sık sık eşini sorması, cep telefonundan araması üzerine acı haber duyuruldu. Eşinin ölüm haberini aldıktan sonra yıkılan Aydoğan'a sakinleştirici iğne yapıldı. 


</TEXT>
</DOC>
