<DOC>
<DOCNO> 391476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sonspo17.html </URL>
<DATE> 2005/11/01/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Beşiktaş Tigana ile ilk çalışmasını yaptı 
</HEADLINE>
<TEXT>

     Beşiktaş ile dün sözleşme imzalayan Fransız teknik adam Jean Tigana, bugün takımın başında ilk antrenmanına çıktı. 
     Siyah-beyazlılar, 3 Kasım Perşembe günü Sevilla ile deplasmanda yapacağı UEFA Kupası H Grubu ikinci maçının İstanbul’daki hazırlıklarını yeni teknik direktörleri Jean Tigana yönetiminde BJK Nevzat Demir Tesisleri’nde yaptığı antrenmanla tamamladı. 
     Fransız teknik adam ilk yarım saati basına açık olan antrenmanda futbolcularla tek tek ilgilenirken, çalışmada zaman zaman neşeli anlar da yaşandı. 
     
     5 FUTBOLCU GÖTÜRÜLMÜYOR 
     Beşiktaş’ta 5 futbolcu Sevilla maçı için İspanya’ya götürülmeyecek. 
     Siyah-beyazlılarda sakatlıkları süren Sergen, Gökhan ve Volkan’ın yanı sıra Ramazan ve Güven İspanya kafilesine dahil edilmedi. 
     Sakat olmasına rağmen kaptan Tayfur ise takımla birlikte İspanya’ya gidecek. Sakatlığı tamemen geçen Brezilyalı futbolcu Kleberson da kadroda yer alacak. 
     Ögleden sonra İspanya’ya hareket edecek olan siyah-beyazlılarda, kafilede şu futbolcular bulunuyor 
     Cordoba, Murat, İbrahim Toraman, Çağdaş, Adem Dursun, Koray, Mustafa, Ali Güneş, İbrahim Üzülmez, Ahmed Hassan, Okan, Pancu, Tümer, Ali Tandoğan, İbrahim Akın, Youla, Ailton, Ahmet Dursun, Veysel ve Kleberson. 
     
</TEXT>
</DOC>
