<DOC>
<DOCNO> 372526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sonspo15.html </URL>
<DATE> 2005/08/24/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Şenol Güneş, Gökdeniz konusunda yönetime rapor vermedi... 
</HEADLINE>
<TEXT>

     Trabzonspor Teknik Direktörü Şenol Güneş'in Gökdeniz konusunda yönetim kuruluna henüz bir rapor vermediği bildirildi. 
     Kulüp basın sözcüsü İbrahim Şahin, AA muhabirine yaptığı açıklamada, Ankaragücü maçının devre arasında stattan izinsiz olarak ayrılan Gökdeniz konusunda, teknik direktör Şenol Güneş'in yönetim kuruluna rapor vermediğini söyledi. 
     Şahin, yönetim kuruluna rapor verilmediği için dün akşam yaptıkları toplantıda bu konuda bir karar almadıklarını da ifade ederek, ''Teknik direktörümüzden rapor gelmesi halinde bu konuda gereğini yaparız'' dedi. 
     
     TAYFUN CORA, KAYSERİSPOR'A VERİLDİ 
     Beşiktaş'ın stoper oyuncusu Kürşat ile anlaşmaya varan Trabzonspor, kendi altyapısından yetiştirdiği stoper oyuncusu Tayfun Cora'yı Kayserispor'a verdi. 
     Dün Tayfun konusunda Kayserispor ile prensipte anlaşıldığı ve bu futbolcunun kiralık olarak yeni takımında forma giyeceği bildirildi. 
     Tayfun'un bu sabah Kayseri'ye gittiği ve yeni takımıyla son bir görüşmenin ardından aksilik çıkmadığı takdirde sözleşme imzalayacağı öğrenildi. 
     
</TEXT>
</DOC>
