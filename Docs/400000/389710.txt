<DOC>
<DOCNO> 389710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/yasam/axyas02.html </URL>
<DATE> 2005/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mağdur turiste ahlaksız teklif 
</HEADLINE>
<TEXT>


Daily Mirror gazetesine göre, Marmaris'teki Club Alize adlı otelin koruma görevlisi, 17 yaşındaki İngiliz turiste tecavüz etti. Otel yönetimi ise kızın ailesine polise gitmeme karşılığı bedava tatil önerdi 

Nevsal Elevli 

İngiliz Daily Mirror gazetesinin haberine göre, geçen ay Marmaris'e tatile gelen 17 yaşındaki bir İngiliz kıza, kaldığı otelin bir koruması tarafından tecavüz edildi ve otel yönetimi aileye, polise gitmemeleri karşılığında bedava tatil teklif etti. 
İsmi açıklanmayan kızın annesinin gazeteye yaptığı açıklamaya göre, Club Alize adlı apart otelin koruma görevlisi, genç kızı asansörden zorla çıkarıp tecavüz etti. Olay üzerine aile, resepsiyona giderek şik yette bulundu ve otel görevlileri koruma görevlisini bulup aileye teşhis ettirdi. 
İngiliz aile, 'büyük patron'la görüşmek üzere otel müdürünün odasına alındı. 

'Korkutmaya da çalıştı' 
Annenin anlattıklarına göre, ismini açıklamayan 'büyük patron', polise şik yette bulunmamaları karşılığında seneye kendilerini bedava ağırlayacaklarını söyledi. 'Büyük patron' ayrıca, polisin genç kızın ifadesini inandırıcı bulmaması halinde Türkiye'den çıkmalarına izin verilmeyeceğini söyleyerek aileyi korkutmaya da çalıştı. 
Ancak oteldeki bir İngiliz polis, olayı duyarak aileyi polise gitmeleri konusunda ikna etti. Anne, karakolda kızının saatlerce sorgulandığını ve gerçekten tecavüze uğradığının kanıtlanması için 2 kez test yapıldığını anlattı. Gazete, ailenin şik yeti üzerine bir kişinin tutuklandığını yazdı. 


</TEXT>
</DOC>
