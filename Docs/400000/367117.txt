<DOC>
<DOCNO> 367117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sontur22.html </URL>
<DATE> 2005/08/04/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Tecavüz girişimi iddiası .. 
</HEADLINE>
<TEXT>

     Adana’da, 16 yaşındaki bir genç, silah zoruyla motosikletle götürüldüğü kırsal alanda tecavüz girişiminden kaçarak kurtulduğu iddiasıyla polise şikayette bulundu. 
     İddiaya göre, merkez Yüreğir İlçesi Dervişler Mahallesi 11. 
     Sokak’ta oturan ve oto tamirhanesinde çalışan A.B. 16 , iki kişi tarafından silah zoruyla motosiklete bindirilerek, Çatalan Beldesi Hocalı Köyü yakınlarındaki bir ağaçlık alana götürüldü. A.B’nin burada tecavüze uğrayacağı sırada zanlılardan birinin belindeki tabancayı alarak kaçtığı belirtildi. 
     Kaçarken tabancanın şarjörünü atan A.B’nin, daha sonra yürüyerek Çukurova Üniversitesi Tıp Fakültesi Balcalı Hastanesi yakınlarından halk otobüsüne binerek evine geldiği ve yaşadıklarını ailesine anlattığı bildirildi. Ardından, oğlunu yanına alan baba, polis karakoluna giderek şikayette bulundu. 
     Gencin eve getirdiği tabancaya el konulurken, Emniyet Müdürlüğü Gasp Bürosu görevlilerince A.B’nin kaçırıldığını öne sürdüğü yerde inceleme yapıldı. 
     A.B, ifadesi alınmak üzere Emniyet Müdürlüğü Çocuk Şube Müdürlüğü’ne götürülürken, kimlikleri belirlenen zanlıların yakalanmasına çalışıldığı bildirildi. 
     
</TEXT>
</DOC>
