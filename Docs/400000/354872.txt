<DOC>
<DOCNO> 354872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sontur48.html </URL>
<DATE> 2005/06/23/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Kaybolan balıkçının cesedi bulundu 
</HEADLINE>
<TEXT>

     Edirne'de, 3 gün önce Meriç Nehri'nde balık avına çıkan kişinin cesedi, askerler tarafından bulundu. 
     20 Haziran Pazartesi günü, Güler Petrol Ofisi'nde yıkama yağlama işi yapan Orhan Kuru 41 , motosikletiyle merkeze bağlı Bosnaköy'e gitti. Burada balık tutmak için kayığa binerek Meriç Nehri'ne açılan Kuru, bir daha geriye dönmedi. Kuru'nun ailesi olaydan şüphelenerek Jandarma Komutanlığı'na haber vermesi üzerine, dün jandarma ekipleri ve Edirne Arama Kurtarma Derneği EDAK nehirde arama yaptı. 
     Kuru'nun cesedi bugün Bosnaköy'ün Süvari Köprü mevkii askeri bölgede, Meriç Nehri kıyısında askerler tarafından bulundu. 
     Jandarma Olay Yeri İnceleme ekiplerinin cesedin Kuru'ya ait olduğunu belirlemesinden sonra ceset ailesine teslim edildi. 
     Bu arada Kuru'nun üzerinde kurusıkı tabanca bulunduğu bildirildi. 
     
</TEXT>
</DOC>
