<DOC>
<DOCNO> 368990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sonspo12.html </URL>
<DATE> 2005/08/11/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Galatasaray ile Ankaragücü ligde yarın 81. randevuda... 
</HEADLINE>
<TEXT>

     Galatasaray ile Ankaragücü, yarın yapacakları maçla Birinci Futbol Ligi'nde 81. kez karşı karşıya gelecek. 
     İki takım arasında ligde şimdiye dek yapılan 80 maçta Galatasaray'ın galibiyet sayısında 49-13 gibi büyük bir üstünlüğü göze çarpıyor. Taraflar, 18 maçta ise eşitliği bozamadı. 
     Galatasaray'ın ligde attığı toplam 164 gole, başkentin sarı-lacivertli ekibi 69 golle karşılık verebildi. 
     İki takım arasında ligde geçen sezon yapılan maçlarda Galatasaray, İstanbul'da 2-1, Ankara'da da 1-0 galip gelmişti. 
     
     ANKARA'DAKİ MAÇLAR 

     Galatasaray ile Ankaragücü, Birinci Futbol Ligi'nde şimdiye dek Ankara'da 40 kez karşılaştı. 
     Galatasaray, genel toplamdaki üstünlüğünü deplasmanda da göstererek, rakibine galibiyet sayısında 18-11 üstünlük kurdu. 
     Her iki ekip Ankara'daki 11 maçta eşitliği bozamazken, Galatasaray 60, Ankaragücü ise 41 gol attı. 
     
     EN FARKLI SKORLU GALİBİYETLER 

     Galatasaray, Ankaragücü karşısında lig tarihinde en farklı skorlu galibiyetini, 1992-93 sezonun son haftasında, Ankara'da 8-0 kazanarak elde etti. Sarı-kırmızılı ekip, bu sonuçla sezonu Beşiktaş'ın önünde averajla şampiyon olarak kapatmıştı. 
     ''Cim Bom'', 1995-96 ve 1999-2000 sezonlarında 5-0, 1996-97 sezonunda ise 5-1'lik farklı skorlu galibiyetler elde etti. 
     Ankaragücü ise Galatasaray karşısında ligde yalnızca 2 farklı skorlu galibiyetler alabildi. 
     
</TEXT>
</DOC>
