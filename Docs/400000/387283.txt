<DOC>
<DOCNO> 387283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sondun35.html </URL>
<DATE> 2005/10/17/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Hariri suikastinde yeni gözaltı 
</HEADLINE>
<TEXT>

     Fransa, BM'nin, eski Lübnan Başbakanı Refik Hariri'nin öldürülmesine ilişkin yürüttüğü soruşturmada önemli tanıklardan biri olarak gördüğü Suriyeli eski istihbarat görevlisi Muhammet Zahir El-Sıddık'ı gözaltına aldı. 
     Polis, El-Sıddık'ın Fransız İstihbarat Servisi DST tarafından Paris bölgesinde düzenlenen operasyon sonucu gözaltına alındığını açıkladı. 
     ''Suriyeli eski istihbarat görevlisi hakkında Lübnan'ın talebiyle uluslararası tutuklama emri çıkartıldığını'' belirten polis yetkilileri, ''El-Sıddık'ın sorgulanmak üzere bu ülkeye iade edileceğini'' bildirdiler. 
     Lübnan yargısı, El-Sıddık'ı, suikastı soruşturan BM yetkililerine ''sahte bilgi vermek ve yanlış yönlendirmekle'' suçluyor. 
     Arap medyasına göre El-Sıddık, Detlev Mehlis'in yönettiği BM soruşturmasında en önemli tanık. 
     
</TEXT>
</DOC>
