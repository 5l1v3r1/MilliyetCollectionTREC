<DOC>
<DOCNO> 364148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sontur10.html </URL>
<DATE> 2005/07/25/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Hastanede AIDS paniği 
</HEADLINE>
<TEXT>

     Taylan YILDIRIM İZMİR, DHA 

      İZMİR Bornova'da gasp suçundan aranırken kimliği belirsiz kişiler tarafından dövüldükten sonra sokağa terkedilen ve tedavi gördüğü hastanede ölen 45 yaşındaki C.A.'nın AIDS'li olması, 8 gün yattığı Atatürk Devlet Hastanesi'nde paniğe neden oldu. C.A.'nın yattığı yoğun bakım ünitesi 2 gün süreyle karantinaya alındı. Doktorlar, C.A. ile ilişkiye giren, onu döverek bokağa atan kişilerle, konuyu araştırırken kanına temas etme ihtimali olan polislerin virüs kapma ihtimaline karşı en yakın hastaneye gidip test yaptırmalarını istedi. 
     Olay, geçen 8 Temmuzda Özkanlar semtindeki Sakarya Caddesi, Eczane Durağı yakınlarında meydana geldi. Akşam saatlerinde park içinde dolaşan bir kişinin para ve cep telefonunu iki arkadaşıyla gasp eden C.A. kaçarken, arkadaşları polis takibi sonunda yakalandı. 
     Kaçtıktan sonra başka bir gasp olayına daha karıştığı iddia edilen C.A., gece kimliği belirsiz kişiler tarafından dövüldükten sonra sokağa terk edildi. Sabah saatlerinde baygın halde bulunarak Bornova Trafik Hastanesi'ne kaldırılan C.A., yapılan ilk müdahalenin ardından Yeşilyurt semtindeki Atatürk Devlet Hastanesi'ne sevk edildi. 
     Başından ağır darbe alan C.A., hastanenin 9'uncu katındaki beyin cerrahisi yoğun bakım ünitesine yatırıldı. Bu arada gasp iddiasıyla C.A.'yı arayan polise, dayak ve geceki gasp girişiminden herhangi bir başvurunun ya da şikayetin yapılmadığı anlaşıldı. 
     
     AİDS'Lİ OLDUĞU ORTAYA ÇIKTI 
     Kıyasıya döcülmesi sırasında aşırı kan kaybeden C.A.'ın kan grubunun belirlenmesi için alınan örneklere yapılan testler, gerçeği ortaya çıkardı. C.A.'nın AIDS virüsü taşıdığı ve Hepatit C hastası olduğu belirlendi. 
     Hastanede panik çıkmaması için doktorlar ve hemşirelere hasta hakkında konuşma yasağı getirildi. 
     Yoğun bakım ünitesinde 8 gün yaşam savaşı veren C.A., AIDS virüsünün bağışıklık sistemini azaltması nedeniyle kaptığı enfeksiyondan hayatını kaybetti. Tüm vücudu ilaçlanan C.A.'nın cesedi Adli Tıp Kurumu morguda yapılan otopsinin ardından gerekli önlemler alınarak geçen hafta toprağa verildi. 
     
     YOĞUN BAKIM ÜNİTESİNE İKİ GÜN KARANTİNA 
     Hastanede ise yoğun bakım servisi karantinaya alındı. Dışarıdan hasta kabulü yapılmazken, içerideki hasta yakınları ve hastaların da çıkışına izin verilmedi. Yoğun bakım ünitesinde hastane personelinin verdiği bilgiye göre iki gün sürdüğü öğrenilen karantina, ilaçlama sonrasında yapılan testlerde virüs bulunmadığı belirlenince kaldırıldı. 
     Olayı hastane çalışanları da doğrularken, yetkililer konuyla ilgili açıklama yapmaktan kaçındı. C.A.'nın ilk getirildiği Bornova Trafik Hastanesi'nde de o gün görevde olanlar tetkikten geçirildi. 
     Evli ve iki çocuk babası olduğu belirtilen C.A.'nin ailesi de konuyla ilgili konuşmadı. 
     
     DAYAKÇILAR TEST YAPTIRSIN 
     C.A.'nın tedavisinin yapıldığı Atatürk Devlet Hastanesi'nde görevli doktorlar, Ay'ı dövenlerin de büyük risk altında olduğunu söyledi. Kavga sırasında karşılıklı yaralanmalar olabileğine, dolayısıyla da AIDS ve Hepatit C'nin bulaşma olasılığının çok büyük olduğuna dikkat çeken doktorlar bu kişilerin de en yakın hastaneye başvurmasını istedi. 
     Doktorlar aynı şekilde konu hakkında araştırma yaparken ellerine kan bulaşmış olması ihtimalı olan polislerinde test yaptırmasını önerdi. Testleri ihmal edilmemesini gerektiğini de söyleyen doktorlar, AIDS ve Hepatit C'nin ölümcül hastalıklar olduğuna dikkat çekti. 
     
</TEXT>
</DOC>
