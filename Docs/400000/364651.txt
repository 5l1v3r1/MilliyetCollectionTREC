<DOC>
<DOCNO> 364651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sondun39.html </URL>
<DATE> 2005/07/27/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Açe'deki Türk okulları öğrenci sıkıntısı çekiyor 
</HEADLINE>
<TEXT>

     Endonezya'nın tsunami felaketinin yaşandığı Açe bölgesinde bir Türk sivil toplum örgütü tarafından kurulan iki okulun öğrenci sıkıntısı çektiği bildirildi. 
     Okulu kuran Pasifik Ülkeleri ile Sosyal ve İktisadi Dayanışma Derneği Pasiad yetkilileri, Açe'de yeni okul yılının başladığı 1 Ağustos'ta 96 öğrenci kapasiteli yatılı okulda sadece 36 öğrencinin kayıt yaptırdığını belirttiler. 
     Açe bölgesi eğitim müdür yardımcısı Anas M. Adam, ''Pasiad yöneticileri tsunami faciasında öksüz ve yetim kalan öğrencilerin eğitim görmeleri için açılan okulların daha fazla öğrenciye gereksinimleri bulunduğunu ilettiler'' dedi. 
     Adam, sorunun Fatih Türkiye School olarak bilinen ve iyi eğitim veren okulun bölge halkınca fazla tanınmamasından kaynaklandığını belirterek, bölge eğitim müdürlüklerinden en iyi öğrencilerini bu okullara göndermelerini istediğini kaydetti. 
     Cakarta, Bandung ve Semarang'ın yanı sıra Açe'de de okulu bulunan Pasiad, buradaki öğrencileri verdiği karşılıksız bursla okutuyor. 
     
</TEXT>
</DOC>
