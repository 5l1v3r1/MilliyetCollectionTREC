<DOC>
<DOCNO> 367552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/yasam/ayas.html </URL>
<DATE> 2005/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
O minicik parmağı temizlikçi mi kesti 
</HEADLINE>
<TEXT>


Balıkesir Doğum ve Çocuk Bakımevi'nde doğan bebeğin göbek bağını serçe parmağıyla birlikte kesen kişinin ebe değil, temizlik işçisi olduğu iddia edildi 


Balıkesir Doğum ve Çocuk Bakımevi'nde, yeni doğan bebeğin göbek bağının kesimi sırasında serçe parmağının da kesilmesine doğumhanedeki bir temizlik işçisinin neden olduğu öne sürüldü. 
Balıkesir İl Sağlık Müdürü Süleyman Baysal, Nurşen Aldemir'in 22 , 27 Temmuz gecesi Balıkesir Doğum ve Çocuk Bakımevi'nde dünyaya getirdiği erkek bebeğin sol el serçe parmağının, göbek bağını kesmek isteyen ebe tarafından kesildiği iddiasıyla ilgili soruşturmanın sürdüğünü söyledi. 

Soruşturma genişletildi 
Soruşturma kapsamında doğumhanede bulunan tüm personelin ifadelerinin alındığını, son olarak baba Ahmet Aldemir'in ifadesine başvurulacağını belirten Baysal, şöyle konuştu 
"Bebeğin parmağının doğumhanede bulunan bir temizlik işçisi tarafından kesildiği iddia edildi. Soruşturmanın yönü bu tarafa kaydı. Adı geçen temizlik işçisinin ifadesine de başvuracağız." 


</TEXT>
</DOC>
