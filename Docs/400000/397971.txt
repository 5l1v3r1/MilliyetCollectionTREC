<DOC>
<DOCNO> 397971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/sonsiy14.html </URL>
<DATE> 2005/11/25/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Ondokuzmayıs Üniversitesi’nde noter tastikli kadrolaşma 
</HEADLINE>
<TEXT>

     8 ay önce görevlerine son verilen 80 araştırma görevlisinin avukatları, OMÜ'ye yeni ataması yapılacak 14 kişinin adını bir tiyatro oyununan senaryosunda geçirerek, geçen yaz notere onaylattı. İsimlerden 13'ü üniversitenin ilan ettiği kadrolara atanırken, biri yurtdışında olduğu için ataması yapılamadı. Şimdi Samsun'da bu tastikli atama konuşuluyor 

Şenol ÇAKIR SAMSUN, DHA 

Kadrolaşma iddiaları nedeniyle TBMM’de hakkında araştırma komisyonu kurulan Samsun Ondokuzmayıs Üniversitesi’nde OMÜ şimdi de adrese teslim kadro ilanı ve alınacağı önceden notere tasdik ettirilen 13 Yardımcı Doçentin durumu gündemde. 
     TBMM Araştırma Komisyonu’na da gönderilen belgelerdeki iddialara göre, OMÜ tarafından verilen ilanda alınacak 23 yardımcı doçentten bazılarının özellikleri de belirtildi. Bunun üzerine ataması kesin gözüyle bakılan 14 yardımcı doçentin isimleri notere tasdik ettirildi. Çökertme adlı iki perdelik oyun içerisinde adları geçirilenlerden 13’ünün ataması yapıldı. 1’i ise yurt dışında bulunması nedeniyle, ilanda belirlenen bölüme atama yapılmadı. 
     Ondokuz Mayıs Üniversitesi'nde keyfi yönetim, kamu kaynaklarının amaç dışı kullanımı ve kadrolaşma iddialarının araştırılmasıyla ilgili TBMM’de kurulan komisyon çalışmalarına devam ediyor. Rektör Prof. Dr. Ferit Bernay’ın 5 yıldır gerçekleştirdiği uygulamaların mercek altına alındığı komisyona, son olarak kadrolaşmayla ilgili noter tasdikli bir belge ulaştırıldı. İddiaya göre, 29 Mayıs tarihinde 3 profesör, 8 doçent, 23 yardımcı doçent alınması için OMÜ tarafından gazetelere ilan verildi. Ancak ilanda Yardımcı doçentlik kadrosuna alınacak kişilerin başvuru şartları arasında uzmanlık alanı olan doktora tezleri de gösterildi. Bu durum ise, 8 ay önce görevlerine son verilen 80 araştırma görevlisinin avukatları Yaşar Baş ile Recep Yüksel’in dikkatini çekti. İlanı adresi belli’ olarak değerlendiren avukatlar, Samsun 5'inci Noterliği’ne 14204 sıra numarasıyla 20 Haziran 2005 tarihinde yardımcı doçentlik kadrosuna ataması yapılacak kişilerin isimlerinin yeraldığı iki perdelik bir oyunu tasdik ettirdi. 
     
     NOTERE ONAYLATILAN KİŞİLER ATANDI 

     İddaaların suç duyurusu niteliği taşıması nedeniyle hayali olarak yazılan Çökertme’ adlı oyunda, Tıp Fakültesi Plastik Cerrahi Anabilim Dalı’na Volkan Tayfur, Yener Demirbaş, Pediatri’ye H. Kaya, Adnan Dağçınar, Ziraat Fakültesi Toprak Bölümü’ne Orhan Dengiz, Tarla Bitkileri Bölümü’ne Fatih Seyis, Diş Hekimliği’ne Emine Şen, Aysun Avşar, Veterinerlik Fakültesi’ne Devrim Sarıpınar, Zehra Selçuk Reisli, Sinop Su Ürünleri Fakültesi’ne Mehmet Çulhan, Amasya Eğitim Fakültesi Beden Eğitimi Bölümü’ne Resul Çekin, Sinop Eğitim Fakültesi’ne Nazan Ocak, Terme Meslek Yüksek Okulu’na Sibel Özçakmak, Mühendislik Fakültesi’ne de Mehmet Yücel’in atanacağı vurgulandı. İsimlerden 13’ü ilan edilen kadrolara Temmuz-Ağustos ayları içinde atandı. Mehmet Yücel ise yurt dışında olduğundan dolayı kadroya müracaat etmedi. Bu bölüm için açılan kadroya ise atama yapılmadığı belirlendi. 
     
     KİŞİYE ÖZEL İLAN 

     Avukatlar Yaşar Baş ile Recep Yüksel, kadrolaşmanın yangından mal kaçırırcasına devam ettiğini kanıtladıklarını belirtti. Yaşar Baş, OMÜ’de kadrolaşmaların yüzde 95’i bu şekilde yapılıyor. Kişiye özel ilanlar veriliyor. Bu OMÜ’de alışkanlık haline geldi'' dedi. avukatlar, noter kanalıyla tasdik ettirdikleri belgeleri, TBMM’de kurulan araştırma komisyonuna gönderdi. 
     
     REKTÖRDEN TEPKİ 

     Bu arada Ondokuz Mayıs Üniversitesi Rektörü Prof. Dr. Ferit Bernay, ilanın ihtiyaca göre verildiğini, atamaların haksız yapıldığını öne sürenlerin cesaret edip yargıya başvurmasını istedi. Bernay, Ataması yapılanlardan daha yetenekli olduğunu düşünenler, neden yargıya müracaat etmiyor. Herşey yargıya açık. Bu belli merkezlerden yürütülen bir kampanyadır'' dedi. Rektör Prof. Dr. Bernay, atamaları yapılan yardımcı doçentlerin önceden notere tasdik ettirilmesiyle ilgili olarak ta, Bu tahminden öte bir şey değildir'' diye konuştu. 
     
     ÇÖKERTME OYUNU 

     Notere tastik ettirilen oyunda araştırma görevlisi Ömer beye kadro verilmez. Odasına arkadaşı Eray bey gelir. Daha sonra da Çökertme’ adı verilen çaycı Halil efendi. Eray bey, hocam internetten 35 kişilik ilanı bir indirebilirmisiniz Bak yüksek sesle okuyorum. Halil amca bildiğin adresleri hocama söyleyiver’ der. Ardından Eray Bey, bölüm adlarını söyler, çaycı Halil Efendi de atanacak kişilerin ad ve soyadlarını. Liste bu şekilde uzar gider. Sonunda Eray Bey, Hocam Çökertme'nin bu söylediklerini bir kenara yaz. El mi yaman bey mi yaman görürsün. Değil mi Halil amca '' diye konuşur. 
     Atamalar açıklandığında, oyundaki çaycı Halil amca'nın söylediği isimlerin, gerçekten atandıkları ortaya çıkar. 
     
</TEXT>
</DOC>
