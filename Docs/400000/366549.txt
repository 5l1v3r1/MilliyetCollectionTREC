<DOC>
<DOCNO> 366549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/ekonomi/eko04.html </URL>
<DATE> 2005/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğtaş mutfağa da girecek 
</HEADLINE>
<TEXT>


BERRİN HABERVEREN Biga 

Biga'da, 1972 yılında kurulan küçük bir mobilya atölyesinden doğan ve yönetim kurulunu altı kardeşin oluşturduğu Doğtaş şirketinin 10 milyon dolara mal ettiği yeni Yaylı Yatak Fabrikası törenle açıldı. 
Doğtaş Mobilya Yönetim Kurulu Başkanı Davut Doğan açılışı yapılan yatak tesislerinin beş yıldır programlarında olduğunu ancak krikler nedeniyle ertelendiğini belirterek, "Bugün artık önümüzü görebiliyoruz. Sadece bu yıl ve bu tesis için 10 milyon dolar yatırım yaptık. Önümüzdeki üç yıl içinde yeni bir mutfak fabrikası kurarak, 20 milyon dolarlık yatırım yapmayı planlıyoruz" dedi. 
Doğan, uzun vadede planladıkları yatırımlarla ilgili ise şunları söyledi "Alman bir firma ile görüşüyoruz. Kısa vadede distribütörlük, uzun vadede ise ortak yatırım planlıyoruz. Aynı zamanda perakende sektöründe de büyümeyi hedefliyoruz. 'Doğtaş Evim' adı ile oluşturulan mağazalar kısa vadede artacak." 

IKEA etkilemedi 
Mobilya sektörünün IKEA'nın gelişi ile hareketlendiğine dikkat çeken Doğan, "Ama Türk halkı h l büyük mobilya takımları ve yatak odası tercih ediyor. IKEA ise daha çok tekil ürünler satıyor. Bu nedenle bizim hedef kitlemizden çalmış değil" diye konuştu. 


</TEXT>
</DOC>
