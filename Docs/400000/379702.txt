<DOC>
<DOCNO> 379702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sonsiy23.html </URL>
<DATE> 2005/09/19/ </DATE>
<TIME> 20.10 </TIME>
<AUTHOR>  </AUTHOR>
<HEADLINE>
Başbakan Erdoğan okul açılışı yaptı... 
</HEADLINE>
<TEXT>

     Başbakan Recep Tayyip Erdoğan, "Lafla muasır medeniyetler seviyesinin üzerine çıkmak olmaz" dedi. 
     Başbakan Erdoğan, Trabzon’un Araklı ilçesinde hayırsever işadamı Saffet Çedi’nin kendi adına yaptırdığı lisenin açılış törenine katıldı. 
     Erdoğan, burada yaptığı konuşmada, AK Parti Hükümeti döneminde 60 bin adet derslik yapıldığını ve bunun da Cumhuriyet tarihinde bir rekor olduğunu söyledi. 
     Türkiye’nin her geçen gün büyüyüp güçlendiğini kaydeden Erdoğan, sözlerine şöyle devam etti 
     "Okuma yazma oranında yüzde 90’lara varmak üzereyiz. ’Haydi Kızlar Okula Kampanya’sı ile 150 bine yakın kızımız okula başladı. 
     Türkiye’nin en ücra köşesine bile bilişim teknolojisi sınıfı açacağız. 
     Her sınıfta internet bağlantılı 21 bilgisayar olacak. Yıl sonuna kadar internet bağlantısının olmadığı okul kalmayacak. 
     Bizim derdimiz yavrularımızın en iyi şekilde yetişmesidir. Böyle lafla muasır medeniyetler seviyesinin üzerine çıkmak olmaz. Gazi Mustafa Kemal bize bir hedef verdi. Ne dedi Muasır medeniyetler seviyesinin üzerine çıkmak.’ Ama bugüne kadar laf yaptılar. Laf, laf, laf. Lafla peynir gemisi yürümüyor. İcraat gerek, icraat. İşte bu nedenle adımlarımızı birer birer atıyoruz." Başbakan Erdoğan daha sonra Saffet Çedi Lisesi’nin açılışını yaptı ve okulda incelemelerde bulundu. 
     
</TEXT>
</DOC>
