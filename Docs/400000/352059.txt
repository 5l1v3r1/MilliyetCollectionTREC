<DOC>
<DOCNO> 352059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/spor/aspo.html </URL>
<DATE> 2005/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Neydi o günler 
</HEADLINE>
<TEXT>


Bir dönemler Siirt Jet - Pa'ya 9 milyon dolara transfer olarak Türk futbolunda rekor kıran Sergen Yalçın, Beşiktaş'ta önümüzdeki sezon, geçen yıl aldığı paranın yarısına forma giymeyi kabul etti ve imzayı attı 

SÜLEYMAN HATISARU 


Türk Futbolu'nda her zaman ayrı bir renk oldu Sergen Yalçın... Gerek özel yaşantısı, gerek futbol kumaşı, gerekse atlara olan sevdasıyla... Keşfedildiği ilk günden bu yana Türkiye'nin Avrupa'ya açılacak penceresi olarak anılmıştı. Ancak Sergen futbol yeteneklerinin sadece belli bir kısmını kullanmayı tercih edince, hayal edilen kulüplerin kapısını bile çalamadı. Sergen'in inişli çıkışlı hali bile Türkiye'de milyon dolarlar ediyordu ve hep de etmişti. 
Sergen, zamanında Siirt Jet - Pa'ya 9 milyon dolarlık bonservis ücretiyle transfer olurken, rekor kırmıştı. Başkan Fadıl Akgündüz, yıldız oyuncu için yaptığı harcamayı, "Sergen'e verdiğim parayla 10 milletvekili alırdım" sözleriyle özetliyordu. 
Sergen için her macera aslında aynı oldu... Beşiktaş'ın yanı sıra Fenerbahçe, Trabzonspor ve Galatasaray'da oynadığı yıllarda da yüksek rakamlara imza atmış, ancak gerçek Sergen gibi oynayamamıştı. Her defasında "Artık futbolu düşünüyorum" diyen süper solak, sonunda Beşiktaş'a geri döndü. 
Siyah - Beyazlı kulüpteki ilk iki yılında büyük başarılara imza atan Sergen, 100. yılda şampiyonluğun kahramanı oldu. Ancak asırlık geçmişin noktalandığı dönemde yani 2004 - 2005 sezonunda Sergen de kayboldu... 
Gelecek yıl da Siyah - Beyazlı formayı giyebilmek için masaya oturan Sergen, bu kez isteyen değil, her şartı kabul eden taraf oldu. Yıldız futbolcu, 750 bin YTL olarak belirlenen garanti parasını 300 bin YTL'ye, 60 bin YTL olan maç başına anlaşmasını ise 30 bin YTL'ye indirerek bir yıl daha yuvada kaldı... Sporseverlerin aklında ise yıllardır sorulan iki kritik soru h l yanıt bulamadı nereden nereye Bu çocuk Real Madrid'de oynamaz mıydı 

Kariyeri 1991-1996 Beşiktaş 136 maç - 43 gol 1997-1999 İstanbulspor 16 maç - 14 gol 1999 2.yarı Fenerbahçe 15 maç - 7 gol 1999-2000 F.Bahçe - G.Saray 17 maç - 5 gol 2000-2001 Trabzonspor 21 maç - 1 gol 2001-2002 Galatasaray 18 maç - 7 gol 2002-2004 Beşiktaş 52 maç - 19 gol 2004-2005 Beşiktaş 21 maç - 3 gol Milli Takım 37 maç - 5 gol 


</TEXT>
</DOC>
