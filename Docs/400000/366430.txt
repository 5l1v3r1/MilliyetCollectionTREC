<DOC>
<DOCNO> 366430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sonspo05.html </URL>
<DATE> 2005/08/02/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Hakan Şükür Fener ile geçen sezon 3 maç yaptık, 2'sini kazandık 
</HEADLINE>
<TEXT>

     Hakan Şükür, kim gelirse gelsin, bu kadroyla iyi işler yaparız. Ama bir taraftar olsam, kayıtsız şartsız takımın yanında olurdum dedi. 
     Takımın oturmuş, çok iyi bir kadrosu olduğunu savunan yıldız futbolcu, Sanırım yöneticilerimiz de transfer yapacak. Kim gelirse gelsin, bu kadroyla iyi işler yaparız. Ama bir taraftar olsam, kayıtsız şartsız takımın yanında olurdum. Yapılacak iyi transferler ya da sonuçlara göre tribünlere gelmek, bence taraftar kriterine uygun değil'' diyerek dikkat çekti. 
     
     Aynı havayı yakalarsak’ 
     Geçen sezon takımda iyi bir arkadaşlık ortamı olduğunu ve bu sezon da aynı havayı yakalamayı amaçladıklarını vurgulayan Kral, şöyle devam etti Geçen sezon takımdaki olumlu havaya rağmen şampiyon olamadık. Bu sene zirveye çıkmayı hedefliyoruz. Yanınızda sizin gibi dağıtıcı ve yetenekli bir oyuncu olursa, hoşnut olursunuz. Çünkü sizin yükünüzü hafifletir. Necati ve Ümit Karan’la ligde ve Avrupa’da çok başarılı işler yapacağımızı düşünüyorum.'' 
     
     Bir mesaj da Fener’e 
     Fenerbahçe’nin Appiah tercihini de değerlendiren Şükür, Çok önemli bir oyuncu. Parma’da beraber oynadığım ve tanıdığım önemli bir futbolcu. Bence Fenerbahçe çok iyi bir transfer yaptı. Orta sahaları da çok kuvvetli. Ama bir şey unutulmasın. Geçen sezon oynadığımız üç maçın ikisini kazandık. Lige istediğimiz gibi girersek, çok şey yapacağımızı düşünüyorum'' dedi. Hakan, Konya maçında çok daha iyi bir Galatasaray izleteceklerini de sözlerine ekledi. 
     
</TEXT>
</DOC>
