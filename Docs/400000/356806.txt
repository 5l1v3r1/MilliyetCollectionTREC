<DOC>
<DOCNO> 356806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/astro/index.html </URL>
<DATE> 2005/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Abartıya kaçabiliriz 
</HEADLINE>
<TEXT>


Bugün maddi açıdan kazançlı çıkmak istiyorsak, abartıdan uzak durmalı ve tembellik de etmemeliyiz. Akşam saatlerinde görüşlerimizde biraz daha esnek olmak fayda sağlayabilir. 
Koç'lar son derece etkileyici olacakları günlerindeler. Kendilerine yeni hedefler belirlemek ve farklı konulara girmek onları fazlasıyla heveslendiriyor. Boğa'lar adımlarını daha dikkatli atmalılar. Kafalarını karıştıran konularda acele karar almaktan kaçınmaları gerekir. İkizler pozitif bir günde olacaklar. Kendilerine güvenerek hareket etmeleri başarı da getiriyor. Sosyal alandaki hareketlilikten hoşnut olacaklar. Yengeç'ler iş hayatında verimli olmak durumundalar. Aldıkları sorumlulukları bir an önce yerine getirmeli ve cesur kararlar verebilmeliler. Aslan'lar çok hareketliler. Değişik konular ve görüşler heveslerini artırıyor. Yabancılarla ilgili konular da gündeme gelebilecek. Başak'lar pek çok konuda kararlı ve tutarlı hareket etmeye çalışmalı. Ortaklaşa konularda şanslarını fazla zorlamadan, beklemeyi tercih etmeliler. Terazi'ler ortaklaşa konularda hevesli görünüyorlar fakat ılımlı olmaları gereken konular da bulunuyor. Evlilikle ilgili konular gündeme gelebilir. Hiçbir konuda aceleci olunmamalı. Akrep'ler işlerinde birtakım ağır sorumluluklar alabilir. Çabuk hareket etmek, sonuca gitmeleri gereken konularda onları oyalayacak gibi görünüyor. Yay'lar pozitif olacakları günlerindeler. Sosyal alandaki canlılık onlara heyecan veriyor. Çocuklarla ilgili konularda ise olumlu bir yaklaşım içinde olmalılar. Oğlak'lar için erteledikleri birtakım konular öne çıkabilecek. Planlı ve hızlı hareket edilmesi halinde pek çok konunun üstesinden gelinebilir. Kova'lar bugün yakın çevrelerinde hareket ve iletişim konularıyla beraberler. Yakınlarla ilgili konular gündeme gelebilir. Bu arada kardeşlerle ilişkilerinde ılımlı olmaya bakmalılar. Balık'lar maddi konularda risk almadan birtakım kararlar verebilmeli. Harcamalar konusunda ise daha dikkatli hareket etmeleri kendi yararlarına olacak. 
</TEXT>
</DOC>
