<DOC>
<DOCNO> 367681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sontur20.html </URL>
<DATE> 2005/08/06/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Er Kırandi'yi teslim almaya giden heyet, savcılığa sevk edildi... 
</HEADLINE>
<TEXT>

     Tunceli'de, terör örgütünce kaçırılan ve 2 gün önce serbest bırakılan Er Coşkun Kırandi'yi teslim almaya giden heyet üyeleri ile haberi takip eden gazeteciler, savcılığa sevk edildi. Gözaltına alınanlar arasında 3 gazetecinin daha bulunduğu öğrenildi. 
     AA muhabirinin aldığı bilgiye göre, gözaltına alınan 5 heyet üyesi ile AA Tunceli Muhabiri Haydar Toprakçı, DHA Tunceli Muhabiri Ferit Demir, bir haber ajansının 2 muhabiri ve bir gazetenin köşe yazarı, savcılığa sevk edildi. 
     Tunceli Barosu'ndan 3 avukatın da savunma yapmak üzere adliyede bulundukları bildirildi. 
     Tunceli'de, 11 Temmuz'da Tunceli-Pülümür Karayolu'nun 35. kilometresinde terör örgütü PKK tarafında kaçırılan Er Coşkun Kırandi, 4 Ağustos'ta, merkeze 15 kilometre uzaklıkta Güleç Köyü'nde serbest bırakılmış ve Kırandi'yi teslim almaya giden 6 heyet üyesi ile Kırandi'nin serbest bırakılışıyla ilgili haberi takip etmek üzere olay yerinde bulunan gazeteciler, gözaltına alınmıştı. 
     Bu arada gözaltına alınanlardan Selahattin Demirtaş'ın, avukat olması nedeniyle, ilgili prosedür gereği ifadesinin daha erken alındığı ve serbest bırakıldığı öğrenildi. 
     
</TEXT>
</DOC>
