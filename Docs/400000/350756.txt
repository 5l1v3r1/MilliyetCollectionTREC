<DOC>
<DOCNO> 350756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sonspo08.html </URL>
<DATE> 2005/06/10/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Yunan basını Artık Almanya uzak... 
</HEADLINE>
<TEXT>

     Türkiye'nin Kazakistan'a gol yağdırdığı sırada gece kendi evinde Ukrayna'ya yenilerek grup ikinciliği şansını artık Türkiye'nin puan kaybetmesine bağlayan Yunanistan'ın Alman teknik direktörü Otto Rehhagel "Daha ümit var" diyerek oyuncularına moral vermeye çalıştı. Rehhagel, Ukrayna'nın çok akıllı bir savunma yaptığını kabullendi. Alman hoca "Dilerim bundan sonra Türkiye ve Ukrayna maçlarından daha şanslı oluruz" dedi. 
     Ukrayna teknik direktörü Oleg Blochin ise "Artık yüzde 99.9 Dünya Kupası'nda oynayacağız" diye konuştu. Yunan basını yenilgiyi şansızlığa ve Türkiye maçının yorgunluğuna bağladı. Maç son-rası taraftarlar yenilgiye rağmen Milli Ta-kımı alkışlarla soyunma odasına yolladı. 
     Öte yandan yenilgi, Yunan basınında şu başlıklarla duyuruldu Ta Nea Artık Almanya uzak, To Vima Yunanistan kendini maceraya soktu. Apoyevmatini Şok yenilgi. İho Kalp krizi 0-1. Filatlos Milli Takım'ın nefesi yetmedi. Sportday Nankör olmayalım, Portekiz günleri unutulmamalı. Fos Kendi ellerimizle kendi gözlerimizi çıkardık. 
     
</TEXT>
</DOC>
