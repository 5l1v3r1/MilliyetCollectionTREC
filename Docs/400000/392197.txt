<DOC>
<DOCNO> 392197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sonsiy08.html </URL>
<DATE> 2005/11/04/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Baykal'dan Erdoğan'a bayram şekeri... 
</HEADLINE>
<TEXT>

     CHP Genel Başkanı Deniz Baykal bayram günü siyasi eleştirilere girmek istemediğini belirterek, "Kimsenin ağzının tadı kaçmasın. Bu da Tayyip Erdoğan’a bayram şekeri olsun" dedi. 
     Deniz Baykal bayramın ikinci gününde partililerle genel merkezde bayramlaştı. Çocuklara özel ilgi gösteren, onları kucağına alarak seven Baykal, fötr şapkalı bir partili ile de sohbet etti. 
     Gazetecilerin sorularını da yanıtlayan Baykal, siyasi eleştirilere ve tartışmalara bayram günü girmek istemediğini belirterek, "Kimsenin ağzının tadı kaçmasın. Zaten vatandaşın canını sıkan çok konu var. Bayram günü birbirimizi kırmayalım. 
     Kötü söz söylemeyelim. Bu da Tayyip Erdoğan’a bayram şekeri olsun" dedi. 
     Bayram sonrasında Kurultay toplanacağını ardından seçim çalışmalarına başlayacaklarını kaydeden Baykal, seçimlerin 2006’da erken olarak yapılması gerektiğini söyledi. 
     
     TELEFON EDERKEN ÖLEN ŞEHİDİN ACISI 
     Şehit olurken, ailesini arayarak helallik isteyen askerin ve ailesinin yaşadığı dramın acı olduğunu kaydeden Baykal, terörün çarpıcı bir biçimde yaşamaya devam ettiğini belirtti. 
     Baykal, "Kurşun adres sormaz, terör bayram dinlemez dedi. 
     Parti meclisi salonunda Başbakan Erdoğan’ın içinde türbanlı kadınların ve takkeli adamların olduğu Truva atı ile üniversitelere girmek istemesini gösteren bir karikatürü değerlendiren Baykal, "Buna da dava açılır mı " diye sordu. 
     Baykal karikatüristi kutladı. 

ANKA 
     
</TEXT>
</DOC>
