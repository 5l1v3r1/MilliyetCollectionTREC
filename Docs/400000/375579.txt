<DOC>
<DOCNO> 375579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/son/sontur09.html </URL>
<DATE> 2005/09/04/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Küfreden genç mahalleliyi ayaklandırdı 
</HEADLINE>
<TEXT>

     Mehmet AL DHA 

      ANTALYA'nın Alanya İlçesi'nde, alkollü olduğu iddia edilen bir genç, sokağa çıkıp komşularına küfür edince öfkeli vatandaşlar tarafından dövülüp, av tüfeği ile ayağından yaralandı. Jandarmanın güçlükle yatıştırdığı olaydan sonra 3 kişi gözaltına alındı. 
     Alanya'nın Kestel Beldesi'ndeki Baklacık Sokak'ta oturan 24 yaşındaki M.S. ile komşuları, genç adamın evine gelip giden kadınlar yüzünden geçtiğimiz günlerde tartıştı. Dün akşam ise alkollü olduğu iddia edilen M.S., aynı apartmanda oturan Hüseyin Gürsel’in evine giderek, konuyla ilgili tartışmaya başladı. Evde bulunan Ümmani Gürsel ve Emine Uygun’u tartaklayan ve ev eşyalarına zarar veren M.S., daha sonra sokağa çıktı. M.S., gürültüyü duyup gelen akrabası F.S. 23 ve arkadaşı F.A.'yla 17 birlikte, balkonlarına çıkıp ne olduğunu anlamaya çalışan komşularına küfür yağdırdı. Bunun üzerine öfkelenen sokak sakinleri, ellerine geçirdikleri taş ve sopalarla 3 gence saldırdı. Gençlerin kurusıkı tabanca ile sağa sola ateş etmesi üzerine, evine koşup av tüfeğini alan N.D. 38 , M.S.'yi bacağından vurdu. Kendisini görüntülüyen gazetecilere de silah doğrultan N.D.'yi komşuları yatıştırmaya çalıştı. Öfkeli adam, av tüfeği ile gazetecileri ve olay çıkaran gençleri tehdit ederken, yanıbaşına kadar gelen meraklı çocukları oradan uzaklaştırmayı ise kimse akıl edemedi. 
     İhbar üzerine olay yerine gelen jandarma, sokak sakinlerini güçlükle yatıştırdı. Çevrede geniş güvenlik önlemi alan jandarma, yaralı M.S.'yi ambulansla Alanya Devlet Hastanesi'ne kaldırırken, olaya karışan F.S., F.A. ve N.D.'yi de gözaltına aldı. Zanlılar, adyiyeye sevkedildi. 
     
</TEXT>
</DOC>
