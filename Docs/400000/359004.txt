<DOC>
<DOCNO> 359004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/soneko43.html </URL>
<DATE> 2005/07/07/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
IMF Yasa Meclis'ten geçinceye kadar, toplantı tarihi belirleyemeyiz 
</HEADLINE>
<TEXT>

     Uluslararası Para Fonu IMF Dış İlişkiler Sözcüsü Tom Dawson, TBMM'den Sosyal Güvenlik Reformu Tasarısı çıkana kadar, IMF İcra Direktörleri Kurulu'nun Türkiye toplantısı için bir tarih belirlenemeyeceğini söyledi. 
     Dawson, IMF'nin Washington'daki merkezinde düzenlediği basın toplantısında Türkiye ile ilgili soruları yanıtladı. Tom Dawson, IMF Birinci Başkan Yardımcısı Anne Krueger'ın bu konuda kapsamlı bir açıklama yaptığını hatırlattı ve ''program altında izlenen performans çok kuvvetli oldu ve birinci gözden geçirme koşulları, Sosyal Güvenlik Reformu Yasası dışında karşılandı'' dedi. 
     IMF Dış İlişkiler Sözcüsü Dawson, ''Birinci gözden geçirmenin tamamlanması ertelendi. Sosyal Güvenlik Reformu Yasası TBMM'den geçinceye kadar, IMF İcra Direktörleri Kurulu'nun Türkiye için toplanması yönünde bir tarih belirleyemeyiz'' diye konuştu. 
     
</TEXT>
</DOC>
