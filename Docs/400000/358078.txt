<DOC>
<DOCNO> 358078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sonsiy15.html </URL>
<DATE> 2005/07/04/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Memur adayları tercih yapacak 
</HEADLINE>
<TEXT>

     Kamu kurum ve kuruluşlarının açık kadrolarına ilk defa atanacak adayların tercih formu doldurma süresi yarın başlıyor. 
     ÖSYM, boş kadrolara, adaylardan alınacak tercihler doğrultusunda yerleştirme yapacak. 
     Boş kadrolara başvurmak isteyen adayların, 10-11 Temmuz 2004 tarihlerinde yapılan Kamu Personel Seçme Sınavı’na 2004-KPSS girmiş ve ilgili puan türünde geçerli bir puan almış olmaları gerekiyor. 
     2005-KPSS tercih kılavuzu ile tercih formu, yarından itibaren 15 
     Temmuz’a kadar ÖSYM Sınav Merkezi yöneticiliklerinin açacakları başvuru bürolarından 3 milyon lira karşılığında alınabilecek. 
     Adaylar, kılavuzda yer alan banka şubelerinden birine, isim, soyad ve kimlik numaralarını bildirerek, 5 milyon lira yerleştirme ücretini yatıracaklar ve karşılığında iki nüsha banka dekontu alacaklar. 
     Tercih formu, kılavuzda yer alan kurallara göre dolduracak ve banka dekontunun bir nüshasıyla birlikte 15 Temmuz Cuma günü mesai saati bitimine kadar ÖSYM başvuru bürolarına teslim edilecek. 
     
     POSTA KABUL EDİLMEYECEK 
     Postayla ÖSYM’ye gösterilecek tercih formları işleme alınmayacak. 
     2005-KPSS tercih kılavuzunda yer alan her kadronun birden fazla 
     koşulu bulunduğu için adayların bu koşulları titizlikle incelemeleri ve koşullarını karşılayamadıkları kadroları kesinlikle tercih formlarında göstermemeleri gerekiyor. ÖSYM tarafından yerleştirilen adaylar, yerleştirildikleri kadroların koşullarını karşılayamadıkları takdirde kamu kurum ve kuruluşlarınca atamaları yapılmayacak. 
     
</TEXT>
</DOC>
