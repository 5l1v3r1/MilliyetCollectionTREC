<DOC>
<DOCNO> 387037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/magazin/mag01.html </URL>
<DATE> 2005/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Oxford rozetiyle konsere çıkacak 
</HEADLINE>
<TEXT>


'Güneri Cıvaoğlu ile Şeffaf Oda', meşhur "Urfa'da Oxford vardı da biz mi okumadık " sözünün sahibi İbrahim Tatlıses ile bir Oxford'luyu buluşturdu 


Güneri Cıvaoğlu'nun her pazar günü Kanal D'de yayımlanan programı Şeffaf Oda, İbrahim Tatlıses ile Oxford Üniversitesi'nden master diploması olan Başak Durakbaşı'nı bir araya getirdi. Durakbaşı, meşhur "Urfa'da Oxford vardı da biz mi okumadık " söyleminin sahibi İbrahim Tatlıses'e, lacivert blazer göğüs cebi üzerine takacağı Oxford kokartı ve Oxford rozeti armağan edeceği sözünü verdi. 

'Mozart dinlerim' 
Tatlıses ile, yıllar önce Koç Üniversitesi'nden mezun olurken Öğrenci Senatosu Başkanı olarak yaptığı konuşmada 9. Cumhurbaşkanı Süleyman Demirel'i ağlatan, sonra Oxford'ta master yapan ve "Türkiye'nin geleceği" gençlerin simgelerinden olan Durakbaşı'nın diyaloğu bir hayli ilginçti. Durakbaşı, Vivaldi ve Mozart'ı dinlemeyi çok sevdiğini söyleyince, Tatlıses de "Aynı şeyleri paylaşıyoruz. Kahvaltıda ben de hep bunları dinlerim. Bu Oxford'luk oradan geliyor" dedi. 

Romantik dansçı 
Tatlıses, Cıvaoğlu'nun rock yapıp yapmadığına ilişkin sorusu üzerine de, "Hayatta olmaz ama yavaş ve romantik danslar yaparım" yanıtını verdi. Turgut Özal'ın sevdiği şarkıdan AB'ye, kadın haklarından Türk hukukuna, Tatlıses'in ilk tokadı hangi kadından yediğine kadar her konuda renkli bir sohbetin yansıdığı program, bugün saat 12 15'te Kanal D'de... 


</TEXT>
</DOC>
