<DOC>
<DOCNO> 350856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sonyas11.html </URL>
<DATE> 2005/06/10/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Pitt-Jolie ilk sırada... Hollywood'da kim kime yakışıyor İşte anket... 
</HEADLINE>
<TEXT>

     "Bay ve Bayan Smith" filminde kamera karşısına geçtikten sonra söylentilerin odağı olan Brad Pitt ile Angelina Jolie "birbirine yakışan çift" seçildi. 
     People dergisi, internet üzerinde düzenlediği ankette, Hollywood’un bekar ve yakışıklı oyuncularına belirlenen üç güzel aday arasından en çok hangisinin yakışacağını sordu. 
     Anket sonuçlarına göre, henüz eşi Jennifer Aniston’dan boşanmamasına rağmen 42 yaşındaki Pitt, rol arkadaşı Jolie’ye uygun görüldü. Pitt’e en yakışan güzel yüzde 55 oyla Jolie seçilirken, yüzde 24 oy oranıyla Marisa Tomei ikinci, yüzde 21 oy oranıyla Denise Richards üçüncü oldu. 
     
     EN GÖZDE BEKAR 

     "Truva", "Karayip Korsanları" ve "Yüzüklerin Efendisi" filmlerinde rol aldıktan sonra kadınların dikkatini üzerine çeken ve anketlerde "En Gözde Bekar" unvanını kimselere bırakmayan Orlando Bloom da ankette yer alan isimlerden... 
     28 yaşındaki oyuncuya yüzde 41 oy oranıyla Mandy Moore 
     yakıştırılırken, Kirsten Dunst yüzde 40, Naomi Watts yüzde 19 oy aldı. 
     "Ümitsiz Ev Kadınları-Desperate Housewives" dizisinde çalıştığı evin güzel sahibesine gönlünü kaptırarak yasak aşk yaşayan yakışıklı bahçıvanı canlandıran 26 yaşındaki Jesse Metcalfe’ın kısmetine bu kez dizideki aşkı Eva Longaria çıkmadı. Metcalfe’a yüzde 48 oy oranıyla Ashley Olsen uygun görülürken, Lindsay Lohan yüzde 46, Pamela Anderson yüzde 6 oy elde etti. 
     Metcalfe’ın dizi aşkı Longaria ise yüzde 56’lık oy oranıyla "çöpçatan anket katılımcıları" tarafından eşi Rebecca Rojmin’den yeni ayrılan 41 yaşındaki aktör John Stamos’a yakıştırıldı. 
     
     "BÜYÜK İSKENDER" DE OYLAMADA... 

     "Büyük İskender" filminde Makedonya Kralı İskender’i canlandıran 29 yaşındaki İrlandalı aktör Colin Farrell da oylamada yer aldı. 
     Filmde annesini canlandıran Jolie ile bir dönem ismi söylentilere karışan Farrell’a ankete katılanlar güzel yıldızı uygun görmedi. 
     Oylamada Tara Reid yüzde 57, Jolie yüzde 23, Brad Pitt’in boşanmaya hazırlandığı eşi Jennifer Aniston yüzde 20 oy aldı. 
     "Yıldız Savaşları" filminde birlikte kamera karşısına geçen Hayden Christensen ile Natalie Portman ise ankette birbirine en çok yakışan çift seçildi. 
     24 yaşındaki genç yıldıza en çok yüzde 72 oy oranıyla Natalie 
     Portman yakıştırıldı. Erika Christensen yüzde 18, Chloe Sevigny ise yüzde 9 oy elde etti. 
     Albümleri satış rekorları kıran 26 yaşındaki Usher’a ise yüzde 54’lük oyla Michelle Williams uygun görüldü. Clara yüzde 35, Mariah Carey ise yüzde 11 oy aldı. 
     
</TEXT>
</DOC>
