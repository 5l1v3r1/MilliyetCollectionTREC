<DOC>
<DOCNO> 384129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sondun17.html </URL>
<DATE> 2005/10/05/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Yakovu 'Gül'ü beklerken' isyan etmiş 
</HEADLINE>
<TEXT>

     CNNTÜRK 

Kıbrıs Rum kesimi Dışişleri Bakanı Yorgo Yakovu Türkiye'yi AB ile 'Kapalıçarşı pazarlığı' yapmakla suçladı. 
     Yakovu, "bütün tartışmalar kamuoyunu etkilemeye yönelik hile ve manevralardan ibaretti" dedi. 
     Yakovu, "Abdullah Gül'ün kendi rolünü oynamak için, 25 dışişleri bakanı ve Hırvatistan Başbakanı’nı koridorlarda bekletmesi tam bir yüzkarasıydı" dedi. 
     Rum kesimi radyosuna konuşan Yakovu, Ankara ile yaşadığı gerginliği anlatarak, toplantı sırasında tepki gösterdiğini belirtti. 
     Yakovu, eğer Türkler şartları kabul etmiyorlarsa, bu 'Kapalıçarşı pazarlığı'nı bırakıp giderim’ diyerek diğer AB dışişleri bakanlarını uyardığını da söyledi. 
     3 ekim günü, Avrupa Birliği dışişleri bakanları toplantısının bitmesinin ardından Ankara, gelen Müzakere Çerçeve Belgesi'ni inceleyerek onay vermiş ardından Dışişleri Bakanı Abdullah Gül geç saatlerde Lüksemburg'a gitmişti. 
     Dışişleri Bakanı Gül, Lüksemburg'a vardıktan sonra AB dönem başkanı İngiltere'nin Dışişleri Bakanı Jack Straw ve AB'nin genişlemeden sorumlu üyesi Olli Rehn'le ortak basın toplantısı yaparak, müzakerelerin başladığını duyurmuştu. 
     

     
</TEXT>
</DOC>
