<DOC>
<DOCNO> 366501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sontur29.html </URL>
<DATE> 2005/08/02/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Fabrikası ve kasabası için kendini feda etti 
</HEADLINE>
<TEXT>

     Nurdan BAYRAK - Metin KARAKUŞ DHA 

      KIRKLARELİ'nin Babaeski İlçesi Büyükmandıra Beldesi'nde, yağ fabrikasında metan gazı sıkışması sonucu meydana gelen patlamayla başlayan yangında, alevlerin içine atlayarak vanaları kapatıp faciayı önleyen Aytaç Akter, tedavi gördüğü hastanede öldü. Fabrika ve beldenin havaya uçmasını önleyen 5 yıllık işçi Aytaç Akter, binlerce kişinin katıldığı törenle toprağa verildi. 
     Babaeski’ye bağlı Büyükmandıra Beldesi’nde Ayhan Sezer Yağ Fabrikası’nda 5 gün önce metan gazı sıkışması sonucu meydana gelen patlamadan sonra yangın çıktı. Yangının büyüyerek fabrikayı uçurmaması için gece vardiyasının amiri 5 yıllık işçi 26 yaşındaki Aytaç Akter yaşamını tehlikeye atarak alevlerin arasından geçip yağ vanalarının bulunduğu bölümü ulaştı. Faciayı önlemek için vanaları kapatan ve dışarı çıkan Aytaç Akter'in vücudu yandı. Arkadaşları tarafından Babaeski, ardından İstanbul'daki GATA Askeri Hastanesi’ne kaldırılan Akter, 2 günlük yaşam savaşını kaybetti. Beldeyi olası büyük faciadan kurtaran Aytaç Akter binlerce kişinin katıldığı törenle kasabasında sevenlerinin göz yaşları arasında toprağa verildi. 
     
     GÖZYAŞLI EŞ 

     Büyükmandıra’da 4 yıl önce 22 yaşındaki Ayşe Akter ile evlenen Aytaç’ın evinde eşi Ayşe Akter, O akşam 23.30’da evden çıkmıştı. Gece yarısı işe başlayacaktı. 01.00’da patlama olmuş. Haber geldi. Hastaneye gittim. Ama kurtulamadı. Ne olduğunu anlamadım. H l buradaymış gibi hissediyorum. Yıkıldım. Buradaydı bu koktuklarda oturuyordu.'' Aytaç Akter’in ölüm haberi üzerine sarsılan kayınvalide Zehra Sağlam, Aytaç Akter'in eşini çok sevdiğini anlatırken, Hastaneye gidene kadar eşinin adını sayıklamış. Onları sevgileri kimse de yoktu. Onlar, sanki tek bir yürekti onlar. Herkes onların sevgisine hayran kalıyordu'' dedi. 
     Oğlunun ölümü ile yıkılan 60 yaşındaki anne Ayşe Akter, kendisini kasabası ve arkadaşları için feda ettiğini söyledi. Oğlunun güvercinlerini öperek teselli bulmaya çalışan Ayşe Akter, Herkesin ateşi sönecek. Bu olay unutulacak gidecek. Benim acım dinmeyecek. Oğlum yaktın beni'' diyerek gözyaşı döktü. 
     Oğlunun yanarak ve egzan gazından zehirlenerek öldüğünü söyleyen 68 yaşındaki baba Ali Akter ise, Patronları onu GATA’ya kadar götürdü ama kurtulamadı oğlum. Köy için kendini veda etti. En ufaklarıydı. En çalışkanıydı. Hayvanları sevdiği kadar insanları da severdi'' dedi. 
     
</TEXT>
</DOC>
