<DOC>
<DOCNO> 374295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/yasam/yas15.html </URL>
<DATE> 2005/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>


Sinop'ta hortum heyecan yarattı 

KENAN TÜRKSEVEN Sinop DHA 
Sinop'ta, Adaburnu mevkiinin 5 mil açığında fırtınanın etkisiyle hortum oluştu. 100 metre uzunluğundaki hortumun etkisiyle denizde dalgalar meydana geldi. Ancak tekneler zarar görmedi. Sinoplular, heyecanla hortumu izledi. Hortumun 5 dakika sonra kaybolmasının ardından, kent merkezinde sağanak yağmur etkili oldu. 

Basketbol sevgisi Ahmet'in sonu oldu 

TAYLAN YILDIRIM İzmir DHA 
İzmir'in Menemen ilçesinde Anadolu Lisesi'ni kazanmanın sevincini yaşayan 14 yaşındaki Ahmet Coşan Coşkun'un basketbol tutkusu ölümüne neden oldu. Askeri lojmanların yanındaki sahada arkadaşlarıyla maç yapan Coşkun, smaç yaptığı potanın "panya" bölümünün kırılıp başına düşmesiyle ağır yaralandı ve kaldırıldığı hastanede kurtarılamadı. Coşkun'un ölümü 30 Ağustos Zafer Bayramı kutlamalarına hazırlanılan Kubilay Kışlası'nda büyük üzüntüye neden oldu. 

Ameliyatta hastaya yumruk 

Japonya'da Shiaga Üniversitesi Hastanesi doktorlarından biri, 1 Ağustos'ta bir hastasını lokal anestesiyle ameliyata aldı. Doktor, hastanın aniden huzursuzlanması ve ameliyatı bitirmesi için kendisine bağırması üzerine kafasına sert bir yumruk attı, hastaya hareket etmemesini ve "çenesini kapamasını" söyledi. Hastanın hastane yönetimiyle temasa geçmesinin ardından doktorun hastadan özür dilediği belirtildi. 

Anzak Koyu ' şığı' öğretmene hapis 

DIŞ HABERLER 
Avustralya'dan Çanakkale'ye düzenlenen bir okul gezisi sırasında, bir öğrencisiyle Anzak Koyu'nda ilişkiye giren beden eğitimi öğretmeni Travis Glenn Robertson, 2 yıl hapis cezasına çarptırıldı. Victoria eyalet mahkemesinde görülen davada 27 yaşındaki Robertson'a, o zaman 15 yaşında olan kız öğrencisiyle ilişkiye girme eylemini içeren 5 ayrı suçtan 2 yıl hapis cezası verildi. Robertson'un, hem Gelibolu gezisi sırasında hem de Melbourne'de grup seks partileri düzenlediği de öğrenildi. 



</TEXT>
</DOC>
