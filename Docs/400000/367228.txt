<DOC>
<DOCNO> 367228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/spor/axspo02.html </URL>
<DATE> 2005/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Rakamların dili 
</HEADLINE>
<TEXT>


En çok şampiyon olan Bülent mi En çok çalışan yabancı hoca Milne mi Beşiktaş Hacettepe'yi 9-1 yendi mi Sezon başlıyor, istatistikler kafa karıştırmaya devam ediyor 

UĞUR MELEKE 


Her yıl liglerin başlamasına az bir zaman kala, basın yayın kuruluşları lig tarihimizden önemli rakamları sporseverlere sunarlar. Genelde tek bir kaynaktan faydalanılarak yıldan yıla aktarılan bu rekor arşivi, bir kısım eksik ya da yanlış bilgiler de içeriyor. Bu bilgiler, 2 Ağustos 2005 tarihinde çeşitli basın yayın organlarında yine karşımıza çıktı. 

1-2 mi 1-9 mu 
Söz konusu rekor arşivleri, lig tarihinin en farklı deplasman galibiyetleri olarak, 1992-1993 Ankaragücü - Galatasaray 0-8 ve 1959-1660 Hacettepe - Beşiktaş 1-9 maçlarını gösteriyor. Oysa 1959-1960 sezonunun puan durumu incelendiğinde, atılan ve yenilen gol sayılarını doğrulayan skorun 1-2 olduğu görülüyor. Bu durumda, ya puan durumları hazırlanırken maç sonucu yanlış girildi, ya da bu maçın gerçek sonucu 1-2 idi ama bir yazım hatasıyla günümüze 1-9 olarak ulaştı. 

Bülent mi Suat mı 
Galatasaray kaptanı Bülent Korkmaz'ın 8 şampiyonlukla bu alandaki rekortmen oyuncu olduğu kabul ediliyor 87-88, 92-93, 93-94, 96-97, 97-98, 98-99, 99-00, 01-02 . Oysa Bülent'in ilk şampiyonluk yaşadığı yıl olarak bahsedilen 1987-88 sezonunda milli futbolcu hiçbir maçta forma giymedi. 
Futbolu önceki sezon bırakan Suat Kaya ise Galatasaray'ın son 7 şampiyonluğunun yanı sıra 1986-87 sezonunda da ligi birinci sırada bitiren takımda forma giymişti. Suat'ın 8 şampiyonlukla en azından bu rekora ortak olması gerekiyor. 

Gegiç lider 
Beşiktaş'ın efsanevi İngiliz Teknik Direktörü Gordon Milne, Türkiye'de Beşiktaş, Trabzonspor ve Bursaspor'da 8 yıla yakın görev yapmıştı. Gazetelerimizin arşivlerine göre bu süre ona ülkemizde en çok çalışan yabancı teknik adam unvanını getirdi. 
Oysa Yugoslav Abdullah Gegiç, 4 sezon 1967-1971 Eskişehirspor'u, 1 tam 1966-1967 ve 1 yarım sezon 1975-1976 Fenerbahçe'yi, 2 sezon 1972-1974 Beşiktaş'ı, 1 sezon 1974-75 Bursaspor'u ve kısa dönemler de Samsunspor ve Adanademirspor'u çalıştırdı. Bir dönem milli takımda da görev yapan Gegiç'in Türkiye'de çalıştığı süre 8 sezonun çok üstünde görünüyor. 
Gordon Milne'in elinde bulundurduğu gerçek rekorsa, bir takımda aralıksız olarak en uzun süre çalışan yabancı teknik adam olması... 

Adanaspor değil 
Arşivde, "üst üste en çok maç kazanamayan takım" 2000-2001 sezonunda 8-34'üncü haftalar arası 27 maç üst üste galip gelemeyen Adanaspor olarak gösteriliyor. Oysa 1994-95'te ilk beş maçında üç kez galip gelen Adanademirspor, kalan 29 mücadelede kazanamayarak bu alandaki rekorun gerçek sahibi. 

Galibiyet rekoru 
Yine sadece 1988 - 89'un Fenerbahçe'sine ait olduğu yazılan "bir sezonda en çok galibiyet" rekorunun da bir ortağı var 1962-63'ün Beşiktaş'ı. İki aşamalı olarak oynanan "unutulan" sezonda Siyah-Beyazlılar, Beyaz Grup'ta 15, ikinci aşamada da 14 galibiyetle toplam 29 kez kazandılar. 

Şota mı Boliç mi 
Yine bu arşivlerde lig tarihimizin bir sezonda en çok gol atan yabancı futbolcusu olarak 1995-96 sezonunun 25 gollü kralı Şota Arveladze gösteriliyor. Oysa ondan bir sezon önce gol krallığı sıralamasında ikinci olan ve Türk vatandaşlığına da sahip Boşnak Milli Elvir Boliç'in fileleri havalandırdığı sayı 26 idi. 

1994-1995 Adanademirspor'un lig maçları Adana Demirspor Antalyaspor 1-0 Kayserispor Adana Demirspor 4-2 Adana Demirspor Samsunspor 2-0 Beşiktaş Adana Demirspor 3-0 Adana Demirspor Gaziantepspor 3-2 Fenerbahçe Adana Demirspor 3-0 Adana Demirspor MKE Ankaragücü 2-3 Denizlispor Adana Demirspor 2-0 Adana Demirspor Kocaelispor 1-1 Vanspor Adana Demirspor 2-0 Zeytinburnu Adana Demirspor 4-2 Adana Demirspor Trabzonspor 0-3 Bursaspor Adana Demirspor 2-0 Adana Demirspor Galatasaray 1-2 Gençlerbirliği Adana Demirspor 0-0 Adana Demirspor Petrolofisi 1-1 Altay İzmir Adana Demirspor 3-2 Antalyaspor Adana Demirspor 2-1 Adana Demirspor Kayserispor 0-2 Samsunspor Adana Demirspor 5-1 Adana Demirspor Beşiktaş 0-1 Gaziantepspor Adana Demirspor 2-0 Adana Demirspor Fenerbahçe 0-1 MKE Ankaragücü Adana Demirspor 3-0 Adana Demirspor Denizlispor 1-1 Kocaelispor Adana Demirspor 1-1 Adana Demirspor Vanspor 0-0 Adana Demirspor Zeytinburnu 1-2 Trabzonspor Adana Demirspor 7-0 Adana Demirspor Bursaspor 2-3 Galatasaray Adana Demirspor 3-0 Adana Demirspor Gençlerbirliği 0-7 Petrolofisi Adana Demirspor 2-0 Adana Demirspor Altay İzmir 1-4 

HACETTEPE-BEŞİKTAŞ 1-2 OLMALI 1959-1960 O G B M A Y P 1 Beşiktaş 38 29 7 2 68 15 65 2 Fenerbahçe 38 27 6 5 88 38 60 3 Galatasaray 38 24 10 4 74 23 58 4 İzmirspor 38 17 13 8 62 43 47 5 A Demirspor 38 17 11 10 49 40 45 6 İstanbulspor 38 13 16 9 39 34 42 7 Feriköy 38 18 4 16 44 39 40 8 Karagümrük 38 15 10 13 50 45 40 9 Karşıyaka 38 14 8 16 43 52 36 10 G.Birliği 38 12 11 15 50 46 35 11 Vefa İst. 38 11 13 14 37 60 35 12 Şeker Hilal 38 12 10 16 35 43 34 13 Kasımpaşa 38 9 15 14 31 48 33 14 Göztepe 38 9 14 15 35 41 32 15 Ankaragücü 38 9 12 17 39 56 30 16 Beykoz 38 8 14 16 35 56 30 17 Altay 38 10 8 20 44 66 28 18 Adalet 38 9 8 21 26 48 26 19 Hacettepe 38 8 8 22 42 68 24 20 Altınordu 38 6 8 24 38 68 20 


</TEXT>
</DOC>
