<DOC>
<DOCNO> 368076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sonspo06.html </URL>
<DATE> 2005/08/08/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Romario'dan tarihi bir gol 
</HEADLINE>
<TEXT>

     1994'te dünyada yılın oyuncusu seçilen ve o yıl Brezilya dünya şampiyonu olurken hücum hattında Bebeto'yla müthiş bir ikili oluşturan Romario Brezilya ligi tarihinin en golcü ikinci oyuncusu oldu. Vasco da Gama forması giyen Romario, takımının ligde Fluminense'ye 3-2 mağlup olduğu maçta kaydettiği golle Brezilya ligindeki 136'ncı golünü kaydetti. 
     190 golle Roberto Dinamite'nin lider olduğu sıralamada 1971'de kurulan Brezilya ligindeki goller ölçüt alınıyor. Brezilya ligi 1971 öncesinde 1959-1968 yılları arasında Taça Brasil adıyla kupa formatında ve 1967-1971 arasında ise Torneio Roberto Gomes adıyla turnuva şeklinde oynanmıştı. Nisan ayında milli takımı bırakan 36 yaşındaki oyuncu futbol tarihinde 1281 gol kaydeden Pele'nin ardından en çok gol atan ikinci isim. Romario mart ayında kariyerindeki 900'üncü golünü atmıştı. Gelmiş geçmiş en iyi oyuncusu olarak kabul edilen Pele, 1956-1974 yılları arasında Brezilya liginde Santos'la 1114 maçta 1086 gol bulmuştu. 

     
</TEXT>
</DOC>
