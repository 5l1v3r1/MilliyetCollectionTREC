<DOC>
<DOCNO> 378050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/soneko16.html </URL>
<DATE> 2005/09/13/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Koçbank'tan Turkcell açıklaması Opsiyon 1 yıl kullanılabilir 
</HEADLINE>
<TEXT>

     Koçbank, Turkcell hisselerinin satışının 6 yıllık opsiyon kapsamında olmadığını, opsiyonun hisse devir işlemlerinin tamamlanmasından kapanış itibaren 12 aylık bir süre içinde kullanılabileceğini bildirdi. 
     Koçbank'tan Yapı Kredi Bankası ile ilgili olarak Borsa'ya yapılan açıklamada, 7 Eylül 2005 tarihinde, bankanın yüzde 57.4 oranındaki hissesinin satın alınmasına ilişkin olarak, Çukurova Holding ile yapılan hisse devir sözleşmesi kapsamındaki işlemlerden Turkcell opsiyonuyla ilgili yapılan açıklamaların, basına yanlış olarak yansıdığı kaydedildi. 
     Açıklamada, konuya ilişkin 8 Eylül 2005 tarihinde çıkan ''Turkcell için 6 yıl opsiyon sağlanacak'' şeklindeki haberlerin doğru olmadığı belirtilerek, ''Turkcell hisselerinin satışının, bankacılık dışı bazı varlıklar için tanınan 6 yıllık opsiyon kapsamında olmadığını bildirmek isteriz. Taraflar arasındaki anlaşma gereği Turkcell opsiyonu, kapanıştan itibaren 12 aylık bir süre içinde kullanılabilir'' denildi. 
     
</TEXT>
</DOC>
