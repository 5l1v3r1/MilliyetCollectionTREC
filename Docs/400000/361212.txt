<DOC>
<DOCNO> 361212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/guncel/gun08.html </URL>
<DATE> 2005/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yerel değerlerin kıymeti bilinmiyor' 
</HEADLINE>
<TEXT>



Diane Reeves'in üçlüsüyle verdiği konserin öncesinde sahne alan sonunda da Reeves'e eşlik eden İstanbul Superband, Türkiye'de cazın önde gelen topluluklarından. Big Band geleneğini sürdüren topluluğun şefi, aynı zamanda İstanbul Üniversitesi Devlet Konservatuvarı Trombon ve Oda Müziği Öğretim Görevlisi Aycan Teztel, medyanın yurtdışından gelen caz sanatçılarıyla ilgilendiğini ama yerel değerleri pek önemsemediğini söylüyor. 
Beck's Big Band olarak yola çıkan topluluk, 2 yıldır İstanbul Superband adı altında faaliyet gösteriyor. Kendi çabalarıyla ayakta durduklarını söyleyen Aycan Teztel, "Sponsor bulabilirsek, çalışmalarımızı uluslararası platforma taşımak istiyoruz. Kadromuzdaki müzisyenlerin yurtdışındakilerden bir eksiği yok. Onlara daha fazla çalışma imk nı tanınıyor sadece. Halbuki İstanbul Superband, Şenova Ülker trompet , Levent Altındağ saksafon ve Volkan Öktem davul gibi dünya çapında usta müzisyenleri bünyesinde bir araya getiriyor" diyor. 


</TEXT>
</DOC>
