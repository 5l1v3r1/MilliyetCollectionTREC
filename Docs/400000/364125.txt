<DOC>
<DOCNO> 364125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sonspo13.html </URL>
<DATE> 2005/07/25/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Elazığspor, Beşiktaş'tan İbrahim Kaş'ı renklerine bağladı 
</HEADLINE>
<TEXT>

     İkinci Futbol Ligi A Kategorisi takımlarından Elazığspor'da, kulüp basın sözcüsü İzzettin Demir, Beşiktaş'tan İbrahim Kaş'ı renklerine bağladıklarını söyledi. 
     İzzettin Demir, İbrahim Kaş'ı teknik direktör Mustafa Aksu'nun istediğini belirterek, bu futbolcunun kulübüyle anlaştıklarını bildirdi. 
     Kaş'ın Elazığspor'un Bolu kampına katıldığını kaydeden Demir, ''Beşiktaş'tan stoper İbrahim Kaş'ı renklerimize bağladık. 1 yıllığına anlaştığımız Kaş'ın özellikle stoper mevkide eksikliğimizi gidereceğine inanıyoruz. İbrahim, takımın Bolu kampına katıldı ve çalışmalara başladı'' dedi. 
     Biri stoper diğeri sol kanat olmak üzere 2 oyuncu almayı düşündüklerini ifade eden Demir, daha sonra transfer dönemini kapatmayı planladıklarını ve bazı futbolcularla görüştüklerini sözlerine ekledi. 
     
</TEXT>
</DOC>
