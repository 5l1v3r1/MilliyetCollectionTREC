<DOC>
<DOCNO> 372926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/astro/index.html </URL>
<DATE> 2005/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğleden sonraya dikkat 
</HEADLINE>
<TEXT>

Günün ilk yarısı ile ikinci yarısı birbirinden çok farklı sonuçlar getirebilir. Öğlene kadar çözümsüzlük ya da yavaş ilerleme söz konusu. Daha sonra ise hızlı hareket etmek mümkün. Ancak yine de detaylara önem vermek gerekecek. 

Koç'lar için maddi konularda başarı kolay ama hırslı olmamaları lazım. Kendi kaynaklarını korumalı ve ilginç düşüncelerine güvenerek yeni yatırımlara yönelmeliler. Boğa'lar ilgi çekici olacakları bir günde. Net planlar yapmak ve çaba göstermek için önemli sebepleri var. İkizler iyimser bir şekilde geçmişe ait konularla ilgilenmeli. Olumlu düşünmek onlara çok şey katabilecek. Yengeç'ler maddi manevi destek bulabilecekler. Yenilikler onlara şans getirirken arkadaşlarla beraberlikler keyif veriyor. Aslan'ların huzurlu olmaları gereken bir gün. Bu sayede iş hayatına yönelik değişiklikler yapabilecekler. Kendi istekleri konusunda sabırlı olmaları gerekiyor. Başak'lar yeni gelişmelerden yarar sağlayabilir. Yabancılarla ilgili konular ve yolculuklar heves verici görünüyor. 
Terazi'ler ciddi girişimler eşiğindeler ama eşlerinin parasal durumu ile ilgili sonuçlara da hazır olmalılar. Sağduyulu bir yaklaşım sergilemekte yarar var. Akrep'ler pek çok konuda serinkanlı olabilmeli. Kazançlı çıkabilecekleri yeni anlaşmalar gündeme gelebilecek. Yay'lar göz ardı ettikleri konularla ilgilenmeli. Aksi halde sıkıntı yaşanabilir. Zaman alan detaylar destek almalarını zorunlu hale getiriyor. Oğlak'lar yaratıcılıklarını ve kendi isteklerini ortaya koymaktan yana. Biraz gayret yeni olanakları beraberinde getirebilir. Kova'lar yakın çevrelerine daha fazla dikkat etmeli ve eve ait sorumluluklarda daha özenli olmaya bakmalı. Balık'lar ikili ilişkilerde kazançlı çıkabilecekleri bir gündeler. Yeni anlaşmalar ve arkadaşlıklardan destek alabilirler. 
</TEXT>
</DOC>
