<DOC>
<DOCNO> 363461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sonspo34.html </URL>
<DATE> 2005/07/22/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Beşiktaş'ta 7 futbolcu antrenmana katılmadı... 
</HEADLINE>
<TEXT>

     Beşiktaş, Birinci Süper Lig'de yeni sezon hazırlıklarını bu akşam yaptığı çalışmayla sürdürdü. 
     Teknik direktör Rıza Çalımbay yönetiminde, BJK Nevzat Demir Tesisleri'nde yapılan antrenmanın ilk yarım saatlik bölümü, basın mensuplarına açık tutuldu. 
     Siyah-beyazlıların antrenmanına, izinli, sakat ve hasta olan 7 futbolcu katılmadı. İzinli olan Youla, Volkan ve Ailton'un yer almadığı çalışmaya, sakatlıkları nedeniyle tedavileri süren Tümer ve İbrahim Akın, boğazında enfeksiyon olan Güven ve sol eline iki dikiş atıldığı bildirilen Ahmet Dursun da katılmadı. 
     Tümer, İbrahim, Güven ve Ahmet'in 25 Temmuz Pazartesi gününden itibaren takımla çalışmalara katılabilecekleri kaydedildi. 
     
     HAFTA SONU İZİN YAPACAKLAR 
     Teknik direktör Çalımbay, futbolcularına hafta sonu için izin verdi. 
     Siyah-beyazlılar, yeni sezon hazırlıklarını 25 Temmuz Pazartesi günü devam edecek. 
     
</TEXT>
</DOC>
