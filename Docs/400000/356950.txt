<DOC>
<DOCNO> 356950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sondun43.html </URL>
<DATE> 2005/06/30/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
ABD, Suriyeli bakanın malvarlığını dondurdu 
</HEADLINE>
<TEXT>

     ABD, Lübnan'daki askeri ve güvenlik faaliyetlerinde rolleri bulunduğu iddiaları üzerine Suriye İçişleri Bakanı Gazi Kanaan ve Lübnan'dan sorumlu askeri istihbarat başkanı Rüstem Gazeli'nin malvarlığını dondurdu. 
     Kanaan ve Gazali'nin, Suriye'nin ''sorunlu davranışlarına'' katkıda bulundukları gerekçesiyle malvarlıklarının dondurulduğu ve Amerikan vatandaşlarının bu kişilerle iş yapmasının yasaklandığı belirtildi. 
     Hazine Bakanı John Snow, yazılı açıklamasında, ''Lübnan ve Ortadoğu'daki diğer yerlerde demokrasinin yerleştiğini görüyoruz, buna rağmen Suriye şiddet örgütlerini ve siyasi kavgaları desteklemeye devam ediyor'' diyerek, Suriye'nin ''özgürlüğü kucaklama yolunda ilerleyen komşusu ülkelere katılması gerektiğini'' kaydetti. 
     
</TEXT>
</DOC>
