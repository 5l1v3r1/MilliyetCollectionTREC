<DOC>
<DOCNO> 383984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sontur20.html </URL>
<DATE> 2005/10/04/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Tecavüzcü ile evlenecekti, cinayetten de tutuklanınca vazgeçti 
</HEADLINE>
<TEXT>

     Samsun’da, kendisine tecavüz ederek çocuk sahibi olmasına neden olan sanıktan evlenme vaadi ile şikayetçi olmayan genç kadın, söz konusu kişi bu kez cinayet suçundan tutuklanınca, duruşmada "evlenmekten vazgeçtim" dedi. 
     Samsun 2. Ağır Ceza Mahkemesi’ndeki davada, yaklaşık 3 yıl önce Batı Parkta’ki kayıkhanede 15 yaşından küçük kıza tecavüz ettiği iddia edilen Sait Turanlı’nın 20 yargılanmasına devam edildi. 
     Daha önce söz konusu suçtan 4 yıl 7 ay hapis cezasına çarptırılan, ancak Yargıtay 5. Ceza Dairesi’nin bozma kararı üzerine yeniden yargılanan sanığın katılmadığı duruşmaya olayın mağduru katıldı. Olay tarihinde 14 yaşında bulunan ve daha önce duruşmalarda sanığın kendisi ile evleneceği yolunda vaatte bulunması üzerine sanıktan şikayetçi olmayan D.C, bu kez de şikayetçi olmadığını söyledi. 
     Ancak duruşma hakiminin bir sorusu üzerine sanıkla evlenmekten vazgeçtiğini bildiren genç kadın, "Sait ben evlenmeyi beklerken cinayet işledi, tekrar hapse girdi. Şimdi 1,5 yaşında kızım var. 
     Babamla birlikte kalıyorum. Artık evlenmekten vazgeçtim" dedi. 
     Mahkeme heyeti duruşmayı dosyadaki eksikliklerin giderilmesi için erteledi. 
     
</TEXT>
</DOC>
