<DOC>
<DOCNO> 371837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/soneko06.html </URL>
<DATE> 2005/08/22/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
F1... Pistte pilotlar dışarıda şapkalar yarıştı... 
</HEADLINE>
<TEXT>

     Hamide Hangül Referans Gazetesi 

Formula 1'e ilk kez ev sahipliği yapan Türkiye dün gerçekleşen İstanbul Grand Prix'i, 100 bin kişi tarafından heyacanla izlendi. 3 gün süren maraton süresince, promosyon ürünleri de en az pilotlar ve takımları kadar ilgi gördü. F1'e katılan takımların beraberinde getirdiği bir tır dolusu şapka ve t-shirt'lerin çoğu tükendi. Müşterilen yarıya yakınını ise Avrupalı taraflar oluşturdu. F1 meraklıları, her bir şapka için 50 milyon lira, t-shirt için de 60-100 milyon lira ödediler. 
     İstanbul Grand Prix'inin şampiyonu Kimi Raikkonen ve Mclaren şapkalarının 3 gün içinde 10 bin adete yakın satıldığı belirtildi. Mercedes Benz Satış görevlileri, 50 milyon lira değerindeki şapka ve 55-150 milyon lira arasındaki t-shirt'lerin taraftarlar tarafından büyük ilgi gördüğünü vurgulayarak, perşembe günü gelen bir tır dolusu üründen sadece 6-7 koli kaldığını söylediler. Kimi Raikkonen, Renault Takımı ve pilotu Fernando Alonso'ya markalı şapka ve promosyon şapkalarından ise 2 bin adet civarında satıldığı ifade edildi. Renault F1 Team satış yetkilileri, günde yaklaşık 750 şapka, 750-1000 adet arasında ise t-shirt satıldığını, bir günlük satış hasılatının yaklaşık 50 milyar lirayı bulduğunu dile getirdiler. 
     Ferrari takımının efsane ismi Michael Schumacher ve Ferrari markalı şapka ve t-shirt'lerin ise tamamına yakının satıldığını belirtildi. BAR Honda Takımı satış yetkilileri de 3 gün boyunca her saat başında, 10 gömlek, 30 şapka ve 15-20 adet arasında t-shirt'ün satıldığını bildirdiler. 60 milyon liraya satılan 12 F1 araç maketinin tamamına satıldığını belirten yetkililer, 115 milyona satılan 18 tane büyük F1 yarış arabası maketinin ise tamamının satılıdığını söylediler. 
     Red Bull satış yetkilileri de yaklaşık 100 milyon lira değerinde montların hepsini satıldığını vurgularken, David Coulthard adını taşıyan şapkalardan 3 bin adete yakın satıldığını ifade ettiler. Toyota Satış ve Pazarlama Direktörü çok büyük satış rakamlarına ulaştıklarını, cumartesi- pazar günlerinde 500 Toyota şapkası, 300 adet de Toyota t-shirt'ünün satıldığını belirttiler. Yetkililer F1'in gerçekleştiği gün iki günlük satış rakamını yakaladıklarını dile getirdiler. Yetkili, müşterilerin yaklaşık yüzde 60'ının Avrupalılar olduğunu söyledi. 
     
</TEXT>
</DOC>
