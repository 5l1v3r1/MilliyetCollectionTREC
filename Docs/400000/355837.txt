<DOC>
<DOCNO> 355837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sondun50.html </URL>
<DATE> 2005/06/27/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Gül, Sana'da Türk şehitliği açılmasını istedi... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Yemen’in başkenti Sana’da bir Türk şehitliği açılması talimatı verdi. 
     Gül, İKÖ toplantısına katılmak üzere geldiği Sana’da Türk Büyükelçiliği’nde verilen yemeğe katıldı. 
     Yemeğe, İKÖ Genel Sekreteri Ekmeleddin İhsanoğlu, KKTC Dışişleri Bakanı Serdar Denktaş, Türkiye’nin Sana Büyükelçisi Türel Özkarol da katıldı. 
     Gül, Büyükelçi Özkarol’a Sana’da bir Türk şehitliğinin açılması talimatı verdi. Bu konuda Sana’daki Türk işadamlarının mali destek sağlayabileceği belirtilirken, Gül, Sana’yı bir sonraki ziyaretinde şehitliğin açılışını yapmayı arzu ettiğini kaydetti. 
     
</TEXT>
</DOC>
