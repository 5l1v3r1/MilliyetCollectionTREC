<DOC>
<DOCNO> 355975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sontur13.html </URL>
<DATE> 2005/06/27/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Protesto için çıktığı direğin tepesinde sızdı 
</HEADLINE>
<TEXT>

     DHA 

ERZURUM EBK'da Et ve Balık Kurumu işçi Selami Ayık, İstanbul’a tayininin çıkmamasını protesto için 25 metre yüksekliğindeki direğin tepesine çıktı. Direkteki sepette içki içip sızan Ayık, indirmek için seferber olan polis, sivil savunma, itfaiye ve sağlık görevlileri yaklaşık 1 saat uğraştı. 
     Olay, dün saat 21.45 sıralarında Kombina Caddesi'nde meydana geldi. Erzurum EBK’nda işçi Selami Ayık, bir süredir istemesine rağmen İstanbul'a tayin edilmemesine öfkelenerek protesto için 25 metre yüksekliğindeki sren çalmak için kullanılan direğin tepesine çıktı. 
     Direkteki sepette bir süre içki içip sızan Selami Ayık'ı, arkadaşları farkedip polise ihbarda bulundu. Olay yerine gelen ilk yardım ekipleri seferber oldu. Herhangibir kazaya yol açmamak için Ayık'ı eterle bayıltan itfaiye eri sırtına alarak, itfaiye aracının yangın merdiveninin sepetine taşıdı. 
     Sağ salim indirilen Ayık, ambulansla Numune Hastanesi'ne kaldırılarak tedaviye alındı. Olayla ilgili soruşturma başlatıldı. 
     
</TEXT>
</DOC>
