<DOC>
<DOCNO> 364534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/ekonomi/eko02.html </URL>
<DATE> 2005/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusalcılık mı, spekülasyon mu tartışması 
</HEADLINE>
<TEXT>


Fransız Danone'nin ABD'li Pepsi'ye satılacağı söylentileri Cumhurbaşkanı Chirac başta olmak üzere ulusal tepkiyle karşılandı. Haberin spekülatif amaçlı olabileceği üzerinde de duruluyor 

EKONOMİ SERVİSİ 

Danone'nin hisselerinin Pepsi'ye satılacağı haberleri Fransız hükümeti ve kamuoyunda ulusalcı bir tepkiyle karşılandı. 
Fransız gıda ve içecek markası Danone'nin ABD'li Pepsi'ye hisselerinin satışına ilk tepki Fransız Cumhurbaşkanı Jacques Chirac'tan geldi. Chirac, "Fransa'nın önceliği kendi endüstriyel markalarının global markalar karşısındaki rekabetini korumaktır" dedi. Fransız politikacılar da Danone markasının 'Fransız' kalması için mecliste 'söz verdiler'. Bu açıklamalara Başbakan Dominique de Villepin ve Ekonomi Bakanı Thierry Breton ise "Önemli şirketlerin başındakiler şirketlerini 'düşman satın alma'lardan korumak için sorumluluk almalı" dedi. 

Spekülasyon mu 
Danone hisselerinin Pepsi'ye satılması haberlerinin yayılmasından sonra Danone hisseleri geçtiğimiz hafta yüzde 20 yükseldi. Ardından Pepsi'den "Danone hisselerine talip olunmadığı" yönünde yapılan açıklamanın ardından hisseler yüzde 9 düştü. Fransa Borsacılık Denetleme Kurulu AMP da soruşturma başlatacağını açıkladı. Danone Başkanı Franck Riboud da Pepsi Co'dan hisselerin alımı için resmi bir teklif gelmediği açıkladı. 


</TEXT>
</DOC>
