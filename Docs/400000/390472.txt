<DOC>
<DOCNO> 390472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sonsiy26.html </URL>
<DATE> 2005/10/28/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Gül Baykal'a gitti, Meclis'teki kriz çözüldü 
</HEADLINE>
<TEXT>

     Başbakanvekili Abdullah Gül, Anayasa değişikliği konusunda yaşanan tıkanıklığı gidermek için CHP Genel Başkanı Deniz Baykal’ı ziyaret etti, ziyaretten olumlu sonuç alındığı belirtildi. 
     Abdullah Gül, Deniz Baykal’ı CHP Genel Merkezi’nde ziyaret ederek, Meclis’te görüşmeleri süren Anayasa değişikliğiyle ilgili görüşme yaptı. Toplantı sonrasında yapılan ortak basın toplantısında, bütçenin 3 yıllık olmasıyla ilgili Anyasa değişikliği yapma ve mali denetim konusunda anlaşma sağlandığı ve torba yasa üzerindeki görüşmelerin ise ileri bir tarihe bırakıldığı kaydedildi. 
     Abdullah Gül, "Siyasette tıkanıklar oluyor, Anayasa değişikliği yaparken bazı tıkanıklar yaşadık" diyerek "Anayasa değişikliğini birlikte yapacağız" diye konuştu. 
     Gül, kamuoyunda Maliye Bakanı Kemal Unakıtan’a da af getirdiği eleştirilerine neden olan torba yasayı geri çektiklerini, bu yasayı ileri bir tarihde istişare ile geçirmeyi arzuladıklarını söyledi. CHP Genel Başkanı Baykal da "Yaşanan bu tıkanıklığı aştığımızı düşünüyorum" dedi. 
     

     
</TEXT>
</DOC>
