<DOC>
<DOCNO> 396497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/son/sondun17.html </URL>
<DATE> 2005/11/20/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
İspanya'da monarşiye destek sürüyor 
</HEADLINE>
<TEXT>

     İspanya'nın faşist lideri general Francisco Franco'nun ölümünün ve hemen ardından Kral Juan Carlos ile monarşiye geçişin 30. yıldönümü dolayısıyla yapılan ankete göre, cumhuriyet isteyenlerin sayısında artış olsa da monarşiye destek sürüyor. 
     El Mundo gazetesi, anketin sonuçlarını, 2000 yılındaki sonuçlarla karşılaştırarak yayımladı. Buna göre, 2000 yılında yüzde 85.8 olan monarşiyi destekleyenlerin oranı, 2005'te yüzde 73.5'e geriledi. 
     Franco'nun ölümünün ardından kral olan Juan Carlos'a güvenenlerin oranı yüzde 77 olarak belirlenen ankete katılanların yüzde 87.6'sı, Prens Felipe'nin gelecekte tahta oturacak kapasitede olduğunu düşünüyor. 
     Anketin dikkat çeken sonuçlarından biri de İspanyol gençlerin daha fazla cumhuriyeti savunmaya başlaması oldu. Buna göre, son 30 yılda ilk defa bir ankette 18-29 yaş arasındakiler monarşiye yüzde 37.5 oranla cumhuriyete yüzde 38.3 daha fazla destek verdi. 
     Öte yandan, faşist lider Franco'nun ölüm yıldönümü dolayısıyla başkent Madrid ve diğer bazı kentlerde faşist örgütler anma gösterisi düzenledi. 
     Birleşik Sol partisi ise Madrid'de faşizm karşıtı gösteri organize etti. 
     Bu arada, Santiago de Compostela kentinde 23 ve 36 yaşlarındaki 4 kişi, Franco'nun doğduğu eve saldırıp yaklaşık 15 bin avroluk zarar vermek suçundan tutuklandı. 
     
</TEXT>
</DOC>
