<DOC>
<DOCNO> 375085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/soneko46.html </URL>
<DATE> 2005/09/02/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Erdemir Genel Müdürlüğü'ne atama... 
</HEADLINE>
<TEXT>

     Zonguldak’ın Ereğli İlçesi’nde kurulu bulunan Ereğli Demir ve Çelik Fabrikaları ERDEMİR T.A.Ş Genel Müdürlüğü’nü vekaleten sürdüren Fadıl Demirel, asaleten atandı. 
     A.A muhabirinin aldığı bilgiye göre, yaklaşık 1 ay önce Kerim Dervişoğlu’nun istifasının ardından ERDEMİR Genel Müdürlüğü’ne vekaleten atanan Fadıl Demirel, fabrikanın yönetim kurulu kararıyla asaleten atamasının yapılmasının yanı sıra yönetim kurulu üyeliğine getirildi. 
     Demirel, ERDEMİR’de 1977-1978 yıllarında mühendis, 1980-1988’de başmühendis, 1991-1995’te çelikhane müdürü, 1995-1999’da çelik imalat başmüdürü, 1999-2003’te Karabük Demir ve Çelik Fabrikaları A.Ş İşletmeler Genel Müdür Yardımcılığı yaptı. 
     Genel Müdürlüğe atanan Demirel, fabrikada genel müdür birinci yardımcılığı ve işletmeler genel müdür yardımcılığı görevinde bulunduğu sırada genel müdür vekilliğine getirilmişti. 
     
</TEXT>
</DOC>
