<DOC>
<DOCNO> 375072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/soneko33.html </URL>
<DATE> 2005/09/02/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Makine ihracatı hız kesmedi... 
</HEADLINE>
<TEXT>

     Makine ve aksamları sektörü ihracatı, Ağustos ayında geçen yılın aynı ayına oranla yüzde 42.5 artışla 181.9 milyon dolar oldu. 
     Orta Anadolu İhracatçı Birlikleri Genel Sekreterliği'nden OAİB yapılan açıklamaya göre, sektör ihracatı, bu yılın 8 ayında da 2004'e göre yüzde 30.5'lik artışla 1.74 milyar dolar olarak gerçekleşti. 
     Sektör bünyesinde yer alan mal grupları arasında, inşaat ve madencilik makineleri yüzde 15.2'lik pay ile ilk sırada yer alırken, endüstriyel klimalar ve soğutucular yüzde 10.8 ile ikinci, takım tezgahları da yüzde 10'luk pay ile üçüncü oldu. 
     Makine ve aksamları sektörü ihracatında, ilk 3 sırayı değer bazında yüzde 33 artış oranıyla Almanya, yüzde 25 artış oranıyla ABD ve yüzde 58 artış oranıyla İngiltere alırken, Bulgaristan'a yapılan ihracat yüzde 95'lik rekor artış oranıyla 51 milyon dolara ulaştı. 
     İtalya, Rusya Federasyonu, Irak, Romanya, Fransa ve İran ise sektörün yoğun olarak ihracat yaptığı diğer ülkeler oldu. 
     Sektörde, Gümrük Tarife İstatistik Pozisyon Numarası GTİP kapsamında yer alan ürünler motorlar, büro makineleri, rulmanlar gibi dahil edildiğinde ise Türkiye genelinde 2005 yılı 8 aylık dönemde yüzde 29.1 artışla 3.3 milyar dolarlık ihracat kaydedildi. 
     
</TEXT>
</DOC>
