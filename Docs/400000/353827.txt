<DOC>
<DOCNO> 353827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/ekonomi/eko03.html </URL>
<DATE> 2005/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan ve Doğan'a ödül 
</HEADLINE>
<TEXT>


Ekovitrin dergisinin düzenlediği ve 5 bin 941 kişinin katıldığı '2004'ün starları' anketinde, Ali Babacan 'Ekonomide Yılın Bakanı', Doğan Holding Yönetim Kurulu Başkanı Aydın Doğan da 'Yılın İşadamı' seçildi 

EKONOMİ SERVİSİ 

Ekovitrin dergisinin düzenlediği ve bu yıl 5 bin 941 kişinin katıldığı "2004'ün Starları" anketinin sonuçları belli oldu. Ekovitrin'in yaptığı anketin sonunda, Devlet Bakanı Ali Babacan "Ekonomide Yılın Bakanı", Doğan Holding Yönetim Kurulu Başkanı Aydın Doğan "Yılın İşadamı", Sabancı Holding Yönetim Kurulu Başkanı Güler Sabancı "Yılın İşkadını" seçildi. Ekovitrin tarafından seçilen isimler önceki akşam Dışişleri Bakanı Abdullah Gül'ün de katıldığı bir törenle ödüllerini aldı. 

'İyileşme trendi sürecek' 
Ekovitrin ödül törenine katılan Dışişleri Bakanı Abdullah Gül, Türkiye'nin daha önce pek çok kez take - off kalkış safhasını yaşadığını dile getirerek, "Ancak hiçbir zaman irtifa alamadı, yükseklere çıkamadı. Türkiye bu sefer yaşadığı take off da irtifa aldı" dedi. Türkiye'nin ekonomik ve hukuki olarak son dönemde yaşadığı yapısal değişiklere dikkat çeken Gül, bu değişimlerin sağlam ve sağlıklı olduğunu vurguladı ve "Bu iyileşme trendi sürecektir" dedi. 
Gül, AB konusunda ise "AB bütçeyi bağlayamadı. Fransa ve Hollanda'da referandumlardan hayır çıktı, bu tartışmalar sürer, bunların içine girip vakit kaybetmemeliyiz. Bunlar neticeye bağlanır biz kendi iyimizi yapacağız" diye konuştu. 

2004'ün starları 
Ekovitrin'in anketi sonucunda 2004'ün starları şu isimlerden oluştu Ali Babacan Ekonomide Yılın Bakanı , Aydın Doğan Türkiye'de Yılın İşadamı , Güler Sabancı Yılın İşkadını , Erdoğan Baydemir Yılın Sanayicisi , Mehmet Özhaseki Yılın Belediye Başkanı , Ahmet Ertürk Yılın bürokratı , Yaşar İncesu Yılın genç işadamı , Cüneyt Türktan Yurtdışında yılın yöneticisi , KAI Vakfı Yılın Sivil Toplum Örgütü , MÜSİAD Yılın meslek örgütü , Ahmet Çalık Türkmenistan'da yılın işadamı , İshak Alaton Kazakistan'da yılın işadamı , Ahmet Erentok Azerbaycan'da yılın işadamı , Murat Taymaz Özbekistan'da yılın işadamı , Ercan Bekar Ukrayna'da yılın işadamı , Ahmet Parmaksız Kırgızistan'da yılın işadamı , Şarık Tara Rusya'da yılın işadamı , Ali Akkanat Almanya'da yılın işadamı , Hüseyin Haliloğlu Fransa'da yılın işadamı , Dursun Altınışık Romanya'da yılın işadamı , Yaşar Pamuk Yılın profesyonel yöneticisi Vestel Yılın ihracatçısı Avea Yılın markası , Finansbank Yılın bankası , Kuveyt Turk Yılın finans kurumu , Kigılı, Aytaç ve Beta-Tea Marka teşvik ödülleri , Dünya Göz Hastanesi Sağlık sektörü yatırımcısı , Rixos Otelleri Turizm sektörü yatırım ödülü Mercedes - Benz Yabancı sermaye yatırım ödülü . 




</TEXT>
</DOC>
