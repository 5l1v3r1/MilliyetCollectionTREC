<DOC>
<DOCNO> 372104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sondun17.html </URL>
<DATE> 2005/08/23/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Portekiz cayır cayır yanıyor 
</HEADLINE>
<TEXT>

     

      Orman yangınlarını söndüremeyen Portekiz, AB'den yardım istedi Portekiz'de haftalardır süren orman yangınları söndürülemiyor. 
     Hükümet, şu ana kadar 10 itfaiyecinin ölümüne yolaçan yangınları söndürmek için Avrupa Birliği'nden yardım talebinde bulundu. 
     Portekiz’de ülke çapında etkili olan yangınlar, özellikle kuzeyde kontrolden çıkmış durumda.Alevler, ülkenin en büyük üçüncü kenti Koimbra'nın banliyölerine ulaştı. Yangında 10 ev tamamen yandı. 
     Yine ülkenin kuzeyindeki Aldeia do Mato kasabası da dört bir yandan alevlerin kuşatması altında bulunuyor. 
     

      Yangınlar yüzünden Portekiz’in en büyük otobanlarından biri, alevlerin yola sıçramasından dolayı trafiğe kapatıldı. 
     Portekiz’de orman yangınları devam ederken, Almanya’nın Bayern eyaletinde ise aşırı yağış nedeniyle bazı yerler su altında kaldı. 
     Bayern’de yüzlerce kurtarma ekipi aşırı yağıştan zarar görenlere yardım ediyor. Sel nedeniyle bazı yollar da ulaşıma kapatıldı. 
     
</TEXT>
</DOC>
