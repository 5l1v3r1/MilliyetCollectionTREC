<DOC>
<DOCNO> 373298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/yasam/axyas02.html </URL>
<DATE> 2005/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hans'la İvan'ın Türkiye kavgası 
</HEADLINE>
<TEXT>


Almanların, "Türkiye'de tatil yapan Rusların erkekleri kıro, kadınları da hafifmeşrep" sözleri ortalığı karıştırdı. Rus gazeteleri, bu sözlere hemen yanıt verdi Almanlar da cimri ve küstahlar 

CENK BAŞLAMIŞ Moskova 

Alman turistlerin Türkiye'de tatil yapan Rus erkeklerinden 'kıro', kadınlarından da 'hafifmeşrep' diye söz etmesi Rusları kızdırdı. 
Alman Stern dergisinin Rus erkeklerini T - 34 tankına benzeten yazısına, Rus Komsomolskaya Pravda gazetesi de okur görüşleriyle yanıt verdi. Stern'deki yazıda Alman turistler, Türkiye'de tatil yapan Rus erkeklerden, "Boynu altın kolyelerle dolu, iri yarı, çirkin ve görgüsüz" diye söz etmiş, kadınların 'hafifmeşrep' olduğunu, çocukların açık büfeden yumurta çaldığını ileri sürmüştü. 
Komsomolskaya Pravda'ya konuşan okurlar, Türklerin Rus turistleri daha çok sevdiğini belirterek, "Çünkü biz Almanlar gibi otel personeline köle muamelesi yapmıyor, onlara insan gibi davranıyoruz" dediler. 
Rus turistler, gazetelerde onları yorumlarken, Türkiye'de tatil yapan Almanların son derece cimri olduklarını, ucuz şarap alıp odalarında içtiklerini, erkeklerin kahvaltıya birayla başladıklarını, yaşlı Alman kadınların da üstsüz güneşlendiklerini söylediler. 




</TEXT>
</DOC>
