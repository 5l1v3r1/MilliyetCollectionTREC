<DOC>
<DOCNO> 356491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/spor/spo11.html </URL>
<DATE> 2005/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi tango moda 2-1 
</HEADLINE>
<TEXT>


Hollanda'daki Dünya Gençler Şampiyonası'nda Arjantin, Brezilya'yı 90 3'te Zabaleta'nın golüyle yıktı, Fas'ı deviren Nijerya ile birlikte finale adını yazdırdı 


Hollanda'da yapılan 20 Yaşaltı Dünya Gençler Futbol Şampiyonası'nda Arjantin ile Nijerya finale çıktı. 
Şampiyonluğu dörder kez kazanan Arjantin ile Brezilya'yı karşı karşıya getiren yarı finalin ilk maçında gülen taraf Tangocular oldu. Maça oldukça hızlı başlayan ve henüz 7. dakikada Messi'nin 20 metreden attığı harika şut ile 1 - 0 öne geçen Arjantin ilk yarıyı da galip kapadı. Brezilya 75. dakikada Renato'nun kafası ile eşitliği yakalamasına rağmen 90 3'te sahneye çıkan Zabaleta takımını finale taşıdı. 
Gecenin ikinci randuvusunda ise turnuvanın sürpriz takımı Fas'ı 3-0'la geçen Nijerya zorlanmadan finali yakaladı. Afrika ekibinin gollerini Taiwo, Adefemi ve Ogbüke attı. Arjantin ile Nijerya 2 Temmuz'da Utrecht'te final oynayacak. 


</TEXT>
</DOC>
