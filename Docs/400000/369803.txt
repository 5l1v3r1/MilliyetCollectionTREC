<DOC>
<DOCNO> 369803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sonyas06.html </URL>
<DATE> 2005/08/14/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Van'da 3 gün süren 3 bin kişilik düğün... 
</HEADLINE>
<TEXT>

     Van'ın Başkale İlçesi'nde, Ertuş Aşireti Reisi İskender Ertuş'un oğlunun düğününde, gelin ve damada 500 bin YTL ile 10 kilogram altın takıldı. 
     Çarşı Mahallesi'ndeki evde yaklaşık 3 bin kişinin katılımıyla düzenlenen düğünde, Ertuş Aşireti Reisi İskender Ertuş'un oğlu Kasım Ertuş, Naif Ertuş'un kızı Şehriban ile dünyaevine girdi. 
     Davetliler için 20 küçükbaş ve 3 büyükbaş hayvanın kesildiği, 400 kilogram pirincin tüketildiği düğünde, gelin ve damada 500 bin YTL para ile geline 10 kilogram altın takıldı. 
     Müzisyenlere 45 bin YTL ödenen düğünde, havai fişekler için de 15 bin YTL harcandığı öğrenildi. 
     Düğün 3 gün sürdü. 
     
</TEXT>
</DOC>
