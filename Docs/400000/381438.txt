<DOC>
<DOCNO> 381438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/ekonomi/aeko.html </URL>
<DATE> 2005/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF'nin 440 milyara sattığını Karayolları 2 trilyona geri aldı 
</HEADLINE>
<TEXT>


Tasarruf Mevduatı Sigorta Fonu tarafından geçen yıl ekspertiz raporuyla 440 milyar liraya satılan 5 dönümlük arsa, Karadeniz Otoyolu'nun güzergahında olması nedeniyle iki ay önce Karayolları Genel Müdürlüğü tarafından 2.2 trilyon liraya kamulaştırıldı 

Nedim Şener 

El konulan Pamukbank'tan Tasarruf Mevduatı Sigorta Fonu'na TMSF geçen Giresun'daki 5 dönümlük arsa, geçen yıl haziran ayında ekspertiz raporuyla 440 milyar lira değer ile satılırken, aynı yer Karadeniz Otoyolu'nun güzerg hında kaldığı gerekçesiyle Karayolları Genel Müdürlüğü tarafından bu yıl temmuz ayında 2 trilyon 249 milyar liraya kamulaştırıldı. 
TMSF'nin satış öncesi mahallinde yapılan incelemeyle hazırlanan ekspertiz raporuyla 440 milyar liraya Sema Turizm A.Ş'ye sattığı 5 bin 640 metrekare arsa Karadeniz Otoyolu inşaat ve emniyet sahası olarak Karayolları 10. Bölge Müdürlüğü tarafından kamulaştırıldı. 
Karayolları Genel Müdürlüğü'nün 641 milyar lira bedel takdir ettiği aynı yer için Giresun Asliye 1.Hukuk Mahkemesi bilirkişi raporuna dayanarak 2 trilyon 249 milyar liraya kamulaştırılmasına kararı verdi. 
Kamulaştırılma işlemi altı kişilik bilirkişi raporu esas alınarak yapıldı. Bilirkişiler 4 Temmuz 2005 tarihinde konuyla ilgili olara açılan davaya sundukları raporda arsa için 2 trilyon 249 milyar lira değer biçti. 

Nedeni araştırılıyor 
Davanın açılmasından 10 gün sonra para mahkeme kararıyla Ziraat Bankası'nın Giresun şubesine yatırıldı. Mahkeme de biçilen değeri onayladı. 27 Haziran 2005 tarihinde açılan kamulaştırma davası 14 gün sonra 11 Temmuz 2005 tarihinde karara bağlanırken, para tüm taksitleri ödemesine rağmen tapuyu henüz üzerine almayan Sema Turizm üzerine değil TMSF hesabına yatırıldı. 
Sema Turizm, tapu işlemlerinin tamamlanmasından sonra TMSF hesabındaki parayı almayı beklerken, TMSF ile Karayolları Genel Müdürlüğü arasında yazışma yapılarak aradaki fiyat farkının nedeni araştırılmaya başlandı. 

'Çıkar yapılanması var' Karayolları Genel Müdürü Hicabi Ece'nin konuyla ilgili Milliyet'e açıklama yaptı. 
Ece, Karadeniz Otoyolu için Giresun'da yapılan kamulaştırmalarda bilirkişilerin "fahiş" fiyat tespitlerinde bulunduğu ve mahkemelerin de bu raporlara uyması sonucu yüksek tutarda ödemeler yapıldığını söyledi. Hicabi Ece, Karadeniz otoyolu için bu yıl 110 trilyon liralık kamulaştırma planlandığını belirtirken, şu ana kadar 85 trilyon liralık harcama yapıldığını söyledi. 

Acil kamulaştırma 
Fahiş fiyatla kamulaştırma kararlarını Yargıtay'a götüreceklerini anlatan Ece şunları söyledi 
"Yasal olarak acele kamulaştırma yaptığımız için mahkemelerin bilirkişi raporlarına dayalı olarak karar verdikleri bedelleri ödemek zorunda kalıyoruz. Burada önemli bir çıkar yapılanması var ama h l çözemedik" dedi. 
Aynı yer ile ilgili olarak kendilerinin yaptırdıkları değer tespitinde 640 milyar lira bedel biçildiğini ve bilirkişilerin 2.2 trilyon liralık tespitlerinin çok fahiş olduğunu belirten Ece, konuyla ilgili açıklamalarını şöyle sürdürdü 
"Giresun'daki kamulaştırmalarla ilgili olarak genelde yüksek fiyat sorunuyla karşılaşıyoruz. Bu çok önemli bir sorun. Bilirkişi raporlarına dayalı olarak mahkemeler tarafından rayiç bedelin 4-5 katı bedeller tespit ediliyor. Biz de Ankara Üniversitesi'nden kamulaştırmalarla ilgili olarak danışmanlık alıyoruz. Üniversitenin tespit ettiği fiyatları dikkata alarak rakamlara itiraz ediyoruz. ama mahkemelerden sonuç alamıyoruz." 
Hicabi Ece, kamulaştırma işlemini Kamulaştırma Kanunun'nun 27'inci maddesine göre "Acele kamulaştırma" şeklinde yaptıklarını ifade ederek şöyle devam etti "Bizim verdiğimiz fiyatlara mal sahipleri mahkemede itiraz ediyor. Mahkeme bilirkişilere gönderiyor. Bilirkişiler ise fiyatları oldukça yüksek belirliyor. Bu olayda da altı kişilik bilirkişi raporunda dördü yüksek fiyatı onaylamış ancak bir tanesi fiyatı çok yüksek bularak imza atmamış. Ardından da mahkeme bu fiyatı onaylarsa biz de bankaya yatırmak zorunda kalıyoruz." 
Ece bununla birlikte fiyatın çok yüksek olduğundan şüphelendikleri takdirde Yargıtay'a giderek itirazda bulunduklarını belirterek "Yargıtay mahkeme kararını bozarsa farkı alırız. Ama bu da zaman alıyor. Gerçekten de özellikle Giresun'daki kamulaştırmalarda ciddi sıkıntılar var" dedi. 


</TEXT>
</DOC>
