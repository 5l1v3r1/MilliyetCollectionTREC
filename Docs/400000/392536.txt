<DOC>
<DOCNO> 392536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sondun07.html </URL>
<DATE> 2005/11/06/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İngiltere'de havai fişek kutusu patladı 5'i çocuk 11 yaralı... 
</HEADLINE>
<TEXT>

     İngiltere'de bir kutu havai fişek kalabalığın ortasında patladı, 5'i çocuk olmak üzere 11 kişi yaralandı. 
     Northamptonshire'daki Kettering kasabasında bulunan Wicksteed parkında meydana gelen kaza sonrasında hastaneye kaldırılanlardan 8'inin ayakta tedavi gördükten sonra taburcu olduğu, ikisi çocuk üç kişinin tedavilerinin ise halen sürdüğü bildirildi. 
     Northamptonshire İl Sağlık ve Güvenlik Otoritesi olayla ilgili soruşturma başlatırken, ilgililere soruşturmanın sonuçlanmasına kadar görevlerinden el çektirildiği bildirildi. 
     Yaralıların daha çok ayak ve bacaklarındaki yanıklar yüzünden hastaneye kaldırıldığını belirten sağlık yetkilileri, olayın ardından büyük bir panik ve şok yaşandığını, kalabalığın sağa-sola kaçışmaya başladığını kaydetti. 
     İngiltere'de havai fişek gösterilerinde meydana gelen kazalar tartışmalara yol açmış, hükümet havai fişek kullanımına yaş ve saat gibi sınırlamalar getirmişti. 
     
</TEXT>
</DOC>
