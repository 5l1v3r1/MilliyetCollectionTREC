<DOC>
<DOCNO> 396466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/yasam/yas10.html </URL>
<DATE> 2005/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum'un flamingoları sayılacak 
</HEADLINE>
<TEXT>


YAŞAR ANTER Bodrum DHA 

Bodrum yakınlarındaki Tuzla Sulak Alanı'na sekiz yıldır konuk olan flamingoların envanterinin çıkarılması için çalışma başlatıldı. Doğal Hayatı Koruma Derneği Bodrum Şubesi ile Milas Orman İşletme Müdürlüğü Doğa Koruma ve Milli Parklar Mühendisliği, flamingoların sayısını aylara göre hesaplayıp izleyecek. 

Bir proje daha 
Bölgede yaklaşık 80 kuş türüyle birlikte yaşamını sürdüren flamingoların sayısının 2 bini aştığını belirten Milas Orman İşletme Müdürlüğü Doğa Koruma ve Milli Parklar Mühendisi Erdinç Uyar, "Avlanmaya yasak olan bölgede yaşayan flamingolar yörenin maskotu. Flamingoların envanterini çıkararak hem önümüzdeki yıllarda daha net ve geniş bilgiye sahip olacağız, hem de yöremize gelen turistlere daha detaylı bilgi verebileceğiz" dedi. Uyar, bölgedeki eski tuz fabrikasının da gözlemevine dönüştürülmesi için çalışmalar başlatıldığını açıkladı. 


</TEXT>
</DOC>
