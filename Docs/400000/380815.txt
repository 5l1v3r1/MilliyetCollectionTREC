<DOC>
<DOCNO> 380815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sondun32.html </URL>
<DATE> 2005/09/23/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Rita kasırgasından kaçanların bindiği otobüs yolda alev aldı 20 ölü 
</HEADLINE>
<TEXT>

     ABD'de Katrina'nın ardından Rita kasırgası dehşeti yaşanıyor. Yarın sabah ülke kıyılarını vurması beklenen kasırgadan kaçmak için 1 milyondan fazla kişi yollara düşerken, kasırgadan kaçanların bulunduğu otobüsünün alev alması sonucu ölenlerin sayısının 20 olduğu bildirildi. 
     Yetkililere göre, ilk belirlemelere göre 1 ölü verirken, Texas'ın eyaletler arası 45 numaralı otoyolunda kaza yüzünden 27 km'lik çok uzun araç kuyruğu oluştu. 
     Dallas televizyon kanalı WFAA'nın haberine göre, 45 yolcunun bulunduğu otobüsteki yangında 12 kişi de yaralandı. 
     Aracın yanmasının sebebinin, otobüsteki yaşlıların kullandığı oksijen tüplerinden birinin alev alması olabileceği kaydedildi. 
     Otobüsün alevler içinde kalması, kasırganın yarın vurması beklenen Meksika Körfezi sahilinden kaçanların araçlarıyla tıklım tıklım olan yolun daha da tıkanmasına yol açtı. 
     

     
</TEXT>
</DOC>
