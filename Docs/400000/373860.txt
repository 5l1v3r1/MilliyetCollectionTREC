<DOC>
<DOCNO> 373860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sonspo38.html </URL>
<DATE> 2005/08/29/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Gençlerbirliği'nde Ziya Doğan istifa etti... 
</HEADLINE>
<TEXT>

     Gençlerbirliği Teknik Direktöre Ziya Doğan istifa etti. Başkent ekibinin Ersun Yanal'a teklif götürmesi bekleniyor. 
     Doğan Haber Ajansı, Gençlerbirliği Teknik Direktörü Ziya Doğan'ın görevinden istifa ettiğini duyurdu. 
     Başkent ekibinin yönetimi durum değerlendirmesi için acilen toplanırken, Doğan'ın yerine Ersun Yanal'a teklif götürülmesi bekleniyor. 
     
     Doğan'ın altı yıllık serüveni 

     Ziya Doğan ilk teknik direktörlük sınavını 1999'da Adanaspor'da yaşadı. 
     Son haftalarda aldığı başarılı sonuçlarla, küme düşme potasındaki takımın ligde kalmasını sağlayarak, aynı zamanda teknik adamlık kariyerindeki ilk başarısını gerçekleştirdi. 
     1999-2000 Sezonu, İstanbulspor Teknik Direktörlüğüne gelen Ziya Doğan, 2000-2001 sezonunda Nevio Shcalla'nın yardımcısı olarak Beşiktaş antrenörlüğüne geçti. 2001-2002 Sezonunun yedinci haftasında Malatyaspor'da görev aldı. 
     Yedinci hafta 0 puandaki Malatyasporu 1'inci Ligde bırakıp bir sonraki yıl UEFA'ya taşıdı. 2003-2004 Sezonun'un 192'inci haftasında Trabzonspor'a giden Ziya Doğan 3'üncü sırada 34 puanlı Trabzonspor'u 15 maçta 12 galibiyet 2 beraberlik 1 mağlubiyetle Şampiyonlar Ligi'ne taşıdı ve Türkiye Kupasını kazandırdı. 

     
</TEXT>
</DOC>
