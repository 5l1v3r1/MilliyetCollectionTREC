<DOC>
<DOCNO> 392917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/ekonomi/eko09.html </URL>
<DATE> 2005/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
104 kamu arazisi turizme tahsis edilecek 
</HEADLINE>
<TEXT>



Kültür ve Turizm Bakanlığı 104 kamu arazisini, turizm amaçlı yatırım yapmak üzere yerli ve yabancı girişimcilere tahsis edecek. Bakanlık, bir araziye birden fazla başvuru olması durumunda firmaları, sosyal ve teknik altyapıya katılım konusunda açık artırmaya davet edecek. Bakanlık, başlangıçta 107 parsel olarak açıklanan arazi tahsislerinden Adana, Yumurtalık'ta bulunan bazı arazilerin tahsisini altyapı sorunları nedeniyle geri çekti. Bu tahsis döneminde 'turizm kenti' kurulabilmesi amacıyla Mersin - Tarsus'ta bulunan araziler tek bir kişiye verilebilecek, tek kişinin almaması durumunda parçalı tahsis yoluna gidilebilecek. 

Birden fazla müracaat 
Tahsis için açıklanan araziler arasında golf alanları, termal turizm bölgeleri bulunuyor. Yapılacak bu tahsislerle turizm sektöründe değişen ve çeşitlenen taleplerin karşılanması hedefleniyor. Girişimciler birden fazla parsel için müracaat edebilecekler. 




</TEXT>
</DOC>
