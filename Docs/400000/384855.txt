<DOC>
<DOCNO> 384855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sonspo09.html </URL>
<DATE> 2005/10/07/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Nihat Kahveci Valencia’ya... 
</HEADLINE>
<TEXT>

     İspanya’nın önde gelen spor gazetelerinden As’ın köşe yazarı Enrique Marin, Nihat Kahveci’nin Valencia’ya transfer olacağını yazdı Marin’in bugünkü yazısında, Uzaklara gitmeye gerek yok, çok iyi kaynakların bana anlattığına göre Valencia, Nihat’ın noterde imzaladığı 1 Ocak 2006 tarihinde geçerli olan önsözleşmeye sahip'' ifadesi kullanıldı. Temsilcimiz ise sezon sonuna kadar Real Sociedad’ın futbolcusu olduğunu hatırlattı. 
     
     Elveda San Siro ’ 

     Serie A’da şampiyonluğun iddialı ekiplerinden Milan’ın Asbaşkanı Adriano Galliani, San Siro Stadyumu’ndan ayrılabileceklerini açıkladı. Corriere della Sera gazetesine konuşan Galliani, İtalya’nın en güzel stadyumlarından birinde maçlarımızı oynuyoruz. Zemini muhteşem, taraftarlar için ulaşım kolay. Ancak Inter’le stadı paylaşmamız çok zor oluyor. Bu yüzden yeni bir stadyum yapabiliriz'' dedi. 
     
     Ronaldo Artık gole sevinmem 

     Real Madrid’in Brezilyalı yıldızları, polemik yarattığı gerekçesiyle attıkları gollerden sonra sevinmeme kararı aldılar... Takım arkadaşlarından bu konuda uyarı aldıklarını söyleyen Ronaldo, Eğer bazı arkadaşlarım rahatsız oluyorsa, bu şekilde kutlamalar yapmayacağım. Polemik konusu olmak istemiyorum'' dedi. La Liga’da oynanan son iki maçta sambacılar attıkları gollerden sonra hamamböceği ve kanguru taklitleri yapıyorlardı. 

     
</TEXT>
</DOC>
