<DOC>
<DOCNO> 371053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/guncel/gun03.html </URL>
<DATE> 2005/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gölcük, 5 yıldır yanıt bekliyor 
</HEADLINE>
<TEXT>


Gölcük Belediye Başkanlığı, 17 Ağustos depreminden sonra 'kat eksiltilmesi' için Bayındırlık ve İsk n Bakanlığı'na yaptığı yazılı başvuruya yanıt alamadı 

ÖNAY YILMAZ İstanbul 

Milliyet'in önceki gün maşetten verdiği "Gölcük'te 8 kat " başlıklı haber, ancak 2 kata izin verilen Gölcük'te yükselen 7-8 katlı binalara dikkat çekiyordu. Gölcük Belediye Başkanlığı'nın 17 Ağustos 1999 depreminden sonra "kat eksiltilmesi" hakkında Bayındırlık ve İsk n Bakanlığı'na 5 yıl önce bir yazı gönderdiği, ancak 5 yıldır yanıt alamadığı açıklandı. 

Resmen başvurdu 
Belediye İmar Müdürlüğü yetkilileri, eski Belediye Başkanı İsmail Barış'ın, 22 Mart 2000'de Bayındırlık ve İsk n Bakanlığı Teknik Araştırma ve Uygulama Genel Müdürlüğü'ne resmi başvuru yaptığını vurguladı. Depremden sonra çok katlı mevcut yapıların hak sahipleriyle hukuki anlaşmalara gidilip tıraşlanmasını ve kat sayısının azaltılmasını isteyen Barış'ın yazısı şöyle "Belediyemiz hudutları içerisinde 17 Ağustos 1999 tarihinde meydana gelen deprem neticesinde şehrin kuzey yerleşim alanlarında yeniden yapılaşmada ve revizyon imar plan çalışmalarında uygulamayı zorlaştıracak 7 mahallemizde 5 kat üstü orta hasarlı bina ve daire sayısı ile az hasarlı bina ve dairelerin sayıları incelendiğinde görülecektir ki plan üzerinde ve az katlı bina yanında çok katlı binalar oluşmuştur. 
Bu oluşum mevcut hallerini 3194 sayılı İmar Kanunu, 2 Eylül 1999 tarihli yönetmelik ve orta hasarlı binaların güçlendirme uygulaması doğrultusunda onarım ruhsatlarını bir kısmı alacak, bir kısmı ise alamayacaktır. Her iki işlemde de jeoloji ve jeoteknik etütleri sonuçları bu durumu doğuracaktır. 
Neticesinde, bir katlı bina yanında yukarıda izah edilen nedenlerden ötürü 6-7-8 katlı binalar olarak zeminde kalacaklardır. 

İnsan psikolojisine etki 
Yeniden yapılaşmada belediyemizce programlanan revizyon imar planında ve çevre düzeni plan kararlarındaki uygulamalara göre 2-3 katlı olarak yapılaşması uygun bulunan bu zeminlerde yapılacak binalar mevcut yanında şehir plancılığı, estetik ve insan psikolojisini etkileyecek yapımlar oluşturacaktır. 
Bu durumların meydana gelmemesi için 5 katın üstünde orta hasarlı, az hasarlı ve hasarsız binaların gözden geçirilerek hak sahiplikleri konusunda hukuki işlemin gündeme getirilmesi, gelecekte oluşacak plan ve yapılaşmaların daha sıhhatli olacağı kanaati ile konunun bakanlığınız ilgili birimlerince incelenmesi için emir ve müsadelerinizi arz ederim." 
Milliyet'in birinci sayfasında önceki gün yayımlanan fotoğrafta yer alan çok katlı binaların ruhsatlarının önceden alındığını da belirten Gölcük Belediyesi yetkilileri, şunları söyledi "Fotoğraftaki binalardan birisi Fevzi Güner Toran'a, diğeri de İzzettin Karataş'a ait. Toran'ın binasına 6 kat olarak 1990'da ruhsat verilmiş. Deprem öncesi binanın tamamının kaba inşaatı bitirilip kısmen donatımı yapılmış. 
Deprem sonrasi Afet İşleri Genel Müdürlüğü'nce düzenlenen hasar tespit raporunda hasarsız olduğu belirlendi. Karataş'a ait binanın ruhsatı da 1990'da 6 kat olarak verilmiş. 1994'te binanın tamamına iskan verilmiş. Bina Bayındırlık Bakanlığı'nın tespitlerine göre depremden orta hasarlı çıkmıştır. Bina tüm işlemlerini yaparak belediyemizden 28 Ağustos 2000'de onarım ve güçlendirme ruhsatı almıştır." 

'Fazla katları tıraşlayalım' 

Gölcük'ün eski Belediye Başkanı İsmail Barış, 22 Mart 2000 tarihinde, Bayındırlık ve İsk n Bakanlğıı Teknik Araştırma ve Uygulama Genel Müdürlüğü'ne resmen başvurarak çok katlı binaların hak sahipleriyle hukuki anlaşmaya gidilip tıraşlanmasını, kat sayısının azaltılmasını istemişti. 


</TEXT>
</DOC>
