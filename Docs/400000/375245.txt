<DOC>
<DOCNO> 375245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/ekonomi/eko07.html </URL>
<DATE> 2005/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Nema ödemeleri 8 Eylül'de başlıyor 
</HEADLINE>
<TEXT>


ANKARA Milliyet 

Tasarrufu Teşvik Hesabı 7. taksit nema ödemeleri, 8 Eylül'de başlayacak. Hazine Müsteşarlığı'ndan yapılan açıklamaya göre 7. taksit ödemeleri, anapara ile birlikte, işveren veya kişisel başvuruyla gerçekleştirilecek. 
Toplu başvurularda, kurum ve işyeri aracılığıyla talepte bulunan hak sahiplerinin ödemelerinin 8 Eylül'ü takiben 3 gün içinde yapılması öngörülüyor. 
Kişisel başvurularda ise ödemeler, tasarrufu teşvik hesap numarasının son hanesine göre yapılacak. Buna göre, tasarrufu teşvik hesap numarasının son hanesi 1 olan hak sahiplerine 8 Eylül, 2 olan hak sahiplerine 9 Eylül, 3 olan hak sahiplerine 12 Eylül, 4 olan hak sahiplerine 13 Eylül, 5 olan hak sahiplerine 14 Eylül, 6 olan hak sahiplerine 15 Eylül, 7 olan hak sahiplerine 16 Eylül, 8 olan hak sahiplerine 19 Eylül, 9 olan hak sahiplerine de 20 Eylül 2005 tarihlerinde nema ödemesi yapılacak. 


</TEXT>
</DOC>
