<DOC>
<DOCNO> 381829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sondun03.html </URL>
<DATE> 2005/09/27/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
ABD benzin tasarrufu için uğraşıyor 
</HEADLINE>
<TEXT>

     Katrina ve Rita kasırgalarının ardından ABD'de baş gösteren benzin sıkıntısı, halkı benzin tasarrufu için yöntemler bulmaya itiyor. 
     ABD'nin Georgia eyaleti valisi Sonny Perdue, benzin tasarrufu için okulların iki gün tatil edilmesini isterken, bu sayede trafiğe çıkmayacak okul otobüsleri, okula gelmeyecek öğretmen ve personelin harcamayacakları benzinle eyalet çapında yaklaşık 1 milyon litrelik tasarruf sağlanacağı ifade ediliyor. 
     Valinin bu çağrısı, eyaletteki 181 bölgenin üçü hariç kalanından destek aldı. 
     Ancak benzin tasarrufu için alınan bu kararın çocukları evde kalan aileler için büyük bir sıkıntı oluşturduğu, ailelerin işlerine gidebilmek için çocuklarına bakacak birilerini ya da gündüz bakımevleri bulmakta zorluk çektikleri belirtiliyor. 
     Bu yüzden bazı ebeveynlerin okulların tatil edildiği günlerde işlerine gidemeyecekleri ifade ediliyor. 
     
     Okula at sırtında gidiyorlar 

     Ayrıca, ABD'nin Utah eyaletindeki Tooele Lisesi öğrencilerinden ikisi, yüksek benzin masrafından kurtulmak için okullarına atla gidip - gelmeye başladı. 
     Salt Lake Tribune gazetesinin haberine göre, iki kız öğrenci, okullarına gidebilmek için, kilometrelerce gidiş-dönüş yolunu at sırtında kat ediyor. 
     Yolu atla kat etmekte sıkıntı çekmeyen öğrencilerin, okul bahçesine at bağlamak yasak olduğu için ise ciddi 'park sorunu' yaşadıkları kaydediliyor. 
     Okul yönetiminin de öğrencilerin atla gelmesine karşı olduğu belirtiliyor. 
     Petrol fiyatları 66 dolara dayandı 27 Eylül, 2005 09 12 00 TSİ 
     Petrol fiyatları 66 dolar sınırına dayandı İLGİLİ HABERLER Petrolde düşüş sürüyor Rita yön değiştirdi, petrol fiyatları geriledi Petrol fiyatları yükseliyor Petrole Rita Kasırgası darbesi OPEC üretimi artırıyor ABD'de etkisi beklenenden hafif olan Rita Kasırgası'nın düşürdüğü petrol fiyatları, petrol üretimindeki kayıpları yerine koymanın yavaşlayabileceğine ve kış sezonunda yakıt arzının azalabileceğine dair oluşan endişelerle tekrar yükselişe geçti. 
     Petrol fiyatları dünkü yüzde 2.5'luk yükselişin ardından bugün de 16 sent artarak 66 dolar sınırına dayandı. ABD ham petrolü Uzakdoğu'daki işlemlerde 65.98 dolardan işlem görüyor. 
     ABD'yi bir ay içinde vuran ikinci fırtına olan Rita Kasırgası'nın beklenen yıkıcı etkiyi yaratmamasına karşın petrol arzına ilişkin oluşan endişeler piyasada etkili oluyor. Özellikle kış sezonu yaklaşırken oluşabilecek yakıt sınıntısının piyasadaki endişeleri artırdığı belirtiliyor. 
     "Normale dönmesi bir-iki ayı bulur" 
     Tokyo'daki Mitsui Bussan Futures'ın şef stratejisti Tetsu Emori, Meksika Körfezi'nde arka arkaya iki fırtınanın ardından yaşanan tahribatın düzeltilmesinin ve azalan petrol üretiminin normale dönmesinin bir-iki ayı bulacağını söyledi. Emori, bu süre içerisinde kış sezonuna girileceğine dikkat çekerek, sıcaklıkların tahminlerin altın da seyretmesi durumunda da büyük bir problem yaşanabileceğini vurguladı. 
     ABD Eneji Bakanlığı, dün yaptığı açıklamada, ABD'nin petrol rafinaj kapasitesinin yüzde 25'inin halen kullanılamadığını duyurmuştu. ABD'deki birçok rafineri çalışmalarına birkaç gün içerisinde başlamayı planlarken, Teksas'ta bulunan iki büyük platformda ise tamir çalışmalarının bir ayı bulabileceği kaydediliyor. 
     
</TEXT>
</DOC>
