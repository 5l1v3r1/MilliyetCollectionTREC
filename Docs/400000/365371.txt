<DOC>
<DOCNO> 365371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/soneko22.html </URL>
<DATE> 2005/07/29/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Mittal İMKB'den yapılan alımlarla yüzde 8.61 Erdemir hissemiz var 
</HEADLINE>
<TEXT>

     Mittal Steel Company N.V. Mittal , 30 Aralık 2002-7 Mart 2003 tarihleri arasında İMKB'den yapmış olduğu alımlar neticesinde Erdemir'de toplam yüzde 8.61 oranında hisseye sahip olduğunu bildirdi. 
     Ereğli Demir ve Çelik Fabrikaları T.A.Ş. Erdemir ile ilgili olarak Mittal'den İMKB'ye gönderilen yazıda, çeşitli basın organlarında Mittal'in Erdemir hisselerini satın alması ile ilgili olarak çıkan haberler nedeniyle açıklama yapılmasının uygun görüldüğü belirtilerek, şöyle denildi 
     ''Mittal 30 Aralık 2002 ile 07 Mart 2003 tarihleri arasında İMKB'den yapmış olduğu alımlar neticesinde Erdemir'de toplam yüzde 8.61 oranında hisseye sahiptir. 07 Mart 2003 tarihinden bu yana Mittal herhangi bir şekilde Erdemir hisselerinde alış ya da satış işlemi gerçekleştirmiş değildir. 
     Mittal'in 2002 ve 2003 yıllarında yapmış olduğu alımlar Erdemir'in şu anda sürdürülen özelleştirme prosedüründen bağımsız olup Mittal'in Erdemir ve Türkiye'ye uzun süreden beri devam eden güveninin bir işaretidir.'' 

     
</TEXT>
</DOC>
