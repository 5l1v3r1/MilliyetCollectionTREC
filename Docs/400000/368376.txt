<DOC>
<DOCNO> 368376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sonsiy09.html </URL>
<DATE> 2005/08/09/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Cerrah Patlayıcıyı imal ederken ölenler bölücü terör örgütü üyesi 
</HEADLINE>
<TEXT>

     İstanbul Emniyet Müdürü Celalettin Cerrah, Zeytinburnu’nda dün meydana gelen patlamaya ilişkin, "Olay yerinde yapılan inceleme neticesinde patlayıcı düzeneği imal etmeye çalışırken patlamalar gerçekleştiği ve bölücü terör örgütüne mensup 2 kişinin olay yerinde öldüğü tespit edildi" dedi. 
     İstanbul Emniyet Müdürlüğü’nde basın açıklaması yapan Cerrah, kentte son zamanlarda meydana gelen bazı patlamalara ilişkin bilgi verdi. 
     Cerrah, Zeytinburnu’nda dün meydana gelen patlamaya ilişkin şunları kaydetti 
     "Dünkü olayla ilgili olay yerinde yapılan inceleme neticesinde patlayıcı düzeneği imal etmeye çalışırken patlamalar gerçekleştiği ve bölücü terör örgütüne mensup 2 kişinin olay yerinde öldüğünü arkadaşlar tespit etti. Patlayıcı ile ilgili çalışmalarımız devam ediyor. Nedeni nedir Menşei nedir Bununla ilgili de çalışmalarımız devam ediyor. Bu konuyla ilgili bilgiyi daha sonra vereceğiz." Cerrah, vatandaşları da uyararak, evlerini kiraya verirken daha dikkatli olmalarını ve en ufak bir şüphe hissettikleri takdirde polise başvurmalarını istedi. 
     İstanbul Emniyet Müdürü Celalettin Cerrah, Yeni Galata Köprüsü’ndeki bir restoranda meydana gelen patlamaya ilişkin 1’i bayan 4 kişinin yakalandığını bildirdi. 
     Cerrah, İstanbul Emniyet Müdürlüğü’nün Vatan Caddesi’ndeki kompleksinde yer alan Şehit Komiser Tevfik Fikret Erciyas Brifing Salonu’nda yaptığı açıklamada, 23 Temmuz 2005 tarihinde Yeni Galata Köprüsü’ndeki bir restoranda patlayan bombanın 2 kişinin yaralanmasına neden olduğunu hatırlattı. 
     Olaya ilişkin Terörle Mücadele Şube Müdürlüğü ve İstihbarat Şube Müdürlüğü’nün çalışma yürüttüğünü ifade eden Cerrah, "Yeni Galata Köprüsü’ndeki bir restoranda patlayan bombaya ilişkin bölücü terör örgütüne mensup 1’i bayan 4 kişi yakalandı" dedi. 
     Yakalanan bayanın yaşı küçük olduğu için daha önce adli makamlara sevk edilerek tutuklandığını söyleyen Cerrah, diğer 3 kişinin de bugün adliyeye gönderildiğini bildirdi. 
     Bu kişilerin kaldığı yerlerde yapılan aramalarda 1 kilo 800 gram plastik patlayıcı, elektrikli fünyeler, elektronik devre düzeneği ve uzaktan kumandalı devre düzeneğinin ele geçirildiğini kaydeden Cerrah, "Bu terör örgütüne ve diğer terör örgütlerine karşı mücadelemiz devam edecektir" dedi. 
     Hiçbir şekilde İstanbul halkının canına ve malına zarar gelmesine müsaade etmeyeceklerini vurgulayan Cerrah, "Ancak bu tip olaylara karşı İstanbul halkı da mutlaka dikkatli davranmak zorundadır" diye konuştu. 
     İstanbul halkının emniyet müdürlüğü ile işbirliğine devam etmesi halinde terör örgütleriyle mücadelenin en iyi şekilde ve en üst seviyede devam edeceğini belirten Cerrah, terör örgütlerine bugün olduğu gibi darbe vurmaya ve mensuplarını yakalamaya devam edeceklerini bildirdi. 
     
     SORULAR 

     İstanbul Emniyet Müdürü Cerrah, "Zeytinburnu’ndaki olayda ölen kişilerin kimliklerinin belirlenip belirlenmediği" yönündeki soru üzerine de terör örgütleriyle yapılan mücadelede herkesin duyarlı davranması gerektiğini belirterek, "Teröristlerin kimliği nedir 
     Kimdir Nereden gelmiştir Eğer bunları bize bırakırsanız biz çalışmalarımızı daha iyi yaparız ve sonuca daha çabuk ulaşırız" dedi. 
     Cerrah, Atatürk Havalimanı önünde bir taksinin bagajında meydana gelen patlamaya ilişkin başka bir soru üzerine de, bu konuda daha önceden gerekli açıklamaların yapıldığını söyleyerek, şöyle konuştu 
     "O konuda da laboratuvar neticesini bekliyoruz. Ama yine lütfen bu konu çok önemli bazı konuları büyüterek vermemek gerekir. Bundan hem ülkemiz, hem milletimiz zarar görür. Geçmişte Londra’da izlediğimiz bir konu vardır. Madrid’te izlenen bir konu vardır. 
     Amerika’da izlenen bir konu vardır. Hepimiz onlar gibi duyarlı olmamız gerekir diye düşünüyorum." "Zeytinburnu’ndaki olayda kullanılan bombanın cinsinin ne olduğu" da sorulan Cerrah, laboratuvar incelemesi gelmeden patlayıcıya ilişkin herhangi bir şey söylemenin zor olduğunu ifade etti. 
     
     YAZILI AÇIKLAMA 

     Yeni Galata Köprüsü’nün altındaki bir restoranda meydana gelen patlamaya ilişkin yapılan yazılı açıklamada, gözaltına alınan kişilerin üzerlerinde ve kaldıkları evlerde ele geçirilen malzemeler şöyle sıralandı 
     "2 paket halinde 1 kilo 800 gram plastik patlayıcı, 2 adet elektrikli fünye, 4 adet elektronik devre düzeneği, 2 adet kordonsuz kol saati düzeneği, 1 adet uzaktan kumanda aleti, 1 adet fotoğraf makinesi, 1 adet ses kaydedici, 1 adet pil şarj cihazı, 5 adet walkman radyo, çok miktarda kalem pil, havya, lehim, lehim pastası, hazırlanmış elektronik düzenek, bir miktar civata ve çivi, bir miktar tek telli kablo, 1 yan keski, 1 adet ambalaj bandı, 1 piknik tüpü, 1 adet dijital saat, 1 adet eylemde kullanıldığı tespit edilen çanta, 187 adet mühürlü boş sözde örgüte ait vergilendirme makbuzu, 3 adet 
     kitap ve örgütsel doküman, 5 adet cep telefonu, 18 adet kırsalda çekilmiş örgüt mensuplarına ait fotoğraf." 
     
</TEXT>
</DOC>
