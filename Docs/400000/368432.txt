<DOC>
<DOCNO> 368432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sontur15.html </URL>
<DATE> 2005/08/09/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Hapşırırken nefesini tuttu, akciğer zarı patladı 
</HEADLINE>
<TEXT>

     
     ESKİŞEHİR, DHA 
     
ESKİŞEHİR’de hapşırırken nefesini tutması sonucu akciğer zarı patlayan 28 yaşındaki Hasan Sevgi, Eskişehir Devlet Hastanesi’nde tedavi altına alındı. 
     Kumlubel Mahallesi Üstün Sokak'ta oturan seyyar satıcı Hasan Sevgi, evde oturduğu sırada hapşırmaya başladı. Üst üste iki kez hapşıran Sevgi, hapşırırken nefesini de tuttu. Bir süre sonra göğsünde şiddetli ağrı hisseden Hasan Sevgi, yakınları tarafından Eskişehir Devlet Hastanesi Acil Servisi’ne götürüldü. Hastanede yapılan inceleme sonucu Hasan Sevgi’nin hapşırma sonucu akciğer zarında patlama olduğu belirlendi. Acil Serviste yapılan ilk müdehale sonrası Hasan Sevgi, hastanenin göğüs servisine yatırıldı. 
     Sağlık durumu iyiye giden Hasan Sevgi, hapşırırken nefesini tutmanının cezasını ağır ödediğini belirterek, Hapşırırken ses çıkmaması için ağzımı kapatıyordum. Son hapşırdığımda yine ses çıkmaması içen nefesimi tuttum. Bir süre sonra göğsümdeki ağrı nedeniyle hastaneye getirildim. Nefesimi tuttuğum için akciğer zarımın patladığını öğrendim. Bundan sonra nefesimi tutmamaya gayret göstereceğim'' dedi. 
     Hastanenin uzman doktorları ise hapşırma sırasında ağızın kapatılmasının tehlikeli olduğunu belirterek, şu uyarıları yaptı 
     Hapşırırken ağzı kapatmak, nefes alma ve vermeyi zorlaştırır. Hapşırma ile birlikte kuvvetli nefes verme olur. Nefesin tutulması durumunda nefes çıkmadığı için akçiğerlerde patlama ya da yırtılma meydana gelebilir. Ani olarak basıncın artması ile akciğer zarı delinebilir. Hapşırırken insanlar kendilerini rahat bırakmalı ve sıkmamalıdır. Nefesin tutulması akçiğerde olduğu gibi beyinde de zarara neden olabilir.'' 
     
</TEXT>
</DOC>
