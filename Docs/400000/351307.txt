<DOC>
<DOCNO> 351307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/son/sonspo14.html </URL>
<DATE> 2005/06/12/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Konyaspor, Kocaman'ı bırakmak istemiyor... 
</HEADLINE>
<TEXT>

     Konyaspor, teknik direktörlük için el sıkıştığı Aykut Kocaman'ın adının Ümit Milli Takım Teknik Direktörlüğü için geçmesinden rahatsız oldu. 
     Yeşil-beyazlı kulübün basın sözcüsü Sefa Ortaç, kısa süre önce kendisiyle anlaşmaya varılan Aykut Kocaman'ın, halen takımın teknik direktörü olduğunu hatırlattı. 
     Futbol Federasyonu yetkilerinin bir süre önce kendileriyle temas kurarak Aykut Kocaman'ı Ümit Milli Takım Teknik Direktörlüğü'ne düşündüklerini bildirdiklerini ifade eden Ortaç, şunları kaydetti 
     ''Milli takım hepimizin takımıdır. Ancak futbolda işler ilerisi düşünülerek ve belli bir plan dahilinde yapıyor. Bu durum başarılı olmanın bir gereğidir. Bu nedenle Futbol Fedarasyonu'nun bu teklifine sıcak bakmadık ve bunu kendilerine ilettik. Aykut Kocaman'ın Konya'da kalması konusunda federasyondan anlayış bekliyoruz. Çünkü Konyaspor, uzun vadeli projelerini Kocaman üzerine kurdu. Altyapı ve takım düzenini Aykut hocaya göre oluşturduk. Kendisiyle görüştüğümüz Aykut Kocaman da bu kararın Konyaspor yönetimine ait olduğunu söyledi.'' Kocaman'ın Konyaspor'a gelmesiyle birlikte takımın olumlu bir hava yakaladığını anlatan Ortaç, ''Aykut Kocaman'ın milli takıma gitmesi, bir Anadolu kenti olan Konya'da moralleri bozar. Anadolu insanı bu tür bir olumsuzluktan çok çabuk etkilenir. Futbol Federasyonu, yetkili kurullarında Kocaman ile ilgili bir karar verecek. Ancak biz yolumuza Aykut Kocaman ile devam etmekte ısrarlıyız'' diye konuştu. 
     
</TEXT>
</DOC>
