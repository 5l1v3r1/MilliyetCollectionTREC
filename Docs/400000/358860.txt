<DOC>
<DOCNO> 358860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/yasam/yas06.html </URL>
<DATE> 2005/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Festivalde 'Türk partisi' yok 
</HEADLINE>
<TEXT>


Alin Taşçıyan Karlovy Vary 

9 Temmuz'da sona erecek 40. Karlovy Vary Film Festivali'nde, Bulgaristan'ın daveti biter bitmez Rotterdam Film Festivali'ninki başlıyor. Bugün Unifrance'ın yemeği, yarın Kanada Film Merkezi'nin daveti, öbür gün Macar Film Merkezi'ninki... 
40. Karlovy Vary Film Festivali'ne katılan dünya çapında sinemacı ve basın mensuplarının hemen hepsi, geçen yıl En İyi On Türk Filmi'nin gösterimi nedeniyle, Prag Türkiye Büyükelçiliği'nin verdiği daveti hatırlatıp bu yılki 'Türk partisi'ni soruyor. Çünkü "Yazı Tura" ve "Bulutları Beklerken"in yanı sıra Yunanistan ile ortak yapım "Eve Dönerken" ve Bulgaristan ile ortak yapım "Çalınmış Gözler" var programda. Bütün dünya Türk sinema endüstrisindeki yeni gelişmelerle, Kültür Bakanlığı'nın h l tam çözümlenmemiş olan desteğiyle ilgilenir ve sorular sorarken, Türkiye'nin yeni Eurimages temsilcisi Dr. Ahmet Boyacıoğlu'nun kişisel çabası dışında resmi muhatap bulunmaması çok üzücü. 


</TEXT>
</DOC>
