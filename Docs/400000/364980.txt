<DOC>
<DOCNO> 364980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sondun07.html </URL>
<DATE> 2005/07/28/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Ladin'den kokainli katliam planı 
</HEADLINE>
<TEXT>

     ABD, Usame bin Ladin'in 11 Eylül saldırılarından bir yıl sonra Kolombiya'dan tonlarca kokain alıp, zehirle harmanlayarak, ABD'de binlerce kişiyi öldürme planı yaptığını konuşuyor. 
     ABD'de Uyuşturucuyla Mücadele Yönetimi'nin DEA hazırladığı rapora göre, Usame bin Ladin, 2002 yılında Kolombiyalı uyuşturucu baronlarıyla bizzat buluşarak tonlarca kokain almak için pazarlık yaptı. Ladin, muhataplarına onmilyonlarca dolar ödemeyi önerdi. Bir kaynağa göre Ladin bu saldırıyla 11 Eylül'de ölenlerden çok daha fazla insanı katletmeyi planlıyordu. Görüşmelerin ardından karar vermek için bir araya gelen uyuşturucu trafiğini elinde bulunduran baronlar Ladin'in katliam planının Amerika kıtasındaki uyuşturucu pazarını tamamen yok edeceğine karar verdiler. 
     
     Misillemeden çekindiler 
     Uyuşturucu kartelleri ayrıca ABD'nin misilleme yapmasından çekindi. DEA Başkanı Asa Hutchinson, bu bilgileri bir çok kaynaktan aldıklarını söyledi. Hutchinson, Ladin'in planı bizzat finanse ettiğini ve uygulamasında aktif rol aldığını belirtti. 
     
     Nükleer bomba iddiası 
     Dünyanın en çok aranan uyuşturucu tüccarlarından Hajji Bashir Noorzai de Ladin'in belli başlı uyuşturucu üreticilerinden biri olduğunu söylemişti. FBI'ın eski danışmanlarından Paul L. Williams, 11 Eylül'den sonra El Kaide militanlarının çanta içindeki iki nükleer bombayı ABD'ye sokmayı başardıklarını savundu. 
     
</TEXT>
</DOC>
