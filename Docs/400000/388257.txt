<DOC>
<DOCNO> 388257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/soneko29.html </URL>
<DATE> 2005/10/20/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Kurutma makinesi, Arçelik'in cirosuna 30 milyon Avro kazandıracak 
</HEADLINE>
<TEXT>

     Arçelik'in yeni ürettiği çamaşır kurutma makinesinin, şirketin cirosuna yaklaşık yıllık 30 milyon Avro katkı sağlayacağı bildirildi. 
     Arçelik A.Ş.'den İMKB'ye yapılan açıklamada, şirketin toplam 6 milyon 636 bin avroluk bir yatırımla ilk etapta 200 bin adet çamaşır kurutma makinesi üreteceği bildirildi. 
     Açıklamada, bunun 30 bin adedinin iç pazarda, 170 bin adedinin ise yurtdışı pazarlarda satılmasının planlandığı, önümüzdeki yıllarda bu üretim adedinin gelişen piyasa koşullarına göre artırılacağı kaydedildi. 
     Bu ürün için Çayırova tesislerinde yeni bir üretim hattı kurulduğu, şirketin cirosuna yaklaşık olarak yıllık bazda 30 milyon avroluk bir katkı sağlayacağı belirtilen açıklamada, Avrupa'nın en az enerji üreten ve A enerji performans değerine sahip elektrikli kurutucusu ve Plus X Award 2005 yenilikçilik ödülünün sahibi olan çamaşır kurutma makinesinin Kasım 2005 tarihinden itibaren piyasaya sunulacağı bildirildi. 
     
</TEXT>
</DOC>
