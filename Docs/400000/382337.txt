<DOC>
<DOCNO> 382337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonspo40.html </URL>
<DATE> 2005/09/28/ </DATE>
<TIME> 21.40 </TIME>
<AUTHOR>  </AUTHOR>
<HEADLINE>
Beşiktaş Malmö maçı hazırlıklarını tamamladı... 
</HEADLINE>
<TEXT>

     Bülent Aslan bildiriyor - Beşiktaş İsveç’in Malmö takımıyla yarın oynayacağı UEFA Kupası 1. tur rövanş maçının hazırlıklarını bu akşam yaptığı antrenmanla tamamladı. 
     Teknik direktör Rıza Çalımbay yönetiminde maçın oynanacağı Malmö Stadı’nda gerçekleştirilen ve ilk yarım saati basına açık olan antrenmanda siyah-beyazlılar taktik ağırlıklı bir çalışma yaptı. 
     Kasığındaki ağrıları geçen Koray takımla birlikte çalışırken bu futbolcunun tıbbi herhangi bir sorunun kalmadığı ve Çalımbay’ın görev vermesi halinde yarın forma giyebileceği bildirildi. 
     Antrenmanı kulüp başkanı Yıldırım Demirören ve yöneticiler de izledi. 
     Siyah-beyazlıların yarınki karşılaşmaya şu muhtemel 11’le çıkması bekleniyor 
     Cordoba, İbrahim Toroman, Koray, Gökhan, Ali Güneş, Okan, Kleberson, Ahmed Hassan, Adem, Youla, Ailton İbrahim Akın 
     
</TEXT>
</DOC>
