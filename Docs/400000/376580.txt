<DOC>
<DOCNO> 376580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/guncel/axgun01.html </URL>
<DATE> 2005/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş alanına çevirdiler 
</HEADLINE>
<TEXT>


Hakk ri Yüksekova'da PKK lideri Öcalan'a destek açıklaması yapıp yürümek isteyen 5 bin kişi polisle çatıştı 

HAKK Rİ, Sİİrt DHA 

Hakk ri'nin Yüksekova ilçesinde terör örgütü PKK lideri Abdullah Öcalan'a destek amacıyla yapılan basın açıklamasının ardından yürüyüş yapmak isteyen 5 bin kişi ilçeyi savaş alanına çevirdi. 
Gemlik'te Öcalan'a destek için yapılması planlanan yürüyüşe izin verilmemesini kınamak için DEHAP öncülüğünde dün 15.00'te basın açıklaması yapıldı. Cengiz Topel Caddesi Oslo Otel önündeki açıklamanın ardından göstericilerden bir grup yürüyüşe geçti. Polisin "dağılın" uyarısını dikkate almayan göstericiler, taş ve sopalarla güvenlik güçlerine saldırdı. 

Polis uyarı ateşi açtı 
Polis göstericileri dağıtmak için 'uyarı ateşi' açıp biber gazı kullandı. Ara sokaklara kaçan göstericiler lastik yakarken, olaylarda 2'si polis, 1'i gazeteci 8'i de gösterici olmak üzere 11 kişi yaralandı. Göstericilerden Cengiz Alçiçek ile İshak Er durumları ağır oduğu için ameliyata alındı. Güvenlik güçleri yaklaşık 3.5 saat sonra tüm göstericileri dağıttı ve 10 kişiyi gözaltına aldı. 

Siirt'te cenaze gerginliği 
Siirt'te önceki gün meydana gelen olaylarda başına isabet eden kurşunla ölen Abdullah Aydan'ın 35 cenazesi sırasında gergilik yaşandı. Ambulansla getirilen cenaze kent merkezine girer girmez yürüyüşe geçen yaklaşık 1000 kişi PKK ile Öcalan lehine slogan atarak, yol üzerinde bulunan ilköğretim okulu ve erkek yetiştirme yurdunu taşladı. İşyerlerinin kepenklerini indiren bazı esnaf ile göstericiler arasında gerginlik yaşandı. Taş atanlar, grup içinde bulunan bazı kişiler tarafından engellenirken, cenaze, yaklaşık 5 bin kişinin katıldığı gösteri ile Şeyh Süleyman Mezarlığı'nda toprağa verildi. 

'Provokasyona gelmeyeceğiz' 

Ülkü Ocakları Eğitim ve Kültür Vakfı Genel Merkezi, son günlerde terör örgütü PKK ve yandaşlarının çeşitli illerde eylemler gerçekleştirdiğini, planlı bir hedef saptırma seferberliği içinde konunun 'Türk-Kürt çatışmasına' sürüklenmeye çalışıldığını kaydetti. Açıklamada "Tüm teşkilatlarımız, sorumluluk içinde hareket ederek, provokasyonlara gelmeyecek ve terör örgütü ve yandaşlarının çıkardığı olayların içerisinde bulunmayacaktır" denildi. 

Yürüyüşe geçmek istediler 

Oslo Otel önünde yapılan basın açıklamasının ardından yürüyüşe geçmek isteyen 5 bin kişiye polis müdahale etti. Güvenlik güçlerine taş ve sopalarla saldıran göstericilere karşı polis biber gazı kullandı. Çıkan olaylar sonrası 2'si polis 1'i gazeteci 8 de gösterici yaralandı. Güvenlik güçleri yaklaşık 3.5 saat sonra tüm göstericileri dağıttı. 10 kişi gözaltına alındı. 

Bakırhan, PKK'lı cenazesinde 

ANKARA Milliyet 
Van'ın Gürpınar ilçesinde 27 Ağustos'ta güvenlik güçleriyle çıkan çatışmada yaşamını yitiren Cumali kod adlı PKK'lı Salih Doğan Yıldırım'ın cenazesi güvenlik gerekçesiyle Ankara'da toprağa verildi. Cenaze törenine DEHAP Genel Başkanı Tuncer Bakırhan ve bazı parti yöneticileri katıldı. Eski DEHAP Genel Saymanı Nurhayat Altun'un yeğeni olan Yıldırım'ın cenazesi, dün THY'nin tarifeli uçağıyla Esenboğa Havaalanı'na getirildi. Karşıyaka mezarlığında düzenlenen törene katılan DEHAP Genel Başkan Yardımcısı Veli Büyükşahin, Altun'un parti yöneticisi olması nedeniyle Bakırhan'la birlikte yeğeninin cenaze törenine katıldıklarını açıkladı. 


</TEXT>
</DOC>
