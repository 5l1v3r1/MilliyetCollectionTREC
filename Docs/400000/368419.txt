<DOC>
<DOCNO> 368419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sontur02.html </URL>
<DATE> 2005/08/09/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
"Dünya Üniversiteleri Münazara Turnuvası" başladı... 
</HEADLINE>
<TEXT>

     Koç Üniversitesi ev sahipliğinde bu yıl üçüncüsü düzenlenen "Dünya Üniversiteleri Münazara Turnuvası" başladı. 
     Üniversitenin Rumelifeneri yerleşkesinde yapılan açılış töreninde konuşan Koç Üniversitesi Fen, İnsani Bilimler ve Edebiyat Fakültesi Dekanı Prof. Dr. Ersin Yurtsever, münazara turnuvasına katılanlara "Hoşgeldiniz" dedi. 
     Prof. Dr. Yurtsever, turnuvanın gelenekselleşmesinin önemini vurgulayarak, bunun için çalıştıklarını söyledi. 
     Koç Üniversitesi Münazara Kulübü Başkanı Faruk Aktay da, 2003 yılındaki ilk turnuvaya 25’i yabancı toplam 40 üniversite öğrencisinin katıldığını belirterek, bu yıl ise 125’i yabancı olmak üzere toplam 175 öğrencinin tartışma platformunda bir araya geldiğini kaydetti. 
     Aktay, finali 12 Ağustos Cuma günü Aya İrini Müzesi’nde gerçekleştirilecek etkinliğin Türkiye’de tartışma kültürü ve demokrasiye katkı yapacağına inandığını ifade etti. 
     Turnuvada bugün başlayacak münazara karşılaşmalarında güncel, siyasi, sosyal ve ekonomik konular ele alınacak. 
     
</TEXT>
</DOC>
