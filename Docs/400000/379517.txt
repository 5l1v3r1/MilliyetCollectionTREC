<DOC>
<DOCNO> 379517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/ekonomi/eko01.html </URL>
<DATE> 2005/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ofer olayına, hangi parti ne diyor 
</HEADLINE>
<TEXT>


AYDIN HASAN Ankara 

Muhalefet partileri CHP, ANAP ve DYP İsrailli işadamı Sami Ofer'in ortakları arasında bulunduğu konsorsiyumun 3 milyar 558 milyon euro teklif verdiği Galataport ihalesini ve TÜPRAŞ'ın blok satışını mercek altına aldı. 

CHP Bir Bakan haberdar mı CHP, Tüpraş'ın kamuya açıklanmadan satılan yüzde 14.76'lık hissesinin 6 yabancı fona verilmesinden, "bir bakanın haberdar olduğu" iddiasını gündeme getirdi. Maliye Bakanı Kemal Unakıtan'ın yanıtlaması istemiyle TBMM Başkanlığı'na verilen önergede, "Hisselerin 6 yabancı fona verilmesinden bir hükümet üyesinin haberdar olduğu iddiasının doğruluğu" soruldu. 

ANAP Hükümette yarış olsun diye ısrar etmiştim ANAP Genel Başkanı Erkan Mumcu Başbakan Recep Tayyip Erdoğan'ın Galataport projesiyle iki yıldır yakından ilgilendiğini belirtti. Mumcu şöyle devam etti 
"Ben, hükümetteyken yarışma olsun diye inat ettim. Galataport işi Başbakan'ın da içinde olduğu, çok hazırlıklı bir şeydi. Bu 2 yıldır üzerinde çalışılan bir filmdir. Emanete ihanet edenlerden, Ofer'le alışveriş edenler millet hesabını soracaktır." 

DYP Tüpraş neden halka satılmadı DYP Genel Başkanı Mehmet Ağar, yüzde 14.6 hissesinin blok halinde 466 milyon dolara borsada yabancı yatırımcılara satılan Tüpraş'ın neden halka satılmadığını sordu. Ağar şöyle konuştu " 466 milyon dolara sattığınız hisse, 1.5 milyar dolar oldu. Yabancı bankerlerin cebine 800 milyon doları koyma hakkına nereden sahipsiniz. Hortumlar ak hortum haline mi geldi " 


</TEXT>
</DOC>
