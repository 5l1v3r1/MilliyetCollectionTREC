<DOC>
<DOCNO> 391746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/sonspo01.html </URL>
<DATE> 2005/11/02/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Devler Ligi'nde dün gece 
</HEADLINE>
<TEXT>

     Futbolda Avrupa Şampiyonlar Ligi’nde 4. hafta mücadelesi, bugün E , F , G ve H gruplarında yapılan maçlarla başladı. 
     Şampiyonlar Ligi'nde Fenerbahçe'nin yer aldığı E Grubu'nda dün gece oynanan diğer karşılaşmada PSV Eindhoven, sahasında ağırladığı Milan'ı tek golle geçerek liderliğe yükseldi. 
     İki hafta önce deplasmanda golsüz berabere kaldığı Milan'ı, bu kez 12. dakikada Farfan'ın attığı golle 1 - 0 mağlup eden PSV Eindhoven, puanını yediye yükselterek rakibinden zirveyi devraldı. İkinci yarıya Serginho ve Jankulovski'yi oyuna alarak başlayan, 74'te de Gilardinho'nun yerine Shevchenko ile son kozunu oynayan Milan'ın baskısı da sonucu değiştirmedi. İtalyan ekibinde Stam, 84. dakikada kırmızı kartla oyun dışı kaldı. Grupta PSV Eindhoven, ilk maçta 1 - 0 yendiği Schalke ile 23 Kasım'da rakip sahada oynayacak. 
     
     Lyon, Real el ele 

     Şampiyonlar Ligi F Grubu'nda düğüm çabuk çözüldü ve dün oynadığı maçları kazanan O.Lyon ile Real Madrid, ilk ikiyi garantileyerek eleme turundaki yerlerini ayırttı. 
     Lyon, henüz 3. dakikada Babangida ile yenik duruma düştüğü Olympiakos deplasmanında Juninho, eski Beşiktaşlı Carew 2 ve Diarra'nın golleriyle 4 - 1'lik farkı buldu, dörtte dört yaparak tur biletini kaptı. Real Madrid de Rosenborg'u Dorsin kk ve Guti'nin golleriyle 2 - 0 yendi. 
     İngiltere lig lideri Chelsea ise bu sezon ilk yenilgisini Real Betis deplasmanında tattı. Sakatlıklar nedeniyle iki erken değişiklik yapan Betis'te Dani, oyuna girdikten üç dakika sonra attığı golle Chelsea'yi yıkan adam oldu. 
     Alınan sonuçlar şöyle 
     
     E Grubu 

     PSV Eindhoven Hollanda -AC Milan İtalya 1-0 . 
     FC Schalke 04 Almanya -Fenerbahçe Türkiye 2-0 . 
     
     F Grubu 

     Pire Olympiakos Yunanistan -Olympique Lyon Fransa 1-4 . 
     Rosenborg BK Trondheim Norveç -Real Madrid İspanya 0-2 . 
     
     G Grubu 

     Real Betis Sevilla İspanya -FC Chelsea İngiltere 2-0 . 
     FC Liverpool İngiltere -RSC Anderlecht Belçika 3-0 . 
     
     H Grubu 

     FC Artmedia Bratislava Slovakya -Glasgow Rangers İskoçya 2-2 . 
     FC Internazionale Milan İtalya -FC Porto Portekiz 2-1 . 
     
</TEXT>
</DOC>
