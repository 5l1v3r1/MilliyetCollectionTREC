<DOC>
<DOCNO> 362586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/guncel/gun04.html </URL>
<DATE> 2005/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
DOĞRU SEÇİM HAFTASI 
</HEADLINE>
<TEXT>



KAYIT TAKVİMİ 

ANADOLU LİSELERİ 
2005 OKS KAYIT TAKVİMİ 
1.1. Yerleştirme Tercih Başvurusu 
21 Temmuz - 05 Ağustos 2005 
2.1. Yerleştirme Sonucunun Açıklanması 
16 Ağustos 2005 
3.1. Yerleştirme Sonucunun Yeniden Gözden Geçirilmesini Talep Edebilme 19 Ağustos 2005 
4.1. Yerleştirme Sonucuna Göre Kesin Kayıt 
16-23 Ağustos 2005 
5.2. Tercih Öncesi Açık Kontenjan İlanı 
28 Ağustos 2005 
6.2. Tercih Başvuru Süresi 
27 Ağustos - 02 Eylül 2005 
7.2. Tercih Başvurunun Açıklanması 07 Eylül 2005 
8.2. Tercih Sonrası Kayıt 08-11 Eylül 2005 

KOLEJLER 
2005 ÖZEL OKULLAR KAYIT TAKVİMİ 
1. Asil Liste Kayıtları 01-02-03 Ağustos 2005 
2. Yedek Liste Kayıtları 04-05 Ağustos 2005 
3. Yedek Liste Önkayıt 08 Ağustos 2005 saat 15 00'a kadar, saat 15 00'ten sonra listede olup okulda bekleyenler. 
4. Ön Kayıt Dönemi 
a. Ön Kayıt Dönemi 09-10-11 Ağustos 2005 Salı Taban puan ilanı ve ön kayıt 
b. Ön Kayıt Dönemi 16-17-18 Ağostos 2005 Çarşamba Ön kayıt 
c. Ön Kayıt Dönemi 23-24-25 Ağustos 2005 Perşembe Kesin kayıt saat 15 00'ten sonra listede olup okulda bekleyenler. 
d. Son Kayıt Dönemi 20 Ağustos 2005'ten itibaren Sınav Yürütme Kurulunca alınacak karara göre. 

TERCİHTE ALTIN KURALLAR 

1- OKS sonuçları belli oldu. Sınav sonuçlarını alan öğrenciler hangi tarihler arasında tercih yapacaklar 
Tercih dönemi 21 Temmuz 2005 tarihinde başlayacak ve 5 Ağustos 2005 tarihine kadar devam edecek. 

2- Bu yıl tercih yapmak için bazı kısaslar getirildi. Bu sınav sonucuna göre kimler tercih yapabilecekler 
Bir öğrencinin tercih yapabilmesi için, OKS-TM ve OKS-MF puanlarından en az 160 ve daha üst puan alması gerekmekte. Bu puan türlerinin her ikisinden de 160 puanın altında puan alan öğrencilerin tercih ekranı açılmayacak. 

3- Sınava giren adaylar Sınav Sonuç Belgelerini nasıl alacaklar 
Adaylar, sınav sonuç belgelerini mezun oldukları İlköğretim Okul Müdürlüklerinden alacaklar. Okul Müdürlüğü, adayın sınav sonuç belgesini internetten çıkarttıktan sonra onaylayarak adaya verecek. Adayların adreslerine herhangi bir sınav sonuç belgesi gönderilmeyecek. 

4- Tercihler de yine adayların mezun oldukları İlköğretim Okullarında yapılacak sanırım 
Evet, tercihlerin yapılması internet aracılığı ile elektronik ortamda öğrencilerin mezun oldukları İlköğretim Müdürlüklerince http sinavlar.meb.gov.tr adresinden gerçekleştirilecektir. Tercih başvurusunda bulunacak adayların velileri, okul müdürlüğüne tercih başvuru süresi içerisinde başvuracaklardır. 

5- Peki çocuğu için tercih yapmak isteyen veli, çocuğunun mezun olduğu okula gitti. Sonra neler olacak 
Veli, İlköğretim Okuluna gittiğinde kendisine gerekli bilgilerin bulunduğu bir form verilecek ve veli o formdaki gerekli olan bilgileri doldurup imzalayacak ve bu konuda yetkili kişiye teslim edecek. Veli tarafından doldurulmuş ve imzalanmış olan formdaki bilgiler bu konuda yetkili olan kişi tarafından internette bulunan gerekli sayfaya girilecek. Girilen bilgiler yetkili ve veli tarafından kontrol edildikten ve bilgilerin doğruluğundan emin olunduktan sonra elektronik ortamda onaylama işlemi yapılacak. 

6- Onaylama işlemi yapıldıktan sonra veliye tercihlerinin yapıldığına dair herhangi bir belge verilecek mi 
Tabi. Elektronik ortamda onaylanan bilgilerin çıktısı alınarak okul müdürlüğü yetkilisi ve veli tarafından imzalanacak. Aslı okulda saklanarak bir örneği de veliye verilecek. Böylece velinin elinde tercih yapmış olduğuna dair bir belge bulunacak. 

7- Veli tüm bu işlemler için bir ücret ödeyecek mi 
Bu işlemler öncesinde veli tarafından İlköğretim Okul Müdürlüğüne makbuz karşılığında 1 YTL.- 1 milyon TL ödenecek. 

8- Hep velilerden bahsediyorsunuz. Anladığım kadarıyla bu işlerden öğrenci velileri sorumlu 
Sınava giren adaylar reşit olmadıklarından dolayı sorumluluk veliye kalıyor. Ama sadece veli değil aynı zamanda başvuru yapılan okul müdürlüğü yetkilileri de bu sorumluluğu paylaşmakta. 

9- Bu yıl tercih sisteminde de bazı değişiklikler oldu. Bu değişikliklerden bahsedebilir misiniz Mesela adaylar kaç tercih yapabilecekler 
Tercih sayısında herhangi bir değişiklik olmadı. 160 barajını geçen her adayın 12 okul tercih yapma hakkı var. 

10- Bu tercihlerin hepsi aynı okul türünden olabilir mi peki 
Tabi. Değişikliklerden biri bu. Adaylar 12 tercihin 12'sini de Anadolu Liselerinden veya bu sınavla öğrenci alan herhangi bir okul türünden yapabilirler. 12 Fen Lisesi yazabilirler veya 12 Anadolu Meslek Lisesi. İsteyen adaylar bu 12 tercihi farklı şekillerde de değerlendirebilirler. 

11- Nasıl 
12 tercih hakkını, 4 Fen Lisesi, 6 Anadolu Lisesi ve 2 Anadolu Öğretmen Lisesi yazarak karma bir şekilde de değerlendirebilir. Tercih sayısında okul türleri ile ilgili bir kısıtlama yok adayın isteğine kalmış durumda. 

12- Tercih yaparken belli bir il-ilçe sınırlaması var mı 
Hayır, tercihlerde herhangi bir il ve ilçe sınırlaması yok. Aday, farklı il ve ilçelerden istediği gibi tercih yapabilir. İstanbul'da yaşayan bir aday, 5 tercihini İstanbul'daki liseleri, 3 tercihini Antalya'daki liseleri, kalan tercihlerini de Edirne'deki liseleri seçerek değerlendirebilir. 

13- Peki siz ne önerirsiniz 
Tabi bu kararı vermek öğrenciye ve öğrencinin velisine kalıyor. Ancak bu kararı verirken dikkat edilmesi gereken bazı unsurlar var. Bunlardan bir tanesi tercih edilecek okulların pansiyon durumu. Ya da o okulun bulunduğu il ve ilçede öğrencinin yakının bulunması. Yani öğrencinin orada kalabilecek bir yerinin olması ve bu yerin koşullarının iyi bir şekilde değerlendirilmesi gerekiyor. Mesela İstanbul'da Galatasaray Lisesi, İstanbul Lisesi, Cağaloğlu Anadolu Lisesi, Kabataş Anadolu Lisesi, Kadıköy Anadolu Lisesi ve Vefa Anadolu Lisesinin pansiyonları var. İl ve ilçelerde bulunan liselerin pansiyon durumları da ileriki günlerde bu yazı dizisinde olacak. 

14- Bu yıl puanlama sisteminde de bazı değişiklikler oldu, değil mi 
Evet, geçen yıllara göre puan sistemi de değişti. Bu yıl en fazla puan alan öğrenci 500 puan aldı, en düşüğü 100 puan. Puan hesaplama sistemi değişmedi. Daha önceki yıllarda hesaplanarak çıkan sonuç bir formülle 100 ila 500 puan arasında bir puana dönüştürülüyor. 

15- Bu değişiklikler adaylarda ve velilerde kafa karışıklığına sebep oldu mu 
Tabi. Ancak bu konuda tedirgin olmalarına gerek yok. Burada biz geçen yılki puanları dönüştürülmüş bir şekilde veriyoruz. Bunun yanı sıra öğrenci tercihini yaparken gerekli olan genel başarı sıralamasını da veriyoruz. 

16- Gelelim en önemli konulardan birine. Adaylar sınav sonuçlarını öğrendiler ve şimdi tercih yapmaları gerekiyor. Tercih yaparken nelere dikkat etmeliler 
Şu an ellerinde bu sınav sonucunda aldıkları puan ve genel başarı sıralamaları var. Bu bilgiler doğru bir şekilde tercih yapabilmeleri için oldukça önemli bilgiler. Adaylar tercih etmeyi düşündükleri lisenin bir yıl önceki puanına ve o lisenin son öğrencisinin genel başarı sıralamasına dikkat etmeliler. Sınav Sonuç Belgelerindeki puana ve Genel Başarı sıralamasına bakarak tercih etmek istedikleri okulun puanı ve sıralamasını karşılaştırmalılar. Tercih sıralamasını yaparken aldıkları puanın10 puan üstü ve 10 puan altını da göz önünde bulundurarak tercih listelerini hazırlamalılar. 

17- Bazı okulların puanları listede görünmüyor. Bu okullar hangileridir 
Daha önce Yabancı Dil Ağırlıklı Lise Süper Lise olan bazı okullar bu yıl Anadolu Lisesine dönüştürülmüştür. Bu liseler önceli yıllarda diploma notu ile öğrenci aldıklarından dolayı puanları yoktur. 

NOT Tercihlere yönelik sorularınızı 0212 505 63 43 no'lu faksa yada aguclu milliyet.com.tr gönderebilirsiniz. 


Değişim ve Sevinç Dersanelerinin katkılarıyla 


Değişim Dersanesi'nden Osman Demirel ve Sevinç Dersanesi'nden Mehtap Aydın, OKS'ye yönelik birikimlerini paylaşmaya devam edecekler. Sorularınızı 0212 505 63 43 no'lu faksa iletebilirsiniz. 

Hangi liseler nasıl eğitim veriyor 

ANADOLU LİSELERİ 
AMACI 
Yüksek öğretim programlarına hazırlar. Bir yabancı dili iyi bir şekilde öğretir. Öğrencilerin bireysel yeteneklerini dikkate alarak öğrenmelerini, bilgili, becerili, özgüvenli olmalarını sağlar. Nitelikli bir meslek eğitimine hazırlayan, bilimsel gerçeklere, problemlere ve yöntemlere ait temel bilgileri öğretir. Çevresi ile iyi ve olumlu iletişim kuracak davranışları kazandırıp öğrencilerin olaylara çok yönlü ve tarafsız bakabilmelerini hedefler. Öğrencilerinin çağın gelişen ihtiyaçlarına cevap verebilecek beceriler kazanmalarını, gelişen teknolojiyi izleyip kullanabilmelerini amaçlar. 

ÖĞRETİM PROGRAMLARI 
Öğretim programlarında genel lise derslerinden olan Yabancı Dil, Sosyal Bilimler, Türkçe, sanat ve Spor alanlarındaki akademik dersler yer alır. Öğretim programı içinde ortak kültür dersleri ve seçmeli derslere yer verilir. Alan seçimleri Fen Bilimleri, Sosyal Bilimler, Türkçe-Matematik, Yabancı Dil, Sanat Resim-Müzik , Spor alanları şeklindedir. 

ÖĞRENİM ŞEKLİ 
Örgün eğitim şeklinde olup devam zorunludur.Derslerin öğretimi Türkçe yapılır. Ancak Anadolu Lisesinin Matematik ve Fen Bilimleri derslerini yabancı dille okutabilecek altyapısı olduğu taktirde bu dersler yabancı dille de yapılabilir. 

ÖĞRENİM SÜRESİ 
Öğrenciler Anadolu Liselerinde 4 yıl süreyle eğitim göreceklerdir. Ancak İstanbul Lisesi, Galatasaray Lisesi ve Kadıköy Anadolu Lisesinde bir yıl hazırlık ve dört yıl örgün eğitim olmak üzere toplam 5 yıldır. 

FEN LİSELERİ 
AMACI 
Öğrencilerini Matematik ve Fen Bilimleri alanında yüksek öğrenime hazırlar. Matematik ve Fen Bilimleri alanında gereksinim duyulan bilim adamlarının yetiştirilmesine kaynaklık eder. Öğrencileri araştırmaya yöneltmeyi, bilimsel, teknolojik gelişmeler ile yeni buluşlara ilgi duyanların çalışacakları ortamı ve koşulları hazırlar. Yeni teknolojileri kullanabilen, yeni bilgiler üretebilen ve projeler hazırlayabilen bireyler yetiştirir. Öğrencilerin bilimsel araştırmalar yapmalarına, bilimsel ve teknolojik gelişmeleri izlemelerine yardımcı olacak şekilde yabancı dilde iyi yetişmelerini sağlamayı amaçlar. 

ÖĞRETİM PROGRAMLARI 
Fen Liselerinde, bakanlıkça uygun görülen ders çizelgeleri ve öğretim programları uygulanır. Öğretim programlarında genel lise derslerinden olan Yabancı Dil, Sosyal Bilimler, Türkçe, Sanat ve Spor dersleri ile ağırlıklı olarak Matematik ve Fen Bilimleri dersleri yer alır. Fen programlarında laboratuar ve uygulama çalışmalarına ağırlık verilir.10. ve 11. sınıflarda Matematik ve Fen Bilimleri derslerinin ağırlığı, haftalık ders çizelgesindeki ders saatleri toplamının 60'ından az olmayacak şekilde düzenlenir.Öğretim Türkçe yapılır. Ancak Matematik ve Fen Bilimleri derslerindeki teknik terimlerin yabancı dildeki karşılıkları öğretilir. 

ÖĞRENİM SÜRESİ 
Öğrenim süresi 4 yıldır. 

BAŞVURU KOŞULU 
6. ve 7. sınıflarda Türkçe, Matematik ve Fen Bilgisi derslerinin her birinin yıl sonu notu en az 3 ve bu derslerin yıl sonu notlarının ağırlıklı ortalaması en az 4 olmak durumunda öğrenciler bir Fen Lisesini tercih edebileceklerdir. 

SOSYAL BİL. LİSELERİ 
AMACI 
Genel ve eğitimle ilgili yüksek öğretim programlarına hazırlar. Öğretmenlik mesleğine aday yetiştirir. Nitelikli bir meslek eğitimine hazırlayan bilimsel gerçekleri, problemlere ve yöntemlere ait temel bilgileri öğretir. 

ÖĞRETİM PROGRAMLARI 
Öğretim programlarında genel lise derslerinden olan Matematik, Fen Bilimleri, Sosyal Bilimler, Yabancı Dil, Türkçe, Sanat ve Spor alanlarındaki akademik ders ile ağırlıklı olarak öğretmenlik mesleğine ait dersler yer alır.Yabancı dil ve öğretmenlik mesleğiyle ilgili ders saatleri daha fazladır.Öğretim programları içerisinde ortak kültür dersleri, alan ve seçmeli alan dersleri yer alır.Dersler, Fen Bilimleri, Sosyal Bilimler, Türkçe-Matematik, Yabancı Dil, Sanat ve Spor alanlarına ayrılır. 

ÖĞRENİM SÜRESİ 
Öğrenciler, yabancı dili İngilizce olan Sosyal Bilimler Liselerinde 1 yıl hazırlık ve 4 yıl örgün eğitim olmak üzere toplam 5 yıl eğitim görmektedirler. 

BAŞVURU KOŞULLARI 
Bu okullarda eğitim görmek isteyen öğrencilerin 6., 7. ve 8. sınıflarda sınıf tekrar etmiş olmamaları ve mezun oldukları İlköğretim Kurumunun öğretmenleri tarafından öğretmenlik mesleği için aday gösterilmeleri gerekmektedir. 

ANADOLU TEKNİK ve MESLEK LİSELERİ 
AMACI 
Bir meslek alanında işe girebilecek seviyede temel mesleki yeterlilikler kazandırır. İş alanlarına, mesleğe ve yüksek öğretim programlarına hazırlar. Nitelikli bir meslek eğitimine hazırlayan, bilimsel gerçeklere, problemlere ve yöntemlere ait temel bilgileri öğretir. 

ÖĞRETİM PROGRAMLARI 
Öğretim programlarında genel kültür derslerinin yanı sıra endüstriyel teknik alanlarda mesleki formasyon derslerine yer verilir.Öğretim programlarından Fen Bilimleri alanlarındaki lise dengi akademik derslere yer verir.Öğretim programları içinde ortak genel kültür dersleri, bölüm dersleri, bölüm seçmeli dersler yer alır.IX. ve X. Sınıf uygulama dersleri okul atölyelerinde yapılır.XII. Sınıf uygulama dersleri okul ve işletmelerde yapılır. İşletmelerde, gerçek üretim ortamlarında mesleki eğitim görülebilir. 

KAZANIM 
XI. sınıf sonunda Üniversite Giriş Sınavına girme hakkı kazanırlar. Üniversite Giriş Sınavı kazanıldığı taktirde istenilen alanda yüksek öğretim yapabilirler.Eğitim gördükleri alanlarda 2 yıllık Meslek Yüksek Okulu programlarına sınavsız geçiş hakkına sahiptirler. Üniversiteye Giriş Sınavı sonunda alanlarının devamı niteliğindeki yüksek öğretim programlarını tercih etmeleri durumunda ek puan alırlar.Anadolu Teknik Liselerindeki eğitimi tamamlayan öğrenciler mezuniyet sonrası TEKNİSYEN unvanını alırlar. Anadolu Meslek Liseleri Mezunlarına ise USTALIK belgesi verilir.Anadolu Teknik Liselerinden mezun olmuş öğrenciler İş Yeri Açma Belgesi alırlar.IX. sınıf sonunda Anadolu Meslek Liselerine yatay geçiş yapabilirler. 

POLİS KOLEJİ 
Polis Koleji, Milli Eğitim Bakanlığına bağlı olan liselerin müfredatına uygun olarak eğitim ve öğretim yapan okullardır. Bu okul, emniyet teşkilatına orta ve üst kademe amir yetiştiren Polis Akademisine veya Emniyet Teşkilatının ihtiyaç duyacağı branşlarda fakülte ve yüksek okullara kaynak sağlamak amacıyla Emniyet Genel Müdürlüğüne bağlı olarak kurulan, erkek öğrencilere mahsus sadece Ankara'da bulunan parası, yatılı ve resmi üniformalı okuldur. 

GİRİŞ ŞARTLARI 
Sosyal Durum ile İlgili Koşullar 
T.C. vatandaşı olması ve erkek olması,Taksirli suçlar hariç herhangi bir suçtan dolayı hükümlü olmaması,Kendisinin birinci dereceden akrabalarının veya vasisinin 657 sayılı kanunun 48. maddesinde belirtilen suçlardan ötürü takibata uğramamış olması,Siyasi ve ideolojik mahiyetteki bir suç sebebiyle adli ve idari yönden ceza almamış olması,Evli olmaması,Bilgi toplama ve işlem bürolarında alınan bilgiler ve zabıtaca yapılacak tahkikat sonucunda koleje kabulünde sakınca görülmemesi gerekmektedir. 

Sağlık ile İlgili Koşullar 
Emniyet Genel Müdürlüğüne bağlı eğitim öğretim kurumlarına alınacak öğrencilerde aranılacak sağlık şartlarına dair yönetmelikte aranan sağlık şartlarını taşıması gerekmektedir. 

Eğitim ile İlgili Koşullar 
M.E.B.'na bağlı İlköğretim Okullarının 3 ve daha üstü diploma notu ile bitirilmesi,Eğitimine ara vermemiş olması, Hazırlık sınıfı hariç lise ve dengi okullara devam etmemiş olması gerekmektedir. 

ANADOLU ÖĞRETMEN LİSELERİ 
AMACI 
Genel ve eğitimle ilgili yüksek öğretim programlarına hazırlar.Öğretmenlik mesleğine aday yetiştirir.Nitelikli bir meslek eğitimine hazırlayan bilimsel gerçekleri, problemlere ve yöntemlere ait temel bilgileri öğretir. 

ÖĞRETİM PROGRAMLARI 
Öğretim programlarında genel lise derslerinden olan Matematik, Fen Bilimleri, Sosyal Bilimler, Yabancı Dil, Türkçe, Sanat ve Spor alanlarındaki akademik ders ile ağırlıklı olarak öğretmenlik mesleğine ait dersler yer alır.Yabancı dil ve öğretmenlik mesleğiyle ilgili ders saatleri daha fazladır.Öğretim programları içerisinde ortak kültür dersleri, alan ve seçmeli alan dersleri yer alır.Dersler, Fen Bilimleri, Sosyal Bilimler, Türkçe-Matematik, Yabancı Dil, Sanat ve Spor alanlarına ayrılır. 

ÖĞRENİM SÜRESİ 
Öğrenciler, yabancı dili İngilizce olan Sosyal Bilimler Liselerinde 1 yıl hazırlık ve 4 yıl örgün eğitim olmak üzere toplam 5 yıl eğitim görmektedirler. 

BAŞVURU KOŞULLARI 
Bu okullarda eğitim görmek isteyen öğrencilerin 6., 7. ve 8. sınıflarda sınıf tekrar etmiş olmamaları ve mezun oldukları İlköğretim Kurumunun öğretmenleri tarafından öğretmenlik mesleği için aday gösterilmeleri gerekmektedir. 

</TEXT>
</DOC>
