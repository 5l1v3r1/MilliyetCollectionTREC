<DOC>
<DOCNO> 367332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/soneko15.html </URL>
<DATE> 2005/08/05/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Denizli'de TOKİ konutları hızla yükseliyor... 
</HEADLINE>
<TEXT>

     Denizli'de, Kentsel Dönüşüm Projesi kapsamında yapımına başlanan 448 konutun yüzde 63'ünün kaba inşaatı bitti. 
     Denizli Belediyesi'nden yapılan açıklamada, Toplu Konut İdaresi'nce TOKİ Denizli'de toplam 3 bin konut yaptırılacağı, bunlardan 448'inin inşaatının Aktepe Mahallesi'nde devam ettiği belirtildi. 
     İnşaatların 2 ayrı firma tarafından yapıldığı da ifade edilen açıklamada şöyle denildi 
     ''Kentsel Dönüşüm Projesi adı altında Aktepe Mahallesi'nde 3,5 ay önce başlatılan toplu konut inşaat çalışmaları devam ediyor. Konutların yapımını üstlenen Özemek Yapı İnşaat Sanayi ve Ticaret Limitet Şirketi kendi bölümündeki inşaatın yüzde 50'sini, Yıldırım İnşaat Taahhüt Sanayi ve Ticaret Limitet Şirketi de yüzde 13'ünü bitirdi. Böylece kaba inşaatın yüzde 63'ü tamamlanmış oldu. 8 blokta ise dairelerin ince işine başlandı.'' Açıklamada, inşaatların belirlenen sürede tamamlanmasına çalışıldığı, Özemek firmasının 192 konutu 15 Kasım'da, Yıldırım firmasının da 256 konutu Aralık'ta teslim edeceği kaydedildi. 
     
</TEXT>
</DOC>
