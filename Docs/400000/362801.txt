<DOC>
<DOCNO> 362801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sonspo27.html </URL>
<DATE> 2005/07/20/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Basketbolda THY'den şok karar... 
</HEADLINE>
<TEXT>

     Türkiye Bayanlar Basketbol Ligi'ne bu sezon yükselen Türk Hava Yolları THY , sürpriz bir kararla ligden çekildi. 
     THY Spor Kulübü Derneği Başkanı Yusuf Ataseven, AA muhabirine yaptığı açıklamada, dernek yönetim kurulunun bugün yaptığı toplantıda bayan basketbol şubesini kapatma kararı aldığını ve bunun da Türkiye Basketbol Federasyonu'na bildirildiğini söyledi. 
     Ataseven, ligden çekilme kararlarının nedenini daha sonra açıklanacağını sözlerine ekledi. 
     Namağlup olarak TBBL'ye yükselen THY, yeni sezon öncesi Fenerbahçe'den Müjde Yüksel, Beşiktaş'tan Arzu Özyiğit Bildirir, Erdemirspor'dan Aynur Saygan, Galatasaray'dan Tuğba Taşçı, ABD'den Deniz Boz'un yanı sıra, Jacklyn Johnson ve Samuel Erb ile anlaşmıştı. 
     
</TEXT>
</DOC>
