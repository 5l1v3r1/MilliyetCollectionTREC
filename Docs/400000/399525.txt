<DOC>
<DOCNO> 399525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/yasam/ayas.html </URL>
<DATE> 2005/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
40.3 milyon kişi AIDS'le yaşıyor 
</HEADLINE>
<TEXT>


Bugün Dünya AIDS Günü. Ve bu konudaki son rapora göre, 2005'te 3.1 milyon kişi bu hastalık yüzünden hayatını kaybetti 

AYŞEGÜL AYDOĞAN İstanbul 

Dünya Sağlık Örgütü'nün geçen hafta yayımlanan 2005 yılı AIDS raporu, henüz tedavisi olmayan ve özellikle geri kalmış ülkelerde hızla yayılan hastalıkla 40.3 milyon kişinin yaşadığını ortaya koydu. 
Rapora göre 2005'te, 4.9 milyon yeni olgu ortaya çıktı, 3.1 milyon kişi de AIDS nedeniyle hayatını kaybetti. 
Dünya Sağlık Örgütü raporu ve AIDS Savaşım Derneği Başkanı Prof. Dr. Selim Badur'un verdiği bilgiler ışığında hastalıkla ilgili son rakam ve bilgiler şöyle 
40.3 milyon AIDS'linin 2.3 milyonunu 15 yaş altındaki çocuklar oluşturuyor. 17.5 milyon kadına bulaşan hastalığın kadınlar arasındaki dağılımı hızlandı.25.8 milyon AIDS'li kişiyle Afrika kıtası, sorunu en yoğun yaşayan bölge.Hastalık, 8.3 milyon AIDS'linin yaşadığı Asya'da da hızla yayılıyor.Hastaların yüzde 95'i gelişmekte olan ülkelerde.Hastaların sadece yüzde 4'ü tedaviden yararlanma imk nı buluyor.Türkiye'de, HIV taşıyıcısı ve AIDS'li hasta sayısının 2 bini aştığı belirtiliyor.Türkiye'de tedavi gören AIDS'li hasta sayısı 500 civarında. 

AIDS nasıl bulaşır ve nasıl bulaşmaz 

AIDS, virus içeren kan-kan ürünleri ve korunmasız cinsel ilişkiyle bulaşır. Virüsün AIDS'li anneden yeni doğan bebeğine bulaşma riski yüksektir. 
Hastalık, sivrisinek ve böcek sokmasıyla, HIV pozitif kişiler ile el sıkışma, ortak eşya ve tuvalet kullanımıyla bulaşmaz. 


</TEXT>
</DOC>
