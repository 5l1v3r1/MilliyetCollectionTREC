<DOC>
<DOCNO> 352300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sonspo37.html </URL>
<DATE> 2005/06/15/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Botanjiç'i kilolu bulan Samsunspor'da kaleci arayışları sürüyor... 
</HEADLINE>
<TEXT>

     Samsunspor'da, transfer çalışmaları sürerken, Karadeniz ekibinin Gençlerbirliği'nin eski kalecisi Damir Botanjiç ile yaptığı görüşme sonucunda anlaşma sağlanamadığı öğrenildi. 
     Samsunspor'da ihtiyaç duyulan bölgelere oyuncu arayışları sürerken, transfer görüşmeleri için Samsun'a çağrılan Gençlerbirliği'nin eski kalecisi Damir Botanjiç ile yapılan görüşme sonrası bu oyuncunun transferinden vazgeçildiği öğrenildi. 
     Sloven kaleciyle diğer konularda anlaşma sağlanmasına karşın teknik sorumlu Şaban Yıldırım'ın, Botanjiç'i ''kilolu'' bulması üzerine üzerine bu oyuncunun transferinden vazgeçildiği bildirildi. 
     Samsunspor Kulübü Genel Sekreteri Yusuf Bayraktar, AA muhabirine yaptığı açıklamada, Damir Botanjiç ile bir görüşme yaptıklarını belirterek, ''Botanjiç ile yaptığımız görüşme olumsuz sonuçlandı. Teknik direktörümüz Şaban Yıldırım, bu oyuncunun fazla kilolu olması nedeniyle riske girmek istemedi ve transferinden vazgeçtik'' dedi. 
     
</TEXT>
</DOC>
