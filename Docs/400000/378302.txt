<DOC>
<DOCNO> 378302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sondun16.html </URL>
<DATE> 2005/09/14/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Türkiye'den ABD'ye 2.5 milyon dolarlık Katrina yardımı 
</HEADLINE>
<TEXT>

     DOĞAN HABER AJANSI 

      TÜRKİYE’nin Katrina Kasırgası’nın yol açtığı felakete yardım amacıyla 2,5 milyon dolar tutarında nakdi ve ayni yardım göndermeyi kararlaştırıldığı bildirildi. 
     Dışişleri Bakanlığı’ndan bugün yapılan açıklamaya göre, söz konusu meblağın 1,5 milyon doları nakdi insani yardım olarak bu tür uluslararası yardımların yönlendirildiği ABD Kızılhaçı’na iletildi. Kalan 1 milyon dolarlık ayni insani yardım malzemesi de tedarik edilerek ABD’ye gönderilecek. Açıklamada, 2.5 milyon dolarlık yardımın yanı sıra Türk Kızılay’ı da ABD’ye insani yardım göndermek için çalışmalarını sürdürdüğü de vurgulandı. 
     Dışişleri’nin açıklamasında ABD’nin Mississippi, Louisiana, Florida ve Alabama eyaletlerini etkileyen Katrina kasırgasının ciddi boyutlarda can ve mal kaybına yol açması üzerine, Cumhurbaşkanı Ahmet Necdet Sezer, Başbakan Recep Tayyip Erdoğan ve Dışişleri Bakanı Abdullah Gül’ün Amerikalı muhataplarına birer mesaj göndererek, taziye dileklerini ilettikleri de hatırlatıldı. 
     
</TEXT>
</DOC>
