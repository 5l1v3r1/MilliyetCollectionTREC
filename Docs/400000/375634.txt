<DOC>
<DOCNO> 375634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/siyaset/axsiy01.html </URL>
<DATE> 2005/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan Bolu Dağı Tüneli'ne son kazma 
</HEADLINE>
<TEXT>


14 yıldır inşaatı süren Bolu Dağı Tüneli'ndeki kazı çalışmaları dün Erdoğan'ın vurduğu son kazma darbesiyle tamamlandı. Tünelin 16 Aralık 2006'da açılması bekleniyor 

Elçin Ergün 


Bolu Dağı Tüneli'nin 14 yıldır süren kazı işlemleri Başbakan Recep Tayyip Erdoğan'ın dün vurduğu son kazma darbesiyle sona erdi. 
Bolu Dağı geçiş projesinin en önemli ayaklarından birini oluşturan tünel kazı işleminin bitirilmesi nedeniyle dün Bolu Dağı Elmalık girişinde tören düzenlendi. 
Törene, Erdoğan'ın yanı sıra Çevre ve Orman Bakanı Osman Pepe, Bayındırlık ve İsk n Bakanı Faruk Nafiz Özak ve çok sayıda milletvekili katıldı. 
Erdoğan, projeyle ilgili yıllardır dedikoduların yapıldığını, 1999 depremi sonrasında tünele limon ve patates depolanmasının bile gündeme geldiğini söyleyerek, "3 Kasım 2002'de bir değişim süreci oldu. Allah'ın izniyle gelecek yılın sonuna kadar, bunun tamamını bitirerek, Bolu Dağı Tünelini hizmete açmış olacağız" dedi. Karayolları Genel Müdürlüğü tarafından Yüksel Proje Uluslararası Anonim Şirketi müşavirliğinde İtalyan Astaldi - SPA firmasına yaptırılan tünelle, Gümüşova - Gerede otoyolu tamamlandığında Ankara - İstanbul arasındaki ulaşım 3.5 saate inecek. 

Rektör görüşemedi 
Bu arada, açılış törenine katılan Abant İzzet Baysal Üniversitesi Rektörü Prof. Dr. Yaşar Akbıyık, törende bir süre önce gerginlik yaşadığı Erdoğan'la temas imk nı bulamadığını söyledi. Protokolde Erdoğan'ın bir arka sırasında yer alan Akbıyık, daha önce yaşanan gerginliğin anımsatılması üzerine, "O ayrı bir olay. Devlette küskünlük, kırgınlık olmaz. Kimseye kırgın değiliz. Kimse de bize kırgın değildir" diye konuştu. 

Kayıplarımızı saymaktan bıktık 

Ulaşım konusunda alınan mesafenin, Cumhuriyet tarihinde alınan mesafeleri zorlar noktaya geldiğini söyleyen Erdoğan, şunları kaydetti "Türkiye bu noktada şantiye haline dönüşmüştür. Neden Çünkü, yol medeniyettir. Her gün yollarımızda bu ciddi trafik kazalarında adeta savaş faturaları ödercesine kayıp insanlarımızın sayısını saymaktan bıktık. Bunları asgariye nasıl indireceğiz. 2007'ye kadar hiçbir köy yolu ham olarak kalmayacak. Ya beton ya asfalt dökülecek. Bu hırs bizde var. Gece gündüz ibadet aşkıyla çalışmak gerekiyor. Rüyanıza bu projeler giriyorsa başarırsınız, yoksa başaramazsınız. Siz ne söylerseniz söyleyin, bu konvoy azimle yola devam ediyor." 

16 bakan eskitti 

GÜLÇİN ÜSTÜN Ankara 


Bolu Dağı Tüneli Projesi ne zaman başladı 
- Sözleşmesi 1990'da İtalyan Astaldi ve Bayındır Holding Ortak Girişimi ile imzalandı. Temeli 1993'te DYP- SHP hükümeti döneminde atıldı. 16 Bayındırlık Bakanı, 10 hükümet eskiten projenin 48 ayda tamamlanması planlanıyordu. 
İlk sorun ne zaman ortaya çıktı 
- Ortakların, 1998'de Bayındır Holding'in mali krizi nedeniyle mahkemelik olmasıyla patlak verdi. Holdingin alacaklıları, ortak girişimin k r ve paylarına haciz koyarken İstanbul Asliye Ticaret Mahkemesi, projeye Astaldi'nin devam etmesini kararlaştırdı. 
Proje neden durduruldu 
- 17 Ağustos ve 12 Kasım 1999'daki depremlerde viyadük ve tünel hasar gördü. Tüneli si-gortalayan Genarali-Kent Sigorta ile tazminat görüşmelerinde yaşanan sıkıntılar nedeniyle proje durduruldu. 
Sorun nasıl çözüldü 
- Genarali-Kent Sigorta'nın 105 milyon dolar ödemesiyle proje Ekim 2001'de yeniden başlatıldı. Ancak Nisan 2004'te, 43 milyon dolarlık proje ödeneğini bitiren ve 15 milyon dolar ödenek dışı para kullanan Astaldi, bu kez de mali sorun nedeniyle işleri yavaşlattı. 
Projede ne tür değişiklikler yapıldı 
- Deprem göçüğü nedeniyle güzerg h değiştirildi ve otoyolun Elmalık köyünün etrafından dolaşarak yeniden tünele girmesine karar verildi. 
Finansman nasıl sağlandı 
- Astaldi, İtalyan kurumlarından 2 aşamada toplam 705 milyon dolarlık kredi buldu ve Hazine'ye onaylattı. 
Proje neler içeriyor 
- Gümüşova-Gerede Otoyolu'nun bir bölümü olan "Bolu Dağı Geçişi" 25.6 km. otoyol, 1.6 km bağlantı yolu olmak üzere toplam 27.2 km'den oluşuyor. Projede 2 tüplü 1 tünel, 4 viyadük, 3 köprü, 1 üst, 12 altgeçit bulunuyor. İstanbul istikametindeki sol tüp 2 bin 954 metre, Ankara istikametindeki sağ tüp de 2 bin 788 metre uzunlukta. 
Toplam maliyet ne olacak 
- Keşif bedeli 570 milyon 500 bin dolar olan proje, ek ödeneklerle 890 milyon dolara mal olacak. 
Ne zaman trafiğe açılacak 
- Günde 25 bin özel araç ve 600 otobüsün tırmandığı Bolu Dağı'nı delen tünel trafiğe Aralık 2006'da açılacak. Halen yaklaşık 6 saat olan Ankara-İstanbul arası karayoluyla 3.5 saate düşecek. 
Esnaf neden karşı çıkıyor 
- Tünelle by-pass edilen Bolu Dağı'nın ünlü mola yerlerindeki 120 dolayındaki işyeri kapanma tehlikesiyle karşı karşıya. 


</TEXT>
</DOC>
