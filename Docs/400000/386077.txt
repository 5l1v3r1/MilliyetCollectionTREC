<DOC>
<DOCNO> 386077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/soneko42.html </URL>
<DATE> 2005/10/12/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
İngilizler'in kredi kartlarıyla başı dertte 
</HEADLINE>
<TEXT>

     İngilizler kredi kartlarıyla sorun yaşıyor. 
     Bir bankanın araştırmasına göre, İngiliz halkı kredi kartı kullanırken düşündüklerinden iki kat fazla harcama yapıyor. 
     Egg bank tarafından 2 bin kişiye uygulanan anketin sonuçlarına göre, İngilizler, kredi kartlarıyla ayda 418 pound İngiliz Sterlini harcadıklarını tahmin ederken, gerçekte harcamalarının bu rakamın neredeyse iki katı 775 pound olarak gerçekleştiği ortaya çıktı. 
     Egg Sözcüsü Mark Maguire, birçok kişinin, ne kadar borcu olduğunu, veya kartlarını ne kadar sıklıkla kullandığının farkında olmadığını ifade ederek, mali konularda yaşanan bu ''aldırmazlığın'', ''harcıyoruz'' ile ''harcamalıyız'' arasındaki derin farkı ortaya koyduğunu belirtti. 
     Uzmanlar, ekonomik konularda yaşanan bu aldırmazlığın sadece gereksiz kart kullanımına neden olmadığını, bunun yanı sıra dolandırıcıların da hayatını kolaylaştırdığını ifade ediyorlar. 
     
</TEXT>
</DOC>
