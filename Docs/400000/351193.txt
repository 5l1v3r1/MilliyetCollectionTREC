<DOC>
<DOCNO> 351193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/siyaset/siy09.html </URL>
<DATE> 2005/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Pavyon açana hapis var mı ' 
</HEADLINE>
<TEXT>


ANKARA ANKA 


Cumhurbaşkanı Ahmet Necdet Sezer'in veto ettiği TCK'daki kaçak Kuran kursu açanlara hapis cezasını kaldıran düzenlemeyi TBMM'den aynen geçirmeye kararlı olan AKP yönetimi, düzenlemeyi 'bar - pavyon' örneğiyle savunacak. AKP'nin tepkilere karşı, düzenlemeyi savunma gerekçesi şöyle olacak 
"TCK'da izinsiz, kaçak bar - pavyon - gazino açana hapis cezası bulunmuyor. Kaçak bar - pavyon - gece kulübü - gazino açana ve işletene para cezası veriliyor. TCK'yı değiştirirken, bu düzenleyi değiştirip hapis cezasına çevirebilirdik, ama çevirmedik. Fırtına koparılan düzenlemede 12 Mart döneminden bu yana, yani 1971'den beri TCK'da izinsiz eğitim kurumlarına öngörülen hapis cezasını para cezasına çevirmediğimizi kimse konuşmuyor. Biz hapis cezasını kaldırmadık, sadece hapis cezasının sınırını aşağı çektik." 


</TEXT>
</DOC>
