<DOC>
<DOCNO> 382551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/soneko15.html </URL>
<DATE> 2005/09/29/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Alfa Telecom CEO'su Turkcell'e hissedar olacağız demedim 
</HEADLINE>
<TEXT>

     Alfa Telecom'un Üst Yöneticisi CEO Alexei Reznikovich, Turkcell İletişim Hizmetleri A.Ş.'de yüzde 27 civarında hissedar olacaklarına ilişkin herhangi bir açıklama yapmadığını bildirdi. 
     Turkcell, Sermaye Piyasası Kurulu'nun Alfa Grubu'ndan Turkcell İletişim Hizmetleri'nde doğrudan veya dolaylı iktisap edilecek hisse oranının açıklanmasına ilişkin talebi üzerine, gruptan gelen Reznikovich imzalı yazıyı Borsa'ya iletti. 
     Alexei Reznikovich, yazıda, SPK'nın, bir röportajında yer alan ''alacağımız hisse oranı tam olarak yüzde 27 civarında olacak'' şeklindeki beyan üzerinde durduğunu ifade ederek, ''Böyle bir oranda hissedar olacağımız şeklinde bir beyanda asla bulunmadım. Alfa'nın yapacağı işlem, Turkcell'de yüzde 13.22'lik dolaylı bir hisse edinme hakkını kapsamaktadır. Başka hiçbir hisse alım satımı söz konusu değildir'' dedi. 
     
</TEXT>
</DOC>
