<DOC>
<DOCNO> 374208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sonyas06.html </URL>
<DATE> 2005/08/30/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Prensese dayak 
</HEADLINE>
<TEXT>

     5 yıllık seks yapmama yasağının kaldırılmasıyla dünya gündemine oturan Swaziland'da, şimdi de seks özgürlüğünü kutlamak için içkili eğlenceye katılıp dans edince dayak yiyen prensses konuşuluyor. 
     AIDS’e karşı önlem olarak beş yıllık seks yapmama’ yasağı getirilen Swaziland'da, yasağın kaldırılmasıyla Prenses Skhanyiso Dlamini içkili eğlenceye katıldı ve halkın arasına karışıp dans etti. 
     Prensesin dans ettiğini gören saray yetkilisi Ntfonjeni Dlamini, prensesle birlikte 13-19 yaşları arasındaki kızları dövdü. Ülkenin 2005 güzellik kraliçesinin de dayak yiyenler arasında olduğu ülkede, yerel medya prensesin dizindeki çürüklerin fotoğraflarını yayınladı. 
     Dayakçı görevli Dlamini, 'Şok oldum. Krallık gibi yüksek bir makamı böyle ayaklar altına aldığı için sinirlendim ve onu dövdüm’ dedi. 
     
</TEXT>
</DOC>
