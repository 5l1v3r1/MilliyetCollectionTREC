<DOC>
<DOCNO> 369603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sonyas07.html </URL>
<DATE> 2005/08/13/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Cameron Diaz çıplak seks sevmiyor 
</HEADLINE>
<TEXT>

     Hollywood'un ender doğal sarışınlarından Diaz, "Kıyafetlerimi çıkarmadan sevişmek, beni çıplak sevişmekten daha çok tahrik ediyor" dedi. Seksi ve gösterişli kıyafetlerden nefret eden güzel oyuncu, rahat ve sportif giyimi tercih ediyor. 
     
     'Kaynanasıyla' başı dertte .. 

     33 yaşındaki sarışın yıldız, 2002 yılından bu yana Britney Spears'in eski sevgilisi 23 yaşındaki ünlü rap şarkıcısı Justin Timberlake ile birlikte. Evlilik hazırlıkları yapan çiftin önündeki en büyük engel ise Timberlake'in annesi. 
     Star Magazine'in haberine göre, anne-oğul arasındaki ''bağımlılık derecesindeki'' sevgi yüzünden büyük sorunlar yaşayan Diaz'ın tanıştıkları andan itibaren kayınvalide adayıyla bir türlü yıldızları barışmadı. 
     Annesinin sözünden çıkmadığını ve ona olan sevgisini bugüne kadar hiç gizlemeyen 23 yaşındaki Timberlake'in annesinin adının baş harflerini içeren bir dövmesinin bulunmasının da bu sevginin işareti olduğu belirtildi. 
     Kendisinden 10 yaş büyük Cameron Diaz ile mutluluğu bulan Timberlake'in bu ilişkisini annesi 44 yaşındaki Lynn Harless'a bir türlü onaylatamadığı da biliniyor. 
     Çift, her başbaşa çıktıkları tatilde nişanlanmaya karar veriyor, ancak dönüşte Timberlake'in annesi engeline çarpıyor. 
     Bir bakışta Cameron Diaz 
     Hollywood onun kadar eğlenceli bir sarışın görmedi. Cameron Diaz eski manken, yeni Hollywood yıldızı.. Çok güzel ve çok komik... Tüm bu özellikleri onu hem eleştirmenlerin hem de sinema izleyicisinin gözünde 90’ların en parlak yeni aktrisi yaptı. 
     Cameron Diaz’ı Türk izleyicisi en son "Charlie’nin Melekleri"nde izledi. Bu filmdeki rolü ne kadar kendisine benziyorsa bir önceki filmi "John Malkovich Olmak"taki John Cusack’in zavallı, çaresiz karısı rolü ona o kadar uzaktı. Darmadağın kıvırcık saçları, rezil kıyafetleri ve makyajla "rengi alınmış" yüzü ile çok farklıydı. 
     Asıl adı Miss Cameron Diaz olan 1.75 boyundaki "gerçek sarışın" aktris, önceleri mankenlik yapıyordu. Bir Hollywood partisinde bir moda fotoğrafçısıyla tanışmasından yalnızca bir hafta sonra Elite Model Ajansı’na kaydoldu ve beş yıl boyunca Japonya, Avustralya, Cezayir, Paris, Meksika’da modellik yaptı. Ama modellikten sıkılınca ajansı ona şansını oyunculukta denemesini önerdi. 
     İlk filmi "Maske"deki Jim Carrey’nin aşık olduğu aptal sarışın rolüyle bir anda üne kavuştu. 
     
     Matt Dillon onu aldatmıştı 

     Cameron Diaz "Ah Mary, Vah Mary"de birlikte başrol oynadığı Matt Dillon’la üç yıl birlikte oldu. Tabloid basındaki haberlere göre Dillon onu birkaç kez aldatınca -sonuncusunda Mariah Carey’le bir kulüpte öpüşürken görüldükleri söyleniyor. Diaz ondan ayrıldı. 
     Eski model olan Diaz sanılanın aksine "beyaz Amerikalı" değil. Soyadından anlaşılacağı üzere aslen bir Latin. Babası Küba doğumlu bir Amerikalı. 
     Tam bir yeme-içme düşkünü. En sevdiği şey patates kızartması. Havyar, çizburger, bira ve şampanya diğer favorileri... 
     Heavy metal ve rock seviyor. Favorileri Metallica, Radiohead ve Led Zeppelin. Mariah Carey’den nefret ediyor. 
     Charles Bukowski hayranı. 
     Bilardo oynamaktan ve araba yarıştırmaktan hoşlanıyor. En çok siyah Mercedes’leri seviyor. 
     Diaz hayvanlara ve özellikle de kedilere çok düşkün. Ayrıca düzen ve temizlik hastası. 
     En sevdiği aktrisler Holly Hunter, Michelle Pfeiffer, Julia Roberts ve Jessica Lange. Aktörler ise Dermot Mulroney, Ewan McGregor, Kevin Costner, Harrison Ford, Mel Gibson ve Matt Dillon. 
     Yönetmenlerden Coen Kardeşler’e hayran. En sevdiği filmler "Color Purple", "Mezarını Derin Kaz", "Trainspotting" ve "Raiders of the Lost Ark". 
     Gazete okumaktan ve haber seyretmekten nefret ediyor. 
     Kimseye okutmadığı üç tane günlüğü var. Yatakta, evde ve seyahatlerde yazabilmesi için... 
     Genç erkek hayranları için "Kapının önünde sizi bekledikleri halde merdivenleri koşarak çıkmış gibi nefes alan, yüzleri kızarmış küçük oğlanlarla tanışmak çok eğlenceli" diyor. 
     
</TEXT>
</DOC>
