<DOC>
<DOCNO> 383563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/soneko07.html </URL>
<DATE> 2005/10/03/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Erdemir ihalesi yarın yapılacak... 
</HEADLINE>
<TEXT>

     Erdemir'in yüzde 46.12'lik bölümünün blok olarak özelleştirilmesine ilişkin ihalenin yarın saat 16.00'da yapılacağı öğrenildi. 
     Alınan bilgiye göre, ihalenin yeri konusundaki açıklamanın ise yarın sabah saatlerinde yapılması bekleniyor. 
     Erdemir ihalesinde uygulanacak yönteme ilişkin olarak da ihale komisyonunun bugün toplanarak son kararını vermesi hedefleniyor. Komisyon, elemeli yazılı turlarda elenecek ve açık artırmaya katılacak firma ya da konsorsiyum sayısı üzerinde duracak. 
     Örneğin, yazılı turda iki firma elenirken, açık artırmaya 4 firma kalabilecek ya da 1 firma elenerek 5 firma ya da ortak girişim grubu ile açık artırmaya devam edilecek. 
     Bu arada, teklif sahibi 6 firma ya da konsorsiyumun tümünün yarın ki ihaleye katılımı bekleniyor. 
     
     KİMLER TEKLİF VERMİŞTİ 
     Erdemir için teklif veren firma ya da konsorsiyum grupları şöyle 
     - Arcelor S.A. Lüksemburg , 
- Ereğli Ortak Girişim Grubu Kibar Holding A.Ş, Yıldırım Dış Ticaret A.Ş, Borusan Holding A.Ş, Tosçelik A.Ş, İÇDAŞ A.Ş, Tezcan Galvanizli Yapı A.Ş, Turkon Holding A.Ş, Diler Holding A.Ş, TOBB, Ankara Ticaret Odası, Bursa Ticaret ve Sanayi Odası, Fiba Holding 
- Mittal Steel Company N.V. İngiltere , 
- NLMK-Open Joint Stock Company Novolipetsk Iron and Stell 
Corporation Rusya Federasyonu , 
- Nurol-Limak-Özaltın-Alkol Pazarlama Ortak Girişim Grubu ve Severstal Rusya , 
- OYAK 
     
</TEXT>
</DOC>
