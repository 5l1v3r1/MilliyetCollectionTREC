<DOC>
<DOCNO> 389413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/yazar/akyol.html </URL>
<DATE> 2005/10/25/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Dubai Towers 
</HEADLINE>
<TEXT>


DUBAI International Properties DIP , İstanbul'a 5 milyar dolar yatırım yapacak. İlk adım, 500 milyon dolara mal olacak iki kule... Metrekaresi 2 bin dolar Türkiye'de emsali henüz yok 
Bu işlerden iyi anlayan Devlet Bakanı Kürşad Tüzmen, beş yılda 100 milyar dolar Arap sermayesinin gelebileceğini söylüyor. 
Peki, herkesin göz diktiği Arap sermayesi niye eskisi gibi ABD ve Avrupa'ya gitmiyor Çünkü, hem o ülkelerde yatırım alanları ve ekonomik büyüme belli bir 'doygunluğa' ulaşmıştır, hem 11 Eylül'den sonra Araplarda çekingenlik oluşmuştur... 
Peki, Arap sermayesi neden Arap ülkelerine gitmiyor da, Türkiye'ye niyetleniyor Çünkü Arap ülkelerinin çoğunda bu çapta yatırımı k rlı kılacak "ekonomik derinlik" yok. Ürdün'de, Mısır'da, Libya'da yapacağınız yüzlerce milyon dolarlık, milyarlık yatırım, Türkiye'de sağlayacağınız "getiri"yi oralarda sağlar mı 
Piyasa ekonomisinin hukuki ve kurumsal altyapısı Türkiye'de var k r kazanç da Türkiye'de var artık. Milli gelir Ürdün'de 15 milyar, Mısır'da 90 milyar dolar, Türkiye'de 400 milyar dolara gidiyor 
DIP'in yatırım yaptığı doğu ülkeleri Endonezya, Malezya ve şimdi Türkiye gibi "ekonomik derinliği" olan ülkelerdir. Fas'ta da 2 milyar dolar yatırım yapmayı düşünüyorlarmış ama sadece "turizm" sektöründe 

TELEKOM ihalesini Saudi Oger'in alması, Arap sermayesinin dikkatini Türkiye'ye çevirdi. Telsim'e 13 firma talip, bunun 5'i Arap sermayesi... 
DIP'in yatırım yapacağı 5 milyar dolar ne demek Bir TÜPRAŞ demek mesela 
IMF'den alacağımız son stand-by kredisi 11 milyar dolar mesela 
Üstelik Dubai'den gelecek 5 milyar dolar kredi değil, doğrudan yatırım. İleri teknoloji gelecek, istihdam yaratılacak. 
Yapacakları iki gökdelenin rezidanslarını, işyerlerini, otel ve diğer tesislerini yerli ve yabancı şirketlere ve şahıslara pazarlayacaklar veya kiraya verecekler ki, 500 milyon dolarla k rlı bir yatırım yapmış olsunlar. 
"İstanbul finans merkezi olsun" diyoruz ve diyorlar işte bu vizyonla bu yatırım k rlı olur. 
İstanbul'un bir Londra, bir Paris olmasının yolu budur. 
Zamanımızda gelişen bütün ülkeler böyle gelişiyor komünist Çin yılda 50 milyar dolar yabancı sermaye alıyor 

TÜRKİYE çağın fırsatıyla karşı karşıyadır Kültürde Doğu-Batı sentezi, diplomaside Doğu-Batı uyumu, şimdi sermayede Doğu-Batı işbirliği 
Hem AB ve ABD, hem İKO, İKB ve Avrasya... 
İstanbul en büyük sermayemiz hem manevi ve tarihi bakımdan, hem ekonomik bakımdan. Yatırım İstanbul'u yüceltmeli, yozlaştırmamalı. 
Üçüncü köprü yanlıştır çünkü otomobilleşmeyi ve betonlaşmayı temelli azdırır Doğrusu, toplu taşıma için tüpgeçittir. 
Dubai sermayesinin İstanbul'da 5 milyar dolar yatırım yapması çok iyi olur... Ama daha da hareketlenecek iş hayatının ve artacak istihdamın yollara salacağı milyonlarca insanı nasıl taşıyacağız 
Başkan Kadir Topbaş'ın çok olumlu bir icraatı olan "İstanbul Metropoliten Planlama ve Kentsel Tasarım Merkezi" ne diyor bu konularda 
"Merkez"in üçüncü köprüye karşı olduğunu biliyoruz, buna rağmen yapılacak mı 
Aman, sanayi devrimini kaçırdığımız gibi şimdi de çağın bu "Doğu-Batı sentezi" fırsatını kaçırmayalım yabancı yatırım gelsin ama İstanbul'un imarı, altyapısı, toplu taşımacılığı, yeşil alanı önden gitsin. 



</TEXT>
</DOC>
