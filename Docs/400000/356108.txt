<DOC>
<DOCNO> 356108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/spor/spo13.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivas'ın gözü yolda 
</HEADLINE>
<TEXT>


Süper Lig'in yeni ekibi, kamp için dün Gerede'ye gitti. Transferlerden Cem Karaca ile iki yabancının kampa katılması bekleniyor 


Teknik Direktör Lorant yönetiminde yeni sezona kendi tesislerinde "merhaba" diyen Sivasspor, dört günlük çalışma programının ardından Gerede'ye geçti. 
14 Temmuz'a kadar Gerede'de kalacak olan Süper Lig'in yeni takımı, yeni transferlerine de iki gün içinde kavuşacak. Bu arada Lorant, alt yapıdan üç futbolcuyu da A takımla birlikte Gerede kampına götürdü. 
Sivasspor, Gerede'deki çalışmalarını tamamladıktan sonra Almanya'nın Hannover kentine gidecek. Kırmızı - Beyazlılar, 12 günlük kamp sırasında Alman Ligi takımlarıyla hazırlık maçları yapacak. 
Sivasspor'un kamp kadrosunda şu isimler yer alıyor Mohammed Ali, Hakkı, Mehmet Yıldız, Ertuğrul, Hayrettin, İlhan, Yasir, Hakan Bayraktar, Vedat, Akın, Gökhan, Timur, Yusuf, Murat Akkan, Evren, Musa Kuş, Murat Karakoç, Anderson, Fatih, İbrahim, Serdal, Tamer, Barış ve Hakan Turan. 


</TEXT>
</DOC>
