<DOC>
<DOCNO> 353839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/guncel/gun06.html </URL>
<DATE> 2005/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilginer'e eşinden son bakış... 
</HEADLINE>
<TEXT>


HALUK ATALAY İstanbul 

Ankara'da geçirdiği kalp krizi sonucu vefat eden gazeteci ve tiyatro yazarı Recep Bilginer 83 , dün toprağa verildi. Bilginer için ilk tören Türkiye Gazeteciler Cemiyeti'nde TGC düzenlendi. 
TGC Başkanı Orhan Erinç, Bilginer'in gazetecilik mesleğine büyük emek verdiğini anlattı. Atatürk Kültür, Dil ve Tarih Yüksek Kurumu Başkanı Prof. Dr. Sadık Tural da, "Bilginer, Anadolu'nun bağrından çıkmış, daha sonra İstanbul'a yönelmiş ve tekrar İstanbul'dan Anadolu'ya ışık taşıyan örnek insanlardan biriydi" dedi. 
Bilginer'in cenazesi, sevenleri tarafından eller üzerinde taşınarak cenaze arabasına konuldu. Törene, Bilginer'in eşi Gülsen Bilginer, kızı Tülay Bilginer, İstanbul Valisi Muammer Güler, tiyatro, sinema ve edebiyat dünyasından çok sayıda kişi katıldı. Bilginer'in cenazesi Teşvikiye Camii'nde kılınan cenaze namazının ardından Zincirlikuyu Mezarlığı'nda toprağa verildi. Kültür ve Turizm Bakanı Atilla Koç, törene çelenk gönderdi. 



</TEXT>
</DOC>
