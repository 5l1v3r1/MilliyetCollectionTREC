<DOC>
<DOCNO> 373143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sonspo29.html </URL>
<DATE> 2005/08/26/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Malmö'yü tanıyalım 
</HEADLINE>
<TEXT>

     Beşiktaş'ın UEFA Kupası 1. turdaki rakibi İsveç'in Malmö takımı, bu sezon Avrupa Şampiyonlar Ligi 3. ön eleme turunda İsviçre'nin Thun takımına elenip UEFA Kupası'na katıldı. 
     Malmö'nün kalesini, 2002 yılında Beşiktaş'ın da kalesinde görev yapan Asper koruyor. Kadrosunda 6 yabancı oyuncu bulunduran İsveç ekibinde, ünlü futbolcular Patrik Andersson ve Jari Litmanen de forma giyiyor. 
     Mavi-beyazlılar, karşılaşmalarını 27 bin 500 kişilik Malmö Stadı'nda yapıyor. Malmö'nün resmi internet sitesinde Türkçe tanıtım da yer alıyor. 
     
     İSVEÇ'İN KÖKLÜ KULÜBÜ 

     24 Şubat 1910 tarihinde kurulan Malmö, İsveç'in en köklü kulüplerinden biri. 
     15 kez İsveç şampiyonu olan mavi-beyazlılar, 14 kez de İsveç Kupası'nı müzesine götürdü. 
     Geçen sezon ligde şampiyon olan Malmö, şu anda liderin 5 puan gerisinde 5. sırada yer alıyor. 
     Avrupa kupalarına 29. kez katılan İsveç ekibi, 98 maçta 37 galibiyet, 25 beraberlik, 36 yenilgi alırken, attığı 130 gole karşın, kalesinde 120 gol gördü. 
     1979 yılında Avrupa Şampiyon Kulüpler Kupası'nda final oynayan Malmö, İngiltere'nin Nottingham Forest takımına 1-0 yenilmişti. 
     
     TARİHİ RÖVANŞ 

     Beşiktaş, 1990-91 sezonunda Avrupa Şampiyon Kulüpler Kupası 1. turunda karşılaştığı Malmö'ye dramatik biçimde elenerek, kupaya veda etmişti. 
     İlk maçta deplasmanda 3-2 mağlup olduğu rakibi karşısında İstanbul'daki rövanşta ilk yarıda 2-0 üstünlüğü yakalayan Beşiktaş, ikinci yarıda gelen gollere engel olamayınca, 2-2 berabere kalıp kupadan elenmişti. 
     Siyah-beyazlılar, geçen sezon devre arasında Antalya'da düzenlenen Efes Cup turnuvasında karşılaştığı Malmö'ye, normal süresi 2-2 berabere sonuçlanan mücadelede, penaltılar sonunda 6-4 mağlup olmuştu. 
     
     -KADRO 

     Teknik direktörlüğünü Tom Prahl'ın yaptığı Malmö'nün takım kadrosu şöyle 
     Kaleciler Mattias Asper, Lee Baxter . 
     Savunma Patrik Andersson, Jon Inge Hoiland, Olof Persson, Glenn Holgersson, Joseph Elanga, Johan Nislsson Guiomar, Peter Abelsson . 
     Orta Saha Jari Litmanen, Anders Andersson, Tomas Olsson, Daniel Andersson, Yksel Osmanovski, Louay Chanko, Hasse Mattisson, Joakim Nilsson, Daniel Sliper, Behrang Safari, Marcus Pode . 
     Forvet Niklas Skoog, Jesper Bech, Afonso Alves, Rawez Lawan, Samuel Barlay. 
     
</TEXT>
</DOC>
