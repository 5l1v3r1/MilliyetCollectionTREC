<DOC>
<DOCNO> 363041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sondun37.html </URL>
<DATE> 2005/07/21/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
AIM'de Türkiye aleyhine açılan 20 dava bugün sonuçlandı... 
</HEADLINE>
<TEXT>

     Avrupa İnsan Hakları Mahkemesi AİHM , istimlak bedellerinin geç ödenmesi ve adil yargılanma hakkının ihlal edildiği gerekçesiyle Türkiye aleyhine açılan toplam 20 davayı bugün karara bağladı. 
     İstimlak edilen arsalarının bedellerinin geç ödendiği gerekçesiyle 16 kişinin yaptığı başvuruyu değerlendiren AİHM, "Türkiye’nin mal ve 
     mülk hakkının korunmasıyla ilgili Avrupa İnsan Hakları Sözleşmesi’nin AİHS 1. protokolünün, 1. maddesini ihlal ettiğine" hükmetti. AİHM’den yapılan açıklamada, başvuruda bulunanlardan 13’nün öngörülen zamanda tazminat talebini Strasbourg’a bildirmedikleri gerekçesiyle, Türkiye’nin bu kişilere para ödemesine gerek görülmediği belirtildi. Mahkeme, soyadları "Başkan", Pembe" ve "Yayla" olan üç başvuru sahibine ise Türkiye’nin mahkeme masrafları da içinde olmak üzere yaklaşık 107 bin avro ödemesini kararlaştırdı. 
     
     ADİL YARGILANMA HAKKI 
     Yasadışı terör örgütüne üye ve yardımcı olmak suçundan Türkiye’de yargılanan dört kişinin açtığı davayı da değerlendiren AİHM, "Türkiye’nin AİHM’nin adil yargılanma hakkının 6. maddesinin, 1. 
     fıkrasını ihlal ettiğine" hükmetti. 
     İhlal kararı dışında maddi tazminata gerek görmeyen AİHM, Türkiye’nin "Karabaş’, "Levent Can Yılmaz", "Reyhan" ve "Yıldız" soyadlı vatandaşlara sadece mahkeme masraflarını ödemesini kararlaştırdı. 
     
</TEXT>
</DOC>
