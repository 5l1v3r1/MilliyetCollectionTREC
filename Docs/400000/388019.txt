<DOC>
<DOCNO> 388019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sonspo22.html </URL>
<DATE> 2005/10/19/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Şimdi sıra Almanlar'da, bu gece Kadıköy'de şölen var... 
</HEADLINE>
<TEXT>

     Şampiyonlar Ligi'nde Fenerbahçe, üçüncü sınavında Hamit Altıntop'lu Schalke'yi konuk ediyor. İlk iki sıra için içeride oynanacak maçların önemi düşünüldüğünde Kanarya kazanmak zorunda... 

Şampiyonlar Ligi’ne hızlı giren PSV’yi Kadıköy’de durdurduk, şimdi sıra Almanlar’da... Bu gece Saracoğlu’nda yine şölen var. Taraftar, futbolcular, teknik heyet... Tüm Sarı-Lacivertliler tek yumruk halinde maç saatini bekliyor. Schalke’nin de Fenerbahçe’nin de gücü belli. Kazanırsak grupta büyük avantaj yakalayacağız. Daum’un söylediği gibi mağlubiyeti aklımızdan bile geçirmiyoruz. Kanarya bu sene Avrupa’da çok farklı, zafere gönülden inanıyoruz Devler Ligi'nde iç sahada oynanacak maçların kilit rol oynaması ve Schalke'nin ilk iki için Fenerbahçe'yle çekişecek muhtemel rakip olması maçın önemini daha da artırıyor. Bu zorlu karşılaşma öncesi eksik oyuncusu bulunmayan Kanarya'da sakatlığı geçen Tuncay Şanlı karşılaşmanın durumuna göre oyuna dahil olacak. 

Fenerbahçe Volkan, Serkan, Önder, Luciano, Ümit, Selçuk, Aurelio, Appiah, Alex, Anelka, Nobre. 
Schalke Roost, Rafinha, Bordon, Rodriguez, Krstajic, Poulsen, Hamit, Kobiashvili, Lincoln, Larsen, Kuranyi. 
Saat 21.45. 
Stat Saracoğlu. 
Hakem Alain Hamer Lüksemburg . 
Yayın Star TV. 

     
     Son iki maç da 3-0 kazanıldı 

     Şampiyonlar Ligi’ndeki 21. sınavında bu gece Almanya’nın güçlü ekibi Schalke ile kozlarını paylaşacak olan Fenerbahçe, Şükrü Saracoğlu’nda daha önce oynadığı 10 Devler Ligi maçında 4 galibiyet ve 6 mağlubiyet elde etti. Kanarya, sahasındaki ilk galibiyetini 96-97 sezonunda Rapid Wien’e karşı elde ederken, geçen sezon Sparta Prag’ı 1-0, Manchester United’i da 3-0’lık skorlarla devirmişti. Sarı-Lacivertliler, Kadıköy’deki son 3 puanını ise PSV karşısında 3-0’la elde etti. 
     
     Şansı tutmuyor 

     Fenerbahçe Alman takımlarıyla yaptığı altı maçı da kazanamadı. Sarı - lacivertliler, 1961 - 1962'de Şampiyon Kulüpler Kupası'nda Nurnberg'e 2-1 ve 1-0, 1970 - 71'de aynı kupada Carl Zeiss Jena'ya 4-0 ve 1-0, 2001 - 2002'de ise Şampiyonlar Ligi'nde B.Leverkusen'e iki maçta da 2-1'lik skorlarla mağlup oldu. 
     
     İşte E Grubu'nda puan durumu 

     

TAKIMLAR O G B M A Y P 1-AC Milan 2 1 1 - 5 3 4 2-Fenerbahçe 2 1 - 1 4 3 3 3-PSV Eindhoven 2 1 - 1 1 3 3 4-FC Schalke 04 2 - 1 1 2 3 1      Diğer maçlar 
     Gruptaki iğer karşılaşmada Milan ile PSV Eindhoven karşı karşıya gelecek. Milano'daki mücadelede lider Milan, geçen yıl yarı finalde elediği ve Fenerbahçe deplasmanından da yara alan PSV'yi konuk edecek. 21.45'teki maçı Avusturyalı Plautz yönetecek. 
     G Grubu'nda ise ilk iki maçında puan alamayan Serhat Akın'ın formasını giydiği Anderlecht bu gece son şampiyon Liverpool'u konuk edecek. Grubun diğer maçında bu sezon oynadığı 11 resmi maçı da kazanan Chelsea'yle Real Betis karşılaşacak. 
     
     Gecenin diğer maçları şöyle 

     
     F Grubu 

     Lyon-Olympiakos. 
     Real Madrid-Rosenborg. 
     
     H Grubu 

     Rangers-Artmedia. 
     Porto-Inter. 
     

     
</TEXT>
</DOC>
