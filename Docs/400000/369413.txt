<DOC>
<DOCNO> 369413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/guncel/gun06.html </URL>
<DATE> 2005/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombalı otomobil 1 ölü 
</HEADLINE>
<TEXT>


Mersin polisevi yakınlarında hareket halindeki bir otomobilde patlama meydana geldi. Sürücü ağır yaralandı. Polise göre kucağında bomba olan diğer kişi parçalanarak öldü 

Mersİn DHA 

Mersin'de seyir halindeki bir otomobilde yaşanan patlamada bir kişi öldü, bir kişi de yaralandı. Vatandaşların yoğun olarak bulunduğu ve polisevine 100 metre mesafedeki Adnan Menderes Bulvarı'nda dün 22.00 sıralarında seyir halindeki 34 AC 9605 plakalı gri renkli otomobilde patlama oldu. Aracın parçaları yaklaşık 75 metrelik bir alana dağıldı. 
Otomobildeki kimliği açıklanmayan bir kişi parçalanarak yaşamını yitirirken aracın şoförü ise ağır yaralandı. Patlamanın bir bombadan kaynaklandığı kesinleşti. Olayda hayatını kaybeden kişinin sürücünün yanında oturan kişi olduğu bildirildi. 
Mersin Emniyet Müdür Vekili Süleyman Ekizer, "Araçta bir patlama meydana geldiği kesin. Otomobil sürücüsü yaralı durumda. Sürücünün yanında bulunan kişinin kucağında bir patlayıcı olduğu ihtimali üzerinde duruyoruz. Ayrıca bu kişilerin eylem hazırlığı içerisinde olduklarını tahmin ediyoruz." diye konuştu. 
Patlamanın aynı güzerg hta bulunan Mersin Polisevi'ne yaklaşık 100 metre uzaklıkta olduğu da dikkat çekerken Müdür Vekili Ekizer, "Polisevine karşı yapılacak bir eylem olup olmadığı kesin değil. Kentte özellikle vatandaşların yoğun olduğu caddelerde güvenlik önlemlerimizi artırdık" diye konuştu. 


</TEXT>
</DOC>
