<DOC>
<DOCNO> 397753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sonyas06.html </URL>
<DATE> 2005/11/24/ </DATE>
<TIME> 04.40 </TIME>
<AUTHOR>  </AUTHOR>
<HEADLINE>
Bağışıklık kazanmış 'Bit'lere ilaç kar etmiyor 
</HEADLINE>
<TEXT>

     Danimarka'da yapılan testlerde, bitlerin yüzde 72'sinin, bitleri yok etmek için kullanılan ilaçlara karşı dirençli olduğu belirlendi. 
     Danimarka'da sorunun yoğun olarak yaşandığı bölgelerde yapılan testlerde, bitlerin yüzde 72'sinin bitleri yok etmek için kullanılan permetrin maddesine, yüzde 35'inin de malation maddelerine dirençli oldukları saptandı. 
     İsveç gazetelerinin internet sayfalarında bugün yer alan haberlere göre İsveç'te de bitlerin ilaçlara karşı dirençli olduğu kaydedildi. 
     Dr. İngrid Trolin, İsveç'te 2000 ile 2004 yılları arasında 80 bin adet bit ilacı satıldığını açıkladı. 3 mm büyüklüğünde, sarı ve beyaz renklerde olan bitlerin, kafada saç diplerine yerleşip kan emerek yaşadıklarını belirten Dr. Trolin, son yıllarda okul ve yuvalarda oldukça yaygınlaştığını kaydetti. 
     Dr. İngrid Trolin, bitlere karşı etkili şekilde mücadelenin gerekli olduğunu söyledi. 
     
</TEXT>
</DOC>
