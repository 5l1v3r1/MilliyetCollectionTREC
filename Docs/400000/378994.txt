<DOC>
<DOCNO> 378994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sonspo05.html </URL>
<DATE> 2005/09/16/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Tromso maçının hakemi Lehner, buz gibi penaltıyı yedi 
</HEADLINE>
<TEXT>

     Tromso maçının Avusturyalı hakemi Gerald Lehner, 65. dakikada Ümit Karan’ın ceza sahası içinde düşürülmesini göz göre göre es geçti. 
     
     Hiç hesapta yoktu 

     Galatasaray için en büyük handikap rakipten çok Norveç’teki kötü hava koşullarıydı. Sarı-Kırmızılılar’ın rakibinden çok daha üstün olduğu 90 dakika içinde ortaya çıktı. Ancak hesapta olmayan birşey daha vardı. Maçın hakemi Gerald Lehner. Avusturyalı hakem, 65. dakikadaki net penaltıyı vermedi. Tromso savunması tarafından yere düşürülen Ümit Karan’ın bariz penaltısını es geçen Lehner, yine aynı futbolcunun gole giderken düşürülmesine kart bile çıkarmadı. 
     
     Rövanşta yeneriz’ 

     Hakemin devam kararı kulübedeki Galatasaray teknik heyetinin de büyük tepkisini çekti. Maçtan sonra bir açıklama yapan Ümit Karan, bu tip ağır sahalarda penaltı pozisyonlarının çok olabileceğini belirtirken, Hakemler bu tip zeminlerde daha dikkatli olmalı, pozisyonlara yakın kalmalı. Benim pozisyonumu nasıl görmedi anlamadım. Burada aldığımız yenilgi kimseyi umutsuzluğa sokmasın. Ayakta durmak bile zordu. Ama Ali Sami Yen’de 2-0, 3-0’lık bir skor alırız'' diye konuştu. 

     
</TEXT>
</DOC>
