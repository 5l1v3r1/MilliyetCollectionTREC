<DOC>
<DOCNO> 396904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/siyaset/siy01.html </URL>
<DATE> 2005/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin nereni sıktı 
</HEADLINE>
<TEXT>


Berlusconi'nin Samsun'da, AKP Milletvekili Kılıç'tan makas alması, AKP'liler arasında espri konusu oldu. Bazı AKP'liler, Kılıç'a, "Putin nereni sıktı Putin de makas aldı mı " diye sordu 

ABDULLAH KARAKUŞ Ankara 


İtalya Başbakanı Silvio Berlusconi'nin, Mavi Akım'ın resmi açılışı için geldiği Samsun'da, AKP Milletvekili Suat Kılıç'tan makas alması, AKP'de haftanın konusu oldu. 
Başbakan Erdoğan'ın kahkahalarla güldüğü olayın ardından telefon yağmuruna tutulan Kılıç, espriler yüzünden iyice bunaldı. AKP'liler, Kılıç'a, "Putin nereni sıktı Putin de makas aldı mı Berlusconi makas alırken neler hissettin Yakında İtalya'ya gidecek misin " gibi sorular yöneltti. 
Milletvekillerine, "Putin sadece elimi sıktı, makas almadı" karşılığını veren Kılıç, "Makas alınırken ne hissedebilirim ki Bir anda oldu. Ben de şaşırdım. Yakında İtalya'ya gideceğim. Ama daha önceden belirlenmiş bir program için. Akdenizliler ve Karadenizliler sıcak insanlardır. Berlusconi Akdenizli, ben ise Karadenizliyim. Bir araya gelince böyle sıcak olayların yaşanması normal" dedi. 
AKP Antalya Milletvekili Mehmet Dülger de Kılıç'ı görür görmez, "Gel bakalım seni bir öpelim" diyerek iki yanağından öptü. Kendisini Çarşamba Havaalanı'nda karşılamaya gelen Erdoğan ve beraberindeki heyetle tokalaşan Berlusconi, 33 yaşındaki Samsun Milletvekili Kılıç'la karşı karşıya geldiğinde, herkesi şaşırtarak yanağından makas almıştı. 
Gülen Erdoğan, "Benim en genç parlamenterim" deyince, Berlusconi de, "Seni tanıdığıma memnun oldum en genç parlamenter" diye laf atmıştı. 


</TEXT>
</DOC>
