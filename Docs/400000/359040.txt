<DOC>
<DOCNO> 359040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonspo07.html </URL>
<DATE> 2005/07/07/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Hakan Şükür, Terim'in gelişini ve milli forma şansını yorumladı... 
</HEADLINE>
<TEXT>

     Kadir ÇETİNÇALI HOLLANDA, DHA 

GALATASARAY'ın ve Türk futbolunun sayılı golcülerinden Hakan Şükür, Hollanda Kampı'nın çok iyi ve faydalı geçtiğini söyledi. 
     Galatasaray'ın golcüsü Hakan Şükür, Hollanda Kampı'nı ve gündemdeki gelişmeleri DHA muhabirine değerlendirdi. Şükür, Aramızda genç arkadaşlarımız var. Yapılan ve düşünülen transferler ile birlikte, yabancı futbolcuların da katılımıyla yeni sezona hazır bir şekilde gideceğiz. Diğer takımlar gerek maddi olarak, gerekse yaptıkları transferlerle bizden daha iyi duruma geldiler. Onlarla boy ölçüşebilmek için takviye gerekir.'' dedi. Forvet hattının zenginliğinin rekabet açısından faydalı olacağına değinen golcü futbolcu, Bunun takım için büyük şans olduğunu düşünüyorum. Hocamızın birlikte savunma, birlikte hücüm felsefesi var. Bunu sahaya yansıttığımızda ortaya çok başarılı bir takım çakacak.'' diye konuştu. 
     
     ŞAMPİYONLUĞU, KUPA ZAFERİ NEDENİYLE KAYBETTİK 

     Geçtiğimiz yıl son haftalara kadar şampiyonluğa en büyük adaylarından biri olduklarını belirten Hakan Şükür, 100'üncü yılımızda gerçekten çok iyi konsantre olmuştuk. Türkiye kupasını aldıktan sonra konsantrasyon eksikliğinden şampiyonluğu kaybettik. Ama iyi bir kadroya sahip olduğumuzu düşünüyorum. Bir kaç takviye ile özlenen başarılara tekrar ulaşırız.'' dedi. 
     
     GERETS BİZİN İÇİN BÜYÜK AVANTAJ 

     Tecrübeli futbolcu, Galatasaray Teknik Direktörü Eric Gerest'in çok disiplinli ve hırslı olmasının kendilerini olumlu etkilediğini söyleyerek, Antrenmanlarda olsun toplantılarda olsun bizlere tek tek beklentilerini iletiyor. Bizlerde onun isteğini yerine getirmek için elimizden geleni yapıyoruz. Onun gibi bir hocayla çalışmak büyük avantaj.'' diye konuştu. 
     
     ARİF, HAKAN VE BÜLENT İÇİN ÜZÜLDÜM 

     Eski arkadaşları Arif, Hakan Ünsal ve Bülent'in takımdan ayrılmalarına üzüldüğünü vurgulayan Hakan Şükür, Futbolun içinde bu ayrılıklar var. Birlikte güzel başarılara imze attık. Ama bende dahil, kimse burada kalıcı değil.'' dedi. 
     Frank Ribery'nin takımdan gitmesine üzüldüğünü ifade eden Şükür, Gidenin arkasından konuşmanın çok da doğru olduğuna inanmıyorum. Ama genç olması ve oynadığı futbolla taraftarı ateşliyordu. İlk zamanlar eksikliğini biraz da olsa hissederiz. Bence şuan Ribery’nin değilde kalan oyuncuların ne yapacağı önemli. Geri gelme durumu olursa dönmesin isterim.'' diye konuştu. 
     
     MİLLİ FORMAYI GİYMEYİ İSTİYORUM 

     Fatih Terim'in Milli Takım'ın başına geçmesini Türk futbolu için büyük kazanç olduğunun altını çizen Hakan Şükür, Türk futbolunun geleceği açısından doğru bir karar. Geçmişte yaptıklarını tartışmaya gerek yok. Türk Milli takımının 2006'da Almanya'ya gideceğine inanıyorum. Herkes Fatih Terim'in gelmesi ile Hakan Şükür yeniden kadroda yer alır havası yaratıyor. Milli formayı yeniden giymeyi bende isterim. Ama bunu dış etkenler olmadan, kendi performasımla elde etmek istiyorum.''dedi. 

     
</TEXT>
</DOC>
