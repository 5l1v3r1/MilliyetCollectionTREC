<DOC>
<DOCNO> 353862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/siyaset/siy13.html </URL>
<DATE> 2005/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cumhurbaşkanı Meclis'ten çıksın' 
</HEADLINE>
<TEXT>


MANİSA DHA 


TBMM Başkanı Bülent Arınç, günü geldiğinde TBMM'nin kendi içinden cumhurbaşkanını seçeceğini söyledi. Manisa ve İzmir ziyaretini tamamlayan Arınç, cumhurbaşkanlığı seçimi konusundaki soruya "Günü geldiğinde, TBMM kendi içinden cumhurbaşkanını seçecektir. Bu, Meclis'in içinden de, Meclis dışından da teklif verilerek olabilir. Benim tercihim Meclis'in kendi içinden, milletvekili arkadaşlarımdan cumhurbaşkanı seçilmesidir" dedi. Bir Manisa milletvekili olarak cumhurbaşkanı seçilmesi için oy hakkı olmadığını belirten Arınç, "Biz hizmet insanıyız. Bu iş bitince gideceğimiz yer Monaco değil Manisa. Sultan Camii'nin oradaki evimiz. Sabah çıkıp akşam geleceğiz. Manisa bize yeter" diye konuştu. 




</TEXT>
</DOC>
