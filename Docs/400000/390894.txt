<DOC>
<DOCNO> 390894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/son/sonspo21.html </URL>
<DATE> 2005/10/30/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Beşiktaş, Mersin'i rahat geçti 87-76 
</HEADLINE>
<TEXT>

     Türkiye Basketbol Ligi'nde Beşiktaş, Mersin Büyükşehir Belediyesi'ni 87-76 yendi. 
     Maça iyi savunma yaparak başlayan Beşiktaş, rakibinin organize olmasını engelledi ve takım halinde skor üreterek üstünlük kurdu. 
     Kerem'in 3 sayılık basketiyle 9. dakikada 15 sayılık farkı 30-15 yakalayan siyah-beyazlılar, ilk periyodu 33-18 önde geçti. 
     2. periyotta da başarılı oyununu sürdüren evsahibi takım, 4 dakika içinde potasında yalnızca 3 sayı görerek 14. dakikada Wright'in basketiyle farkı 19 sayıya 40-21 çıkardı. Periyodun son bölümünde alan savunması yapan Beşiktaş, Fırat'ın sayılarına engel olamayınca, Mersin Büyükşehir Belediyesi de 18. dakikada Melih'in 3 sayılık basketiyle farkı 8 sayıya 44-36 indirdi. Siyah-beyazlılar ilk yarıyı 52-41 önde kapatmasını bildi. 
     Karşılaşmanın 3. periyodu dengeli bir mücadeleye sahne oldu. Konuk ekip Harun ve Murat'ın kazandığı sayılarla farkı kapatmaya çalıştı. Mersin ekibi bu bölümde rakibine 22-21'lik üstünlük kurmasına karşın, siyah-beyazlılar 3. periyodu da 73-63 önde geçti. 
     Son periyotta Wright'in basketleriyle aradaki farkı koruyan Beşiktaş, karşılaşmayı 87-76 kazandı. 
     
     
Salon Akatlar Hakemler Halil Baldemir xx, Yener Yılmaz xx, Orkun Yurttaş xx Beşiktaş Kerem xxx 18, Tolga xx 5, Ellis xx 13, Elliot xx 12, Wright xxxx 22, Barış xxx 15, Kornegay xx 2, Mithat x, Nedim x, Eren x, Erdem x Mersin Büyükşehir Belediyesi Logan xx 11, Reha x 2, Harun xx 11, Ebong x 6, Jaja x 4, Phillips xx 12, Fırat xx 15, Emre x 6, Melih x 3, Murat xx 6 1. Periyot 33-18 Devre 52-41 Beşiktaş lehine 3. Periyot 73-63 Beş Faulle Çıkanlar 24.02 Kornegay, 37.34 Elliot Beşiktaş , 36.20 Emre Mersin Büyükşehir Belediyesi 
     
</TEXT>
</DOC>
