<DOC>
<DOCNO> 355789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sondun02.html </URL>
<DATE> 2005/06/27/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
El Kaide, ABD ile görüşmediğini açıkladı... 
</HEADLINE>
<TEXT>

     "El Kaide" ile "Ensar el Sünnet Ordusu" grupları, "ABD’nin Irak’taki direnişçilerle görüştüğü" yolundaki haberlerle ilgili olarak, "biz ABD ile görüşme yapmıyoruz" açıklaması yaptı. 
     El kaide grubu, bir internet sitesinde yayınlanan açıklamasında, bu tür haberlerin yanıltma amaçlı olduğunu savunarak, ne Iraklı yöneticilerle ne de ABD ile asla görüşmeyeceğini bildirdi. 
     ABD Savunma Bakanı Donald Rumsfeld de direnişçilerle görüşmeleri doğrulamış, ancak El Kaide’nin Irak’taki uzantısı Ebu Musab el Zerkavi’nin, temas edilen kişiler arasında olmadığını söylemişti. 
     Müzakerelere katıldığı ileri sürülen Ensar El Sünnet grubu tarafından yapılan açıklamada da bu haberler sert biçimde kınandı. 
     Yine bir internet sitesi üzerinden yayınlanan açıklamada, ne ABD, ne de Iraklı yöneticilerle asla görüşülmeyeceği belirtildi. 
     
</TEXT>
</DOC>
