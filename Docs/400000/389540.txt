<DOC>
<DOCNO> 389540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sonsiy19.html </URL>
<DATE> 2005/10/25/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
RTÜK, TRT Genel Müdürü adaylarını belirledi... 
</HEADLINE>
<TEXT>

     Radyo ve Televizyon Üst Kurulu RTÜK , TRT Genel Müdürlüğü için Ulaştırma Bakanlığı Müsteşarı İbrahim Şahin, TRT Genel Müdür Yardımcısı Muhsin Mete ve Devlet Planlama Teşkilatı DPT Sosyal Planlama Genel Müdürü Kemal Madenoğlu’nu aday olarak belirledi. 
     Üst kurul, bugün yaptığı toplantıda, TRT Genel Müdürlüğü için belirlenecek adayları görüştü. 
     Üst Kurul dışardan aday gösterdiği İbrahim Şahin ilk turda 8 oyla, dördüncü turda diğer adaylardan Muhsin Mete 5 oyla ve Kemal Mağdenoğlu 5’nci turda 5 oyla belirlendi. 
     Dışarıdan aday gösterilen İbrahim Şahin Kaymakam kökenli olup daha önce PTT Genel Müdürlüğü yaptı. Şahin halen Ulaştırma Bakanlığı Mosteşarlığı yapıyor. Şahin’in Cumhurbaşkanı Ahmet Necdet Sezer tarafından iki kere atamasının yapılmış olması adayın isimini güçülendiriyor. 
     Belirlenen üç isim Bakanlar Kurulu’na gönderilecek. Bakanlar Kurulu bu kişiler arasından seçeceği bir kişinin ismini ise Cumhurbaşkanı Ahmet Necdet Sezer’in onayına sunulacak. 
     Üst Kurul ayrıca TRT Yönetim Kurulu üyeliklerinden boş bulunan Hukuk alanı için Prof.dr. Yusuf Karakoç’un aday olarak gösterilmesine karar verdi. 
     
     53 KİŞİ BAŞVURMUŞTU 

     TRT Genel Müdürü Şenol Demiröz’ün 1 Ağustos 2005’te emekliye ayrılmasının ardından 16-30 Eylül tarihleri arasında TRT Genel Müdürlüğü için RTÜK’e başvuruda bulunuldu. Bu süre içerisinde 53 kişi başvururken, bunların 49’unun başvurusu geçerli sayıldı. 
     
</TEXT>
</DOC>
