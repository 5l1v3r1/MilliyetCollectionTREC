<DOC>
<DOCNO> 365921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/sontur28.html </URL>
<DATE> 2005/07/31/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Celalettin Cerrah'ın koruma polisi kaza yaptı 2 ölü, 2 yaralı 
</HEADLINE>
<TEXT>

     Ankara'da, polis memuru babasının kullandığı otomobilin hazır beton kamyonuna arkadan çarpması sonucu yaralanan 10 yaşındaki Merve İyiliksever de hayatını kaybetti. 
     Alınan bilgiye göre, Başkent Üniversitesi yakınlarında bu sabah meydana gelen kazada annesi Ruhiye İyiliksever'i kaybeden, babası Murat İyiliksever 43 ve ablası Damla İyiliksever'le 13 birlikte yaralanarak Atatürk Eğitim ve Araştırma Hastanesi'ne kaldırılan Merve İyiliksever 10 , burada yapılan tüm müdahalelere rağmen kurtarılamadı. 
     Bu arada, 06 GDV 85 plakalı hazır beton kamyonuna arkadan çarpan 34 PZE 25 otomobili kullanan Murat İyiliksever'in, 20 yıllık polis memuru olduğu ve İstanbul Emniyet Müdürü Celalettin Cerrah'ın korumaları arasında bulunduğu öğrenildi. 
     İyiliksever'in, yıllık izne ayrılarak babasını ziyaret için Ankara'ya gittiği belirtildi. 
     Öte yandan, İstanbul Emniyet Müdürü Cerrah, kazanın duyulmasından sonra İyiliksever'in arkadaşları olan diğer 2 koruma polisini, cenazeler ve yaralılarla ilgilenmek üzere Ankara'ya gönderdi. 

     
</TEXT>
</DOC>
