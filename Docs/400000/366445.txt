<DOC>
<DOCNO> 366445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sonspo21.html </URL>
<DATE> 2005/08/02/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
UNIVERSIADE 2005... Avea, Türk Milli Takımları'nın sponsoru oldu 
</HEADLINE>
<TEXT>

     GSM operatörü Avea, İzmir'de 11-21 Ağustos tarihleri arasında 23.'sü düzenlenecek Dünya Üniversiteler Yaz Spor Oyunları'nda UNIVERSIADE 2005 mücadele edecek Türk Milli Takımları'nın ana sponsoru oldu. 
     Avea'dan yapılan yazılı açıklamada, UNIVERSIADE 2005 İzmir'de müsabakalara katılacak üniversite milli takımlarında yer alan sporcu, antrenör ve teknik kadro olmak üzere yaklaşık 500 kişinin sponsorluğunun üstlenildiği bildirildi. 
     Açıklamada, aynı zamanda Üniversite Sporları Federasyonu'na da sponsor olan Avea'nın, bir yıl boyunca üniversiteler arasında yapılacak müsabakalarda genç sporcuların yanında olacağı kaydedildi. 
     Avea Yönetim Kurulu Üyesi ve Genel Müdürü Cahit Paksoy, genç sporcuların Türkiye'nin geleceği olduğunu belirterek, ''Avea bugün ve önümüzdeki dönemde de Türk sporuna katkılarını sürdürürken, hem genç hem de profesyonel sporcuların yanında olacaktır'' dedi. 
     Üniversite Sporları Federasyonu Başkanı Kemal Tamer ise Türkiye'nin eğitimli ve genç sporcularına sağlanan katkıların önemine değinerek, Avea'nın desteğinden memnun olduklarını söyledi. 
     
</TEXT>
</DOC>
