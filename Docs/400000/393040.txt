<DOC>
<DOCNO> 393040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sondun41.html </URL>
<DATE> 2005/11/08/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Kızgızistan'da yüzlerce gösterici yol kapattı 
</HEADLINE>
<TEXT>

     Kırgızistan'ın güneyinde, el konulan arazilerinin iadesini isteyen yüzlerce kişi Oş-Naukat karayolunu trafiğe kapattı. 
     Akipress Haber Ajansı'nın haberine göre, Oş-Naukat karayolunu öğle saatlerinde kapatan göstericiler, yetkililerin gelmesini istedi. Eylemciler, ev yapmak için beklettikleri arazilerin başka köylülere verilmesini hazmedemediklerini belirterek, bunların acilen hak sahiplerine iade edilmesini istediklerini bildirdi. 
     Eylemcilerle görüşen Oş Eyalet Vali Yardımcısı Bolot Burgoyev'in, taleplerinin inceleneceği yönünde söz vermesi üzerine, yerel saatle 16 00'da karayolu ulaşıma açıldı. Göstericiler, valilik binası önüne geçerek, taleplerinin yerine getirilmesine dek eylemlerini burada sürdüreceklerini belirttiler. 
     Bu arada, Celalabad Eyaleti'nde 21 eylülde evinin önünde öldürülen milletvekili Bayaman Erkinbayev'in yakınları da ''suçlular yakalansın'' mitingi düzenledi. 
     Eylemciler, yüksek mahkeme, hükümet ve parlamentodan, bir an önce suçluların cezalandırılması talebinde bulundu. Valilik önüne gelen 20 kişilik grup, çadır kurarak eylemi sürdürüyor. 
     
</TEXT>
</DOC>
