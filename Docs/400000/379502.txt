<DOC>
<DOCNO> 379502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sonyas03.html </URL>
<DATE> 2005/09/18/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Konya'da erotik açılış 
</HEADLINE>
<TEXT>

     Kerem PULGAT DHA 

KONYA Hilton Otel’in Rixos grubuna satılmasının ardından, yeniden yapılanma sürecine giren otelin açılışında Ukraynalı Modern Dans grubunun erotik şovları dikkat çekti. Açılışa katılan yerli ve yabancı davetliler sabaha kadar eğlendi. 
     Açılışa Kültür ve Turizm Bakanlığı Müsteşarı Prof. Dr. Mustafa İzen, Konya Valisi Ahmet Kayhan, Konya Büyükşehir Belediye Başkanı AKP'li Tahir Akyürek, Rixos Hotel Yönetim Kurulu Başkanı Fettah Tamince ve çok sayıda davetli katıldı. 
     Rixos’un bugüne kadar daha çok sahil kesimlerinde hizmet verdiğini ancak Konya'yla birlikte Anadolu’ya da açıldığını belirten Fettah Tamince, Bundan sonra da Anadolu’daki yatırım zincirine yeni halkalar ekleyeceğiz. Kendimizi Konya’da misafir gibi görmüyoruz. Henüz kentte yeni olmamıza rağmen Konya halkından büyük destek gördük'' dedi. 
     Yatırımcı ve misafirperver Anadolu insanının da katkısıyla Rixos markasının artık dünyaya Konya’dan da sesleneceğini belirten Tamince, Hedefimiz kısa süre içinde Rixos otellir zincirini Anadolu’nun farklı illerinde de yaygınlaştırmak'' diye konuştu. 
     Konuşmaların ardından sahneye çıkan 28 kişilik Ukraynalı Modern Dans Grubu'nun Siyah- Beyaz’ adlı erotik gösterisi dikkat çekti. Gösteriyi ayakta alkışlayan davetlilerden bazıları da dansçı kızları cep telefonu kameralarıyla kaydetmekten geri durmadı. 
     Daha sonra sahneye çıkan Çinli 32 kişilik Hunan Akrobasi grubunun da ilgiyle izlendiği gecede yerli ve yabancı davetliler alkolün de etkisiyle kendilerinden geçti. Bol bol halay çekilen gece sabaha kadar sürdü. 

     
</TEXT>
</DOC>
