<DOC>
<DOCNO> 366416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sonsiy04.html </URL>
<DATE> 2005/08/02/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
DSP'de yaprak dökümü sürüyor... 
</HEADLINE>
<TEXT>

     Devlet eski Bakanı Mehmet Kocabatmaz’da DSP’den istifa etti. 
     Bülent Ecevit’in Padişah Vahdettin’in "vatan haini olmadığı" yönündeki açıklamalarının ardından DSP’den istifalar sürüyor. Devlet eski Bakanı Mehmet Kocabatmaz da, DSP Genel Merkezi’ne istifa dilekçesini gönderdi. 
     Kocabatmaz, DSP’nin çökertilerek, küçültülmesinin nedenlerinin araştırılması yerine, alışılagelmiş yaklaşım ve sözlerle zaman kaybedildiğini bildirdi. Kocabatmaz, dilekçesinde, "Büyük fedakarlıklarla kurulan, ulusal birliğimiz ve Cumhuriyetimizin umulmadık yaklaşımlarla yaralandığını hissettiğim ve bu durum karşısında DSP’nin gerekli hassasiyetini göstermediğine inandığımdan, üyesi bulunduğum DSP’den ayrılmak zorunda kaldığımı bildirir, gereğinin yapılmasını arz ederim" dedi. 
     
</TEXT>
</DOC>
