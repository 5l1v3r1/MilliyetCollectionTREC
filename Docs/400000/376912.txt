<DOC>
<DOCNO> 376912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/ekonomi/eko08.html </URL>
<DATE> 2005/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş işçisi sokağa döküldü 
</HEADLINE>
<TEXT>


KIRIKKALE DHA 

Kırıkkale'de kurulu bulunan Tüpraş'da çalışan işçilerle eş ve çocuklarının yanı sıra Petrol-İş Sendikası ile siyasi parti temsilcileri ve sivil toplum kuruluşları temsilcilerinin katılımıyla oluşan yaklaşık 2 bin kişi, Tüpraş'ın özelleştirilmesine tepki gösterdi. Hükümeti eleştiren sloganlar atarak 700 metre yürüdükten sonra kurulan 'Memleket çadırı' önünde toplanan topluluğa seslenen Petrol-İş Sendikası Şube Başkanı Recep Sefer, "Tüpraş'ı sattırmayacağız ve sonuna kadar direneceğiz. Bu konuda kararlıyız" dedi. 
Tüpraş çalışanları eş ve çocuklarıyla özelleştirme kapsamında bulunan Tüpraş'ın satılmasını protesto etti. Petrol-İş Sendikası ile AKP haricindeki diğer siyasi parti temsilcileri ve sivil toplum kuruluşları temsilcilerinin de katılımıyla yaklaşık 2 bin dolayındaki kalabalık, Fezvi Çakmak ve Zafer Caddesini yürüyerek Cumhuriyet Caddesi'ndeki Hüseyin Kahya Parkı önünde kurulan 'Memleket çadırı' önünde toplandı. Ellerinde Türk bayrakları ve Petrol-İş Sendikası ile Tüpraş bayraklarıyla yürüyen topluluk, yol boyunca hükümet aleyhine sloganlar attı. 


</TEXT>
</DOC>
