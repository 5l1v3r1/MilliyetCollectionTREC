<DOC>
<DOCNO> 390340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/yasam/axyas01.html </URL>
<DATE> 2005/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hezarfen'den önce Oflu Hoca uçtu 
</HEADLINE>
<TEXT>


Araştırmacı Haşim Albayrak, Oflu Molla Uzun Hasan'ın martıları taklit ederek Hezarfen Ahmet Çelebi'den daha önceki bir tarihte uçtuğunu öne sürdü 

SERHAT OĞUZ İstanbul 

Karadenizli araştırmacı Haşim Albayrak, Oflu 3 din adamının 15 - 16. yüzyıllarda uçma girişimlerinde bulunduğunu, Molla Uzun Hasan'ın da Of Çayı yamaçlarında uçmaya başardığını ancak softaların "Bu adam şeytandır" yorumuyla öldürüldüğünü öne sürdü. 
Albayrak'ın ilginç iddiası Bilim Sanat adlı aylık dergide yer aldı. Din adamlarıyla ünlü Of ilçesinin geçmişte uçma denemelerine de sahne olduğunu öne süren Albayrak, başta Türk havacılık tarihinin ilk pilotları arasında yer alan Vecihi Hürkuş'un anıları olmak üzere birçok tarihi araştırmayı kaynak gösterdi. Albayrak, Molla Uzun Hasan hakkında şunları anlattı 

Diğer kanatlı Oflular 
"Oflu Molla Uzun Hasan, martıların kanatlarını taklit ederek yaptığı bir çift kanatla Of Çayı yamaçlarında karşıdan karşıya geçmeyi başarmıştır. Oflu Molla Uzun Hasan'ın denemesini 15 - 16. yüzyıllar arasında yaptığı, Hezarfen Ahmet Çelebi'yle aynı dönemlerde hatta daha önce bu uçuş denemesini yaptığı ortaya çıkıyor." 
Albayrak, Of'taki diğer uçma girişimlerini de şöyle aktardı 
"Dernek Bucağı'nın Arşolo Köyü Ahtanos Mahallesi'nden Veli Direko ile arkadaşı Derelioğullarından Ali'nin oğlu Ahmet Hoca 19. yüzyıl başlarında kösele, tahta ve yaylardan kanatlarla uçuş denemesi yapmışlardı. Veli Hoca, 2 kilometre mesafedeki Ahburun'a uçtu. Hedefini tutturamadı ve güçlükle 200 metre aşağıda bir yere indi." 



</TEXT>
</DOC>
