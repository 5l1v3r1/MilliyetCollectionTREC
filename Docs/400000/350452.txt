<DOC>
<DOCNO> 350452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sontur31.html </URL>
<DATE> 2005/06/09/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Marketçilerin kavgası kanlı bitti 1 ölü, 2 yaralı 
</HEADLINE>
<TEXT>

     Kütahya’da market işleten bir kişi, av tüfeğiyle öldürüldü. Saldırıda, markette müşteri olarak bulunan biri uzman çavuş 2 kişi de yaralandı. 
     Alınan bilgiye göre, Ilıca Kaplıcaları’nın bulunduğu Kütahya merkeze bağlı Ilıca Köyü’nde Ahmet Sicimoğlu’na ait markete giden, aynı yerde market işletmeciliği yapan R.Ç, av tüfeğiyle rastgele ateş açtı. 
     Market sahibi Sicimoğlu ile markette alışveriş yapan Ilıca Jandarma Karakolu’nda görevli uzman çavuş Mustafa Kale ve Kamil Dönmez yaralandı. 
     Kütahya Devlet Hastanesi’ne kaldırılan yaralılardan Ahmet Sicimoğlu 38 , kurtarılamadı. 
     Olay yerinden kaçan zanlı, kısa süre sonra jandarma karakoluna teslim oldu. Olayla ilgili soruşturmanın sürdürüldüğü, yaralıların sağlık durumlarının iyi olduğu öğrenildi. 
     R.Ç’nin kardeşinin 2 gün önce belediyeye ait çeşmeye bağladığı hortumla market önünde otomobilini yıkaması nedeniyle iki market sahibinin tartıştığı bildirildi. 
     
</TEXT>
</DOC>
