<DOC>
<DOCNO> 383050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/yazar/asik.html </URL>
<DATE> 2005/10/01/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Suç ve ceza 
</HEADLINE>
<TEXT>


Haber geçtiğimiz günlerde önce yerel, ardından ulusal basında yer aldı. Denizli'nin Babadağ ilçesi AKP'li Belediye Başkanı Ali Helvacı ile vekili Ahmet Akbaş... Biri kızına, öteki yeğenine Kızılay'ın dar gelirli öğrencilere verdiği karşılıksız burstan almışlar... Babadağ Kaymakamı Yakup Tat, bunun yönetmeliklere aykırı olduğunu... Başkan'ın kızı ile vekilin yeğeninin bu bursu almayı hak edecek hiçbir koşulu taşımadığını tespit edince savcılığa suç duyurusunda bulunmuş... Helvacı, bunun üzerine Kızılay'a yazı yazarak, "Söz konusu burs bizim dışımızda verilmiş, aldığımız paraları iade etmeye hazırız" demişti. 
Olayın bundan sonrası mı Haberin basında yer almasıyla birlikte Ali Helvacı Ankara'nın yolunu tuttu, bazı yerlerle bazı görüşmeler yaptı... Aradan 2 hafta ya geçmiş ya geçmemisti ki, Babadağ Kaymakamı Yakup Tat'ın başka bir ilçeye tayini çıktı. Nereye mi Ordu'nun Mesudiye ilçesine... Eh devlet memurudur, belki atama sırası gelmiştir diyeceksiniz. Ama bir fark var. Babadağ dördüncü sınıf bir ilçe. Kaymakam Yakup Tat'ın normal olarak 3. sınıf bir ilçeye atanması gerekiyordu. Yine 4. sınıf bir ilçeye atandı. Yani cezalandırıldı... 
Yolsuzluklara damardan girme iddiasındaki partinin yaptığına bakın... 

Avusturyalılar, Türkiye'nin AB üyeliğini "h l Viyana kuşatmasını unutamadıkları" için istemiyormuş. 
Bahane... Viyana'yı içten ele geçirmemizden korktukları için istemiyorlar. 
Haldun Ertem 

Terör sertifikası Bahçeşehir Üniversitesi yararlı bir sertifika programı başlatıyor... Ercan Çitlioğlu'nun direktörlüğündeki programın konusu terör... 
Amaç, bu hayli karmaşık konuda kafaları aydınlatmak, tanımları yerli yerine oturtmak. Dersler haftada bir gün. Program 5 ay sürecek. Emniyet Müdürlüğü 30'un üzerinde elemanıyla katılıyor. Ordu mensupları, jandarma, hukukçular, bankacılar derken katılımcı sayısı 200'ü bulmuş. Herkes var da kim mi yok Siyasi parti temsilcileri. Yapılan davete hiçbir partiden yanıt gelmemiş. Ya çok iyi biliyorlar konuyu, ya umurlarında değil 

Yasalarımızı, jet hızıyla çıkardığımız "uyum yasaları" ile AB'ye uydurmuştuk. 
"Uyum tarihi" ile de tarihimizi AB isteklerine uydurduk mu, üyelik çantada keklik 
Akif Kökçe 



İcra takibindeki kredi kartı borçları 1.2 milyar YTL'yi bulmuş. Dikkat buyurun... Durumdan en az şik yet edenler bankalar... Neden mi 
Batık paraları, borcunu düzenli ödeyene yüklüyorlar da ondan. 
Ekrem Besli 

Esas niyet... Tayyip Erdoğan dün Çorum'da 
- Müzakere süreci Türkiye'ye yeni imk nlar sağlayacak, diye konuşuyor... 
Yine Çorum'da bir başka konuşmasında şöyle diyor "Müzakere Çerçeve Belgesi ile ilgili olarak inanıyorum ki dürüst davranacaklardır. Eğer burada o beklenen dürüstlüğü görmezsek şüphesiz ki Türkiye'den bekleyecekleri cevap da bugüne kadar olduğunun çok çok dışında olacaktır..." 
Muğlak, sisli, belirsiz laflar... Abdullah Gül'ün biraz daha tehdit kokan demeçlerini Tayyip Erdoğan "kuzu kuzu" demeçlerle etkisizleştiriyor. Müzakere sürecinde adamlar Kıbrıs'ı Rumlara teslim etmek, Ermenistan sınırını açmak, Ermeni soykırımını kabul ettirmek, Türkiye'nin yönetimine ortak olmak için koşullar dayatıyor... Dayatmaları her gün çoğaltıyor... Karşılığında ne tam üyelik umudu var, ne serbest dolaşım... Bu aşağılamaya karşı tutarlı bir rest çekmek... AB'ninkine karşı Türkiye'nin müzakere belgesini ortaya koymak varken... Kuzu kuzu Türkiye'nin boynunu ipe uzatıyor Başbakan... 
Görünen o ki AKP'nin pek AB'ye girmek gibi bir niyeti yok. Yaşam tarzları da hiç uymuyor zaten. Hükümetin iki derdi var... Kamuoyuna "Müzakereleri başlattık, AB'ye giriyoruz" propagandası basmak... Ve müzakere süreci bahanesiyle ordunun kışladan başını uzatmasını önlemek... Ödenecek fatura mı Onu zaten AKP değil Türk halkı ödeyecek 

ABD Başkanı Bush'un imaj gurusu Karen Hughes, Dışişleri Bakanı Gül'ün "Irak, İran ve Suriye bizim komşumuz" sözünden çok etkilenmiş. 
Kadın imaj gurusu olmuş ama coğrafya bilgisi biraz kıt galiba... 

Ermeni soykırımı konferansı Bilgi Üniversitesi'nde yapıldı, bakalım PKK konferansı hangi üniversitemize kısmet olacak 
Arman Salepçi 



</TEXT>
</DOC>
