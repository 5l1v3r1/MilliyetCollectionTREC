<DOC>
<DOCNO> 365774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/guncel/axgun02.html </URL>
<DATE> 2005/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşılıklı suç duyurusu 
</HEADLINE>
<TEXT>


Önce, Telekom Genel Müdürü Ekinalan, "e-postalarımı izliyorlar" gerekçesi ile, AKP Milletvekili Hamza Albayrak'ın oğlunu suçladı. Albayrak ise, Ekinalan için "Yolsuzluklarla ilgili suç duyurusunda bulunacağım" dedi 

AHMET ERHAN ÇELİK Ankara 

Türk Telekom TT Genel Müdürü Mehmet Ekinalan'ın, elektronik posta e-posta mesajlarının gizlice izlendiği iddiasıyla yaptığı suç duyurusunun ardından başlatılan savcılık soruşturması, derinlerdeki yolsuzluk savaşını ortaya çıkardı. 
TT yöneticileri, "Mesajlara giren, e-kulak AKP Amasya Milletvekili Hamza Albayrak'ın danışmanı Mehmet Ali Akyol'dur" iddiasını dile getirdiler. TT'ye ilişkin yolsuzluk dosyalarıyla tanınan ve oğlu savcılıkta ifade veren AKP'li Albayrak, Akyol'la ilgili iddiayı "Yolsuzluklarını örtmeye çalışıyorlar, iftira atıyorlar. Bunların ayağına çivi batsa Mehmet Ali'den biliyorlar" diye yanıtladı. 

'Hesaplaşacağım' 
Meclis Yolsuzluklarla Mücadele Komisyonu'nda Başkan Vekili, KİT Komisyonu'nda üye, TT Alt Komisyonu'nda da başkanlık yapan Hamza Albayrak, soruşturmanın açıklık kazanmasının ardından TT'deki yolsuzluklarla ilgili 150 klasöre yakın dokümanla suç duyurusunda bulunacağını açıkladı. Albayrak, "Bu yolsuzlukların arkasında genel müdür mü var, bakan mı var Ulaştırma Bakanı Binali Yıldırım'ı kastediyor , kim varsa hesaplaşacağım" dedi. 

Devletli Akyol 
Halen TT'de bilgi-işlem uzmanı kadrosunda bulunan ve 2 yıl önce Albayrak'ın danışmanı olan Akyol'un, "İstediğinde her e-postaya iz bırakmadan girebilecek kadar bilgili olduğu savunuldu. 
Albayrak, Mehmet Ali Akyol'la ilgili iddialara şöyle yanıt verdi 
"Akyol TT'de çalışırken benimle yaptığı telefon görüşmelerini takip etmişler. Sonra Ordu'ya sürmeye kalktılar. Ben de Ulaştırma Bakanı'na gidip 'Bu çocuğa neden zulüm yapıyorlar ' dedim. Bana 'O sakıncalı' dedi. Bunun üzerine kendisini yanıma danışman olarak aldım." 

Telekom Genel Müdürü Her mesajım takipte 

Soruşturmayla ilgili tarafların iddia ve açıklamaları şöyle 
Mehmet Ekinalan Her türlü e-postamı takip ettiklerini biliyoruz. Ancak bu işi yapan sadece tek bir kişi değildir. 
TT yetkilileri Ekinalan'ın Emre Albayrak'ın yanında ismini vermediği kişi Mehmet Ali Akyol'dur. Biz bu kişinin TT'de çalışırken de yöneticilerin e -postalarına girdiğini tespit ettik. İşten çıkartıyorduk, Albayrak yanına danışman olarak aldı." 
Hamza Albayrak cephesi TT'nin polise verdiği döküm listesine göre, Emre Albayrak 28 gün boyunca Ekinalan'ın e-postasına kilitlenmiş. Bu teknik olarak mümkün değil. Albayrak'a ait dökümlerin TT'de üretilmesi de mümkündür." 


</TEXT>
</DOC>
