<DOC>
<DOCNO> 365397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/soneko48.html </URL>
<DATE> 2005/07/29/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Boyner Holding'e 25 milyon dolar kredi... 
</HEADLINE>
<TEXT>

     Boyner Holding, uluslararası piyasalardan 25 milyon dolar tutarında murabaha kredisi aldı. 
     Boyner Holding'den yapılan açıklamada, ABN Amro tarafından düzenlenen işlemde, kredinin vadesinin 2 yıl olarak belirlendiği bildirildi. 
     Açıklamada, yatırımcıların yoğun ilgisi sonucu 25 milyon dolar ile kapatılan işlemin, Boyner Grubu'nun yurtiçi ve uluslararası sermaye piyasalarında ismini daha da güçlendirmesini sağladığı, Boyner Grubu'nun genel finansal giderlerini düşüren işlemin, uluslararası bankaların kredi talebine ilgi göstermesine neden olduğu belirtildi. 
     ABN AMRO'nun düzenleyici, katılımcı ve teminat yeddiemini olarak rol aldığı işlemde, Bank Muscat International B.S.C., Emirates Islamic Bank PJSC, Habib Bank Limited, The Arab Investment Company S.A.A. ve Al Baraka Islamic Bank katılımcı bankalar olarak yer aldı. 
     
</TEXT>
</DOC>
