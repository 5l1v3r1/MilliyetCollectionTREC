<DOC>
<DOCNO> 371423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sondun04.html </URL>
<DATE> 2005/08/20/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İngiltere'de ırkçı saldırılar bezdirdi... 
</HEADLINE>
<TEXT>

     İngiltere’de peşpeşe yaşadığı ırkçı saldırılardan bıkan Filipin asıllı siyahi hemşire bebeğini de yanına alarak, ülkeyi terk etti. 
     The Sun gazetesine göre, İngiltere’de peşpeşe uğradığı ırkçı saldırılardan bıkan 34 yaşındaki Filipin asıllı hemşire Editha Vargas, 8 aylık oğlunu da yanına alarak İngiltere’yi terk etti. 
     Editha Vargas’ın 27 yaşındaki kocası Sichit Simon, İngiltere’deki ırkçılar tarafından defalarca taciz edildiklerini söyledi. Sichit, arabalarının ve evlerinin saldırıya uğradığını, hatta ölümle tehdit edildiklerini söyledi. 
     İngiliz polisi, 6 aydır devam ettiğini açıkladığı saldırıların zanlılarını yakalamaya çalışıyor. 
     Öte yandan Liverpool Kraliyet Hastanesi sözcüsü, olayın "oldukça kaygı verici" olduğunu açıkladı. 

ANKA 
     
</TEXT>
</DOC>
