<DOC>
<DOCNO> 364889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/guncel/axgun02.html </URL>
<DATE> 2005/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaz müzayedesinin en pahalı eseri elde kaldı 
</HEADLINE>
<TEXT>


Müzayedede 60 bin YTL'lik Hoca Ali Rıza'nın eseri alıcı bulamadı. Sami Yetik'in Emir Hatun Camii adlı tablosu ise 34 bin YTL'ye satıldı 

KÜLTÜR SANAT SERVİSİ 

Artium Sanatevi'nin düzenlediği yaz müzayedesi, dün akşam Ortaköy Feriye Lokantası'nda yapıldı. Sanatseverlerin büyük ilgi gösterdiği müzayedede, çağdaş Türk resim ve seramik eserleri satışa sunuldu. Müzayedede Hoca Ali Rıza ve bir öğrencisinin ortak çalışması "Boğaz Açıklarındaki Yelkenli" adlı tablosu 60 bin YTL üzerinden satışı sunularak, müzayedenin en pahalı eseri oldu. Ancak tablo alıcı bulamadı. Sami Yetik imzalı "Emir Hatun Camii" adlı tablo ise 34 bin YTL'ye satıldı. Müzayedede bulan Hasan Nezihi Berekteoğlu imzalı "Vazoda Karanfiller" 26 bin YTL'ye, Feyheman Duran imzalı "İncili Natürmort" ve Şeref Akdik imzalı "Kütahya Vazoda Kar topu Çiçekleri" tablolar ise 25 bin YTL'ye satıldı. Hüseyin Cahit Derman'ın "Ortaköy Sırtlarından Boğaziçi" adlı tablosu ise çekişmeli geçen bir açık artırma sonucunda 20 bin YTL'ye alıcı buldu. 




</TEXT>
</DOC>
