<DOC>
<DOCNO> 397042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sonsiy11.html </URL>
<DATE> 2005/11/22/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Türk öğretmeni ''çok'' çalışıp, ''az'' kazanıyor 
</HEADLINE>
<TEXT>

     Baki Tuğlacı 

Türkiye’de bir "24 Kasım Öğretmenler Günü" daha gelirken, öğretmenlerimizin yıllık 1816 saat ile Avrupa’da "en fazla çalışan", yılda 6 bin 358 dolarlık gelirle de "en az kazanan" eğitimciler olduğu belirlendi. 
     Eğitim-Sen, Avrupa Birliği AB üyesi 8 ülke ile Türkiye’deki öğretmenlerin yıllık çalışma saatleri, yıllık gelirleri ve saat başına aldıkları ücretleri karşılaştıran araştırma yaptı. 
     Araştırma uyarınca Türkiye, İspanya, Danimarka, Almanya, İrlanda, Portekiz, İsveç, Hollanda ve Yunanistan’a göre öğretmenlerin en fazla çalıştığı ülke. 
     Türk öğretmenler yılda toplam 1816 saat çalışırken, İrlandalı öğretmenler yılda 915 saatle Avrupa’nın en az çalışan eğitimcileri. 
     İsveçliler ise yılda 1800 saatlik mesaiyle Türkiye’den sonra en fazla çalışan öğretmenler. 
     Türkiye ve 8 AB ülkesinde öğretmenlerin yıllık toplam çalışma süreleri şöyle 
     

Ülke Saat İspanya 1425 Danimarka 1680 Almanya 1708 İrlanda 915 Portekiz 1526 İsveç 1800 Hollanda 1659 Yunanistan 1762 Türkiye 1816      
     
     KARŞILAŞTIRMALI ÜCRETLER 

     Aynı araştırmada, ilköğretim okulları ile devlet liselerinde göreve yeni başlamış ve 15 yıl görev yapmış öğretmenlerin yıllık toplam maaşları da karşılaştırıldı. 
     Almanya yılda 38 bin 412 dolarla ilköğretime başlangıç ücreti en yüksek ülke olurken, Türkiye ise 6 bin 358 dolarla en az ücret verilen ülke çıktı. 
     Yine Almanya’da 15 yıldır görev yapan bir eğitimcinin yıllık toplam geliri 46 bin 459, Yunanistan’da da 24 bin 668 dolar iken, Türkiye’de ise bu rakam sadece 7 bin 191 dolar. 
     Araştırmaya göre, öğretmenlerin yıllık maaşları ABD Doları 
     şöyle 
     Ülke İlköğretim İlköğretim Devlet Lisesi Lise . başlangıç 15 yıllık başlangıç 15 yıllık ----- ---------- ---------- ------------- --------- İspanya 26.875 31.357 31.345 36.500 Danimarka 31.165 35.297 30.103 40.019 Almanya 38.412 46.459 43.100 52.839 İrlanda 22.727 36.837 23.861 37.234 Portekiz 19.585 28.974 19.585 28.974 İsveç 21.498 25.722 23.070 27.5 Hollanda 27.464 32.750 28.773 48.889 Yunanistan 20.086 24.668 20.083 24.686 Türkiye 6.358 7.191 6.7 7.343 Not Türkiye için 2005, diğer ülkeler için 2003 yılı OECD değerleridir. 
     
     SAAT ÜCRETİ KARŞILAŞTIRMASI 

     Eğitim-Sen’in araştırmasında, söz konusu ülkelerde öğretmenlerin saat ücretleri de hesaplandı. 
     Türkiye’de bir öğretmenin ilköğretim başlangıç saat ücreti 4.45 dolar iken, İrlanda’da bu ücret 24.8, Almanya’da 22.5, İspanya’da 18.9, İsveç’te 12, Yunanistan’da 11.4 dolar. 
     Araştırmaya göre, öğretmenlerin saat ücretleri ABD Doları şöyle 
     Ülke İlköğretim İlköğretim Devlet Lisesi Lise . başlangıç 15 yıllık başlangıç 15 yıllık . saat saat saat saat ----- ---------- ----------- ------------- ---------- İspanya 18.9 22 22 25.5 Danimarka 18.6 21 18 23.8 Almanya 22.5 27 25 31 İrlanda 24.8 40.2 26 40.6 Portekiz 12.8 19 12.8 19 İsveç 12 14.3 12.8 15.3 Hollanda 16.5 19.7 17.3 29.5 Yunanistan 11.4 14 11.4 14 Türkiye 4.45 4.95 4.6 5.06 
     
     MAAŞ VE AYLIK GİDERLER 

     Araştırmada, Türkiye’de son 10 yılın ortalama öğretmen maaşı ile 4 kişilik bir ailenin ortalama aylık giderleri gıda, kira, ulaşım, yakacak, elektrik, su, haberleşme, giyim, eğitim, sağlık, iletişim, kültür de karşılaştırıldı. 
     2002 yılında ortalama 551 milyon TL maaş alan bir öğretmenin, 4 
     kişilik bir ailenin zorunlu giderleri olan 1 milyar 54 milyon lirayı yoksulluk sınırı karşılama oranı yüzde 52 iken, bu oran 2005 yılında yüzde 45’e geriledi. 
     
     EMEKLİ OLANLAR, ATANANLAR 

     Aynı araştırmada, son yıllarda emekli olan ve yeni atanan öğretmen sayılarına da yer verildi. 
     Araştırmaya göre, 2000 ile 2005 Ekim ayına kadar yılları arasında toplam 85 bin 243 öğretmen emekliye ayrılırken, bu sürede atanan öğretmen sayısı da 165 bin 938 oldu. 
     Söz konusu dönemde emekli olan ve atanan öğretmenlerin sayıları şöyle 
     Yıllar Emekliye ayrılan Atanan ------ ---------------- ------- 2000 11.393 31.064 2001 8.936 33.336 2002 9.794 41.185 2003 17.947 23.125 2004 20.000 18.228 2005 17.173 19.000 ------ ------ ------- TOPLAM 85.243 165.938 
     
     EK İŞ, OKUMA VE SANAT 

     Aynı sendika tarafından 8 büyük ilde çalışan 4 bin öğretmen arasında yapılan bir başka araştırmaya göre de Türkiye’deki öğretmenlerin yüzde 8.5’i ek işte çalışıyor. Ek iş yapan öğretmenlerin yüzde 67’si kendi alanında, yüzde 33’ü ise alanı dışında iş yaparken, öğretmenlerin yüzde 63’ünün de eşleri çalışıyor. 
     Süreli bir yayın okuma sıklığı sorulan öğretmenlerin yüzde 37’si süreli yayın okuduğunu belirtirken, yüzde 61’i ise süreli bir yayın okumadığını bildirdi. 
     Yine öğretmenlerin yüzde 30’u ayda 1 kitap okuduğunu ifade ederken, yüzde 16’sı 2 ayda 1, yüzde 16’sı da 6 ayda 1 kitap okuduğunu kaydetti. 
     Ayda bir tiyatro veya sinemaya giden öğretmenlerin oranı yüzde 33 çıkarken, yüzde 30’u 6 ayda bir, yüzde 15’i de yılda bir kez gidebildiğini söyledi. 
     
</TEXT>
</DOC>
