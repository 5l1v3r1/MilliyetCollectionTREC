<DOC>
<DOCNO> 393258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/siyaset/siy05.html </URL>
<DATE> 2005/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, ödeneğin dörtte birini kullanmadı 
</HEADLINE>
<TEXT>


SALİHA ÇOLAK Ankara 


TBMM'de 2006 bütçesi görüşülürken, kamu kurumlarına ilişkin "tasarruf dilekleri", Cumhurbaşkanlığı'nın uygulama bütçesinde gerçekleşti. 
Çankaya Köşkü'nün, TBMM Plan ve Bütçe Komisyonu'nda ele alınan 2004 kesin hesabı, Cumhurbaşkanı Ahmet Necdet Sezer'in titizliği sayesinde yapılan tasarrufu ortaya koydu. 
Köşk, 2004'ün 26 trilyon 922 milyar 237 milyon liralık ödeneğinden 7 trilyon 5 milyar 65 milyon lira tasarruf sağlarken, farklı kalemlerde ödeneklerin ortalama yüzde 50'si kullanıldı. Köşk'ün kesin hesabından tasarruf yöntemleri şöyle 
TÜKETİME YÖNELİK HARCAMA Bahçe sulamasında su tasarrufu, taşıtların kullanımında uygulanan havuz sisteminin sağladığı tasarruf, elektrik ve doğalgaz kullanımlarında tasarruf. 
GÖREV GİDERLERİ Köşk'ün herhangi bir nedenle dava açmaması. 
HİZMET ALIMLARI Telefon kullanımlarında özel görüşmelerin personele ödettirilmesi. 
ONARIM Zorunlu olmadıkça makine - teçhizat ve araç gereç alınmaması, var olan araçların bakımlarının zamanında ve Köşk'te yapılması. 
HANE HALKINA YAPILAN TRANSFERLER Cumhurbaşkanlarının kendilerine ayrılan transfer 69 milyar 600 milyon lira olarak belirlenen ödenekten diğer kalemlere 60 milyar lira aktarıldı. Daha çok k r amacı gütmeyen kuruluşlara harcandı. 


</TEXT>
</DOC>
