<DOC>
<DOCNO> 395653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/spor/spo06.html </URL>
<DATE> 2005/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kangurular bu kez zıpladı 
</HEADLINE>
<TEXT>


Dünya Kupası'nı iki kez kazanan Uruguay'ı penaltılarla 4-2 mağlup eden Avustralya, 32 yıl aradan sonra finallere yeniden adını yazdırdı 


Avustralya'nın 32 yıllık Dünya Kupası özlemi son buldu. Uruguay ile baraj maçları oynayan Avustralya, deplasmanda 1 - 0 yenildiği maçın rövanşında rakibini normal süresi 1 - 0 biten mücadelede penaltılarla 4 - 2 mağlup ederek Almanya 1974'ten beri ilk kez finallere gitmeye hak kazandı. Sidney'de 83 bin kişinin izlediği maçta Avustralya kalecisi Schwarzer iki penaltı kurtarırken, son penaltı golünü Aloisi kaydetti. Avustralya, 1985'ten bu yana oynadığı dört play - off turunda da finallerin kapısından dönmüştü. Avrupa grubunda ilk maçta Slovakya'yı 5 - 1 yenen İspanya, deplasmanda 1 - 1 berabere kalarak beklendiği gibi final biletini kaptı. Norveç deplasmanından 1 - 0'lık avantajla dönen Çek Cumhuriyeti de sahasında aynı sonuçla kazanarak Almanya'ya gitti. İstanbulspor'un eski teknik direktörü Leo Beenhakker'in çalıştırdığı Trinidad Tobago, evinde 1 - 1 berabere kaldığı Bahreyn'i rakip sahada Lawrence'nin attığı golle 1 - 0 yenerek ilk kez katılacağı finallerin en küçük ülkesi oldu. 

2006 DÜNYA KUPASI FİNALİSTLERİ 
AVRUPA 
Almanya Ev sahibi 
Ukrayna 
Hollanda 
Polonya 
İngiltere 
Hırvatistan 
İtalya 
Portekiz 
Fransa 
İsveç 
Sırbistan Karadağ 
İsviçre 
İspanya 
Çek Cum. 

CONCACAF 
ABD 
Meksika 
Kosta Rika 
T. Tobago 

OKYANUSYA 
Avustralya 

AFRİKA 
Togo 
Angola 
Gana 
Fildişi Sahili 
Tunus 

ASYA 
Japonya 
İran 
G.Kore 
Suudi Arabistan 

GÜNEY AMERİKA 
Arjantin 
Brezilya 
Ekvador 
Paraguay 

TARİH 9 Haziran - 9 Temmuz 2006, ŞEHİRLER Berlin, Dortmund, Frankfurt, Gelsenkirchen, Hamburg, Hannover, Kaiserslautern, Köln, Leipzig, Münih, Nürnberg, Stuttgart. 

Kura 9 Aralık'ta 
Almanya'nın ev sahipliği yapacağı 2006 Dünya Kupası'nın final kuraları, 9 Aralık'ta Leipzig kentinde çekilecek. 32 takım, dörderli sekiz gruba ayrılacak. Dünya Kupası, 9 Haziran - 9 Temmuz 2006 tarihleri arasında Almanya'nın 12 kentinde düzenlenecek. 

ÖZEL MAÇLAR 
Çin - Bulgaristan 0 - 0 
Kıbrıs R.K. - Galler 1 - 0 
Mısır - Tunus 1 - 2 
Yunanistan - Macaristan 2 - 1 
Japonya - Angola 1 - 0 
Ürdün - Gürcistan 2 - 3 
Lüksemburg - Kanada 0 - 1 
Polonya - Estonya 3 - 1 
Katar - Arjantin 0 - 3 
Romanya - Nijerya 3 - 0 
G.Kore - Sırbistan 2 - 0 
Suriye - BAE 0 - 3 
İtalya - Fildişi 1 - 1 


</TEXT>
</DOC>
