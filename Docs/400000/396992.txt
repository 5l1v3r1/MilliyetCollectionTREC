<DOC>
<DOCNO> 396992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/soneko06.html </URL>
<DATE> 2005/11/22/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Kredilerdeki patlamadan devlet de kazanıyor 
</HEADLINE>
<TEXT>

     Konut, otomobil ve tüketici kredilerinde düşük faizin yarattığı patlama, devletin söz konusu kredilerinf aizleri üzerinden aldığı Banka ve Sigorta Muameleleri Vergisi BSMV ve Kaynak Kullanımı Destekleme Fonu KKDF 
     dolayısıyla devletin gelirlerinin de artmasına neden oldu. 
     ANKA’nın yaptığı belirlemelere göre, kredi faizlerindeki düşüş dolayısıyla artan talep devletin vergi gelirlerini de artırıyor. Konut kredilerinde yüzde 1.17’yle piyasının en düşük faizini uygulayan Vakıflar Bankası’ndan alınan 10 yıl vadeli 100 bin YTL’lik bir konut kredisi nedeniyle tüketici Bankaya toplam 87.3 bin YTL’lik faiz ödüyor. Bu kredi üzerinden devlet ise faizin yüzde 5’i oranında 4.4 bin YTL BSMV geliri elde ediyor. Vadenin 20 yıla çıkması durumunda ise kredininf aiz yükü faizi 201.4 bin YTL, devletin BSMV geliri ise 10.1 bin YTL’ye çıkıyor. 
     10 yıl vadeli 150 bin YTL’lik konut kredisi dolayısıyla 
     devlet, kredi kullananın bu sürede ödeyeceği 131 bin YTL’lik faiz üzerinden toplam 6.5 bin YTL BSMV geliri elde edecek. Söz konusu kredinin 20 yıl vadede ödenmesi durumunda ise devletin BSMV geliri 15.1 bin YTL olarak gerçekleşecek. Yüzde 1.25 faiz oranıyla 2 yıl vadeli 25 bin YTL’lik otomobil kredisi dolayısıyla da devlet, 206 YTL’si BSMV, 619 YTL’si de KKDF olmak üzere toplam 825 YTL gelir sağlıyor. Söz konusu kredinin 36 ay vadeli alınması durumunda devletin kazancı 1256 YTL’ye çıkıyor. Bunun 314 YTL’sini BSMV, 942 YTL’sini ise KKDF geliri oluşturuyor. Bankaların, yüzde 1.7 faiz oranıyla verdiği 2 yıl vadeli 5 bin YTL’lik tüketici kredisinden elde edeceği gelir ise 228 YTL olarak hesaplandı. Bunun 57 YTL’sini BSMV, 171 YTL’sini ise KKDF gelirleri oluşturuyor. Söz konusu tüketici kredisinin 1 yıl vadeli alınması durumunda ise devlet, 28 YTL BSMV, 86 YTL de KKDF geliri elde edecek. 
     
</TEXT>
</DOC>
