<DOC>
<DOCNO> 354176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonyas10.html </URL>
<DATE> 2005/06/21/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
İngiliz uzmana göre, kısırlık Avrupa'da 10 yılda iki kat artacak... 
</HEADLINE>
<TEXT>

     İngiliz kısırlık uzmanı Prof. Bill Ledger, kısırlık sorununu ''saatli bombaya'' benzetti ve bu sorunun 10 yıl içinde Avrupa'da iki kat artacağı uyarısında bulundu. 
     Ledger, halen İngiltere'de her 7 çiftten birinin doğal yollardan döllenmekte güçlük çektiğini, bu oranın 10 yıl içinde üç çiftten birine yükseleceğini öne sürdü. 
     Ledger, kısırlığı artıran nedenler arasında, obezite ve cinsel yollarla bulaşan hastalıklardaki artışların da bulunduğunu ifade etti. 
     İngiltere'de 19 yaşın altındaki genç kızların yüzde 6'sının cinsel yollarla bulaşan ve kısırlığa yol açan hastalıklara yakalandığına dikkat çeken Ledger, bu durumun, eğitimle ve korunma yollarını anlatan kampanyalarla engellenebileceğini hatırlattı. 
     Prof. Ledger, erkeklerdeki sperm sayısının kalitesinin de azalmakta olduğunu kaydetti. 
     
</TEXT>
</DOC>
