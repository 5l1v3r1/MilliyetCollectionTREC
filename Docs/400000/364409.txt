<DOC>
<DOCNO> 364409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sonsiy16.html </URL>
<DATE> 2005/07/26/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Bakan Akdağ, işten çıkarılan işçinin yeniden işe alınmasını istedi 
</HEADLINE>
<TEXT>

     Sağlık Bakanlığı, çeşitli basın yayın organlarında yer alan "Bakanı eleştirdi işsiz kaldı" başlıklı haberlerle ilgili açıklama yaptı. 
     Bakanlıktan yapılan yazılı açıklamada, Sağlık Bakanı Recep Akdağ’ın, haberlerde adı geçen işçi ile tartışmasının söz konusu olmadığı, aksine işçiyle hasbıhal ettiği ve işçinin eleştiri olarak nitelenen sözlerini gülerek karşıladığı ifade edildi. Açıklamada, şu ifadelere yer verildi 
     "Haberlerin medyamızda yayımlanmasından sonra da sayın bakanımız konunun araştırılması ve varsa işçinin mağduriyetinin giderilmesi talimatı vermiştir. İlgili şirket adı geçen işçinin taşeron tarafından getirilen günlük işçilerden olduğunu ve sürekli çalışmadığı için işten çıkarılması gibi bir hususun söz konusu edilemeyeceği bilgisini vermiştir. 
     Buna rağmen sayın bakanımız işçinin bulunmasını ve uygun bir biçimde istihdam edilmesinin teminini istemiştir. Konu Antalya İl Müdürümüz tarafından bizzat takip edilmektedir." 
     
</TEXT>
</DOC>
