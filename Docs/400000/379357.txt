<DOC>
<DOCNO> 379357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/spor/spo09.html </URL>
<DATE> 2005/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk cep İtalyan'ın 
</HEADLINE>
<TEXT>


İstanbul Park Pisti'nde dün sıralama turu yapılan WTCC'de pole pozisyonunu Alfa Romeo ile yarışan İtalyan Gabriele elde ederken, organizasyondaki tek Türk pilot Erkut Kızılırmak, sonuncu oldu 


İstanbul Park Pisti'nde bugün yapılacak Dünya Binek Otomobil Şampiyonası'na İtalyan Gabriele Tarquini pole pozisyonunda başlayacak. 
Alfa Romeo Racing Team'de yarışan İtalyan pilot, 2.04.525'lik derecesiyle ilk sırayı elde etti. Aynı takımdan İngiliz James Thompson 2.04.584 ile 2. sırada yer alırken, yine Alfa Romeo Racing Team'den Brezilyalı Augusto Farfus 2.04.744'le 3.'lükte kaldı. Alfa Romeo Racing Team, İtalyan Fabrizio Giovanardi'nin 2.05.028'le dördüncü olmasıyla, ilk 4'ü rakiplerine bırakmadı. 
Sıralama turlarında GR Asia takımı adına Seat Toledo Cupra ile piste çıkan Türk pilot Erkut Kızılırmak ise 2.08.737'lik tur zamanıyla son sırada yer aldı. WTCC'de bugün ilk yarış 16.15, 10 tur üzerinden yapılacak ikinci yarış da 17.20'de gerçekleştirilecek. 

Artam Peter zirve peşinde 

İstanbul Park Pisti'ndeki FIA GT'nin dün yapılan 2 sıralama turunu Türk pilot Can Artam ile Philipp Peter'den oluşan JMB Racing takımı 2.bitirdi. Maserati MC 12 GT1 aracıyla yarışan Artam-Peter ikilisi, 1.49.611 ile bugünkü yarışa 2. sırada başlama şansı yakaladı. Sıralamada 1.49.611 ile en iyi zamanı elde eden G.P.C. Sport'tan İsviçreli Jean Denis Deletraz ve İtalyan Andrea Piccini pole pozisyonunu kazandı. Öte yandan, Artam'a Fenerbahçe sponsor oldu. 

PROGRAM 
10.35 - 10.50 Antrenman 
16.15 1.Yarış 
17.20 2.Yarış 


</TEXT>
</DOC>
