<DOC>
<DOCNO> 352463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/yazar/akyol.html </URL>
<DATE> 2005/06/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yüzde 75 AKP'ye karşı 
</HEADLINE>
<TEXT>


AKP yüzde 34 oyla iktidara geldi. Mahalli seçimlerde oylarını yüzde 42'ye çıkardı ama adı üstünde mahalli seçim 
Sandığa gitmeyenleri de katarsanız, AKP'nin aldığı oy, toplam seçmen sayısının sadece yüzde 25'idir. Demek ki, milletin yüzde 75'i AKP'ye karşıdır 
Hele yüzde 25 oyla, Çankaya'ya çıkmak Bu mümkün değil .. 
Bu şekilde mektuplar alıyorum. Hatta bazı kıdemli köşe yazarı arkadaşlarımız bile böyle şeyler yazabiliyor. Öyle ise niye cumhurbaşkanını halkın seçmesine ve referandum gibi kurumlara karşı çıkıyorsunuz 
AKP oylarının tüm seçmen sayısı içinde yüzde 25'i ifade ettiği doğrudur. Ama bu tek doğrunun üzerine inşa edilen öteki hükümlerin hepsi yanlıştır 
Matematik olarak yanlıştır Siyaset bilimi açısından yanlıştır, hukuki ve demokratik açıdan yanlıştır 

MATEMATİK olarak, AKP'ye gitmeyen oylar "türdeş" değildir, onun için alt alta yazılarak toplama işlemi yapılamaz Her parti kendi oylarını almıştır, o kadar 
Siyaset bilimi açısından da yanlıştır Çünkü AKP dışındaki partilere oy verilmesinin sebebi "AKP'ye karşı olmak" değildir. CHP böyle bir varsayımla kampanya yürüttü, "AKP'ye karşı olanlar"ın CHP'ye oy vereceğini zannetti netice ortada 
Siyaset bilimi bakımından "sandığa gitmeyenler" için de 'Şuna karşı, buna taraftar' denilemez Bunlar falanca partiye karşı oldukları için değil, sandıktan çıkacak sonuca razı oldukları için, en azından "ilgisiz" oldukları için seçimlere katılmamışlardır. Teorik olarak, bunları da seçim sonuçlarına göre 'dağıtmak', yani sandığa gitselerdi AKP'ye yüzde 34, CHP'ye yüzde 20 vs. oy vereceklerini varsaymak gerekir. 
Hukuki ve demokratik bakımdan, meşru bir seçimden çıkan iktidar, milleti temsil eder, bir dahaki seçimlere kadar ülkeyi demokratik rejimin esaslarına göre yönetir, çoğunluk olmanın yetkilerini kullanır. 

HALKIN, sosyoloji terimiyle "toplum"un temel eğilimlerini görmek için, hem süreklilik hem genişlik bakımından tekil partileri aşan analizler yapılabilir 
Mesela Türk halkı en çok askere güvenir ama terörle mücadele ve milli savunma içindir bu. Halk, ülke yönetiminde askerin söz sahibi olmasını istemez. 1950'den beri halkın oy verdiği partilere bir bakın arkasında asker gözüken partilere halk hiç oy vermedi. Klasik CHP çizgisi hiçbir zaman halktan çoğunluk oyu alamadı. Şehirleşme, eğitim, piyasa ekonomisi gibi modernleşme dinamikleri geliştikçe toplum daha liberalleşirken, 'devletçi' CHP daha da küçülüyor 1930'ların Genel Sekreteri Recep Peker ile Ali Topuz benzerliği, toplumsal değişmeye uyumsuzluğun tipik bir örneğidir.Bu sosyolojik değişim sürecinin güçlü bir "sosyal demokrat" parti üretmesi teorik olarak gerekir. Ama CHP'nin "genleri" bunu engelliyor 'Devletçi' elitler karşısında halk da seçenekleri hep sağda arıyor.1950'den beri halkın oy verdiği partilerin ortak özelliği sivil iradeyi ve ekonomik modernleşmeyi öne almaları, ideolojik dogmalara göre değil, halkın ihtiyaçlarına göre politika oluşturmalarıdır. Bu benim değil, Deniz Baykal'ın "Siyasal Katılma" adlı doçentlik tezindeki tespittir 
Siyasi sistemimizdeki temel sorun, halkın iradesi ve talepleri değildir. Sivilleşen Türkiye'ye gerçek bir sosyal demokrat alternatif sunulmasını engelleyen devletçi-seçkinci gelenektir. 



</TEXT>
</DOC>
