<DOC>
<DOCNO> 369480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sondun02.html </URL>
<DATE> 2005/08/13/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Irak'ta ABD konvoylarına saldırılar iki kat arttı 
</HEADLINE>
<TEXT>

     Irak’ta Amerikan konvoylarına direnişçilerin yaptıkları saldırıların, son 1 yılda 2 katına çıktığı bildirildi. Amerikalı komutan Tuğgeneral Yves Fontaine, yakıt, gıda, su, silah ve teçhizat taşıyan Amerikan konvoylarının, haftada 30 kadar saldırıya maruz kaldığını söyledi. 
     Bağdat’tın kuzeyindeki Balad üssünden, Pentagon’daki gazetecilere açıklama yapan Fontaine, IED olarak adlandırılan patlayıcılarla konvoylara yapılan saldırıların arttığını bu patlayıcıların kullanıldığı asıl tehdidin, Kuveyt, Ürdün ve Türkiye’den gelen lojistik malzeme taşıyan konvoylar için söz konusu olduğunu söyledi. 
     Fontaine, bununla birlikte zırhlı araç sayısının artmasıyla, verilen kayıpların azaldığını kaydetti. 
     Saldırıların, Sünni üçgeni olarak adlandırılan bölgede yoğunlaştığını belirten Fontaine, kayıpların sayısı hakkında ise bilgi vermedi. 
     Fontaine, her gün yollara 150 kadar konvoyun çıktığını ve yollarda 2500’den fazla aracın dolaştığını bildirdi. 
     
</TEXT>
</DOC>
