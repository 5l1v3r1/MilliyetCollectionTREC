<DOC>
<DOCNO> 391342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sondun10.html </URL>
<DATE> 2005/11/01/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
İşte AB'nin Türkiye'den 2 yılda istedikleri... 
</HEADLINE>
<TEXT>

     BBC TÜRKÇE 

İngiliz Financial Times, AB Komisyonu'nun 2 yıl içinde Türkiye'den yapmasını istediklerini yayınladı. 
     Ünlü ekonomi gazetesi, "Brüksel'den Türkiye'ye işkence takvimi" başlıklı haberinde, Avrupa Komisyonu'nun, Türkiye'den, iki yıl içinde işkenceyi ortadan kaldırmasını, din özgürlükleri geliştirmesini ve ordunun siyasete etkisini azaltmasını isteyeceğini yazdı. 
     Haber şöyle 
     "Türkiye'nin Avrupa Birliği'ne katılmak için ne kadar değişmesi gerektiğinin bir göstergesi olarak Komisyon, Ankara hükümetine kısa dönemde yerine getirilmesi gereken 150 kalemlik bir görev listesi verecek. 
     Financial Times tarafından görülen taslak belgeye göre Türkiye'den, işkenceye karşı sıfır hoşgörü uygulaması, Müslüman olmayan toplumların karşı karşıya oldukları tüm sorunlara yanıt veren yeni bir yasayı onaylaması isteniyor. 
     Taslak belgede Türkiye'den iki yıl içerisinde hayata geçirilmesi istenen reformlar şöyle 
     İşkenceye karşı sıfır hoşgörü politikasının benimsenmesi. 
     Müslüman olmayan azınlık ve cemaatlerin karşılaştıkları tüm güçlükleri ortadan kadıracak yasaların çıkartılması. 
     Askeri ve savunma politikaları üzerinde parlamentonun tam hakimiyetinin sağlanması. 
     Askeri mahkemelerin sivilleri yargılaması gibi yetersizliklerin ortadan kaldırılması ile yargının bağımsızılığının garanti altına alınması. 
     

     
</TEXT>
</DOC>
