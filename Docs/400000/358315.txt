<DOC>
<DOCNO> 358315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sondun53.html </URL>
<DATE> 2005/07/05/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Afrika Birliği Zirvesi sona erdi... 
</HEADLINE>
<TEXT>

     Libya’nın Sirte kentinde düzenlenen ve Afrikalı 40 kadar lideri bir araya getiren 5. Afrika Birliği zirvesi sona erdi. 
     Afrika Birliği dönem başkanı Nijerya Devlet Başkanı Olusegun Obasanjo, kapanış konuşmasında, "5. Afrika Birliği toplantısı, Afrika Birliği’nin nihai amacının, sonu Afrika Birleşik Devletleri’ne varacak bir siyasi ve ekonomik entegrasyona ulaşmak olduğunu dile getirmiştir" dedi. 
     Obasanjo, Libya lideri Muammer Kaddafi’nin, Afrika ortak pazarı oluşturulması, kıta için çeşitli bakanlıklar kurulması ve tek pasaport önerilerinin de incelendiğini ve bu konularla ilgili Nijerya’nın başkanlığında birçok ülkenin katılımıyla bir komite oluşturulduğunu söyledi. 
     Zirvede ayrıca, kıtadaki çeşitli çatışmalarla ilgili görüş alışverişinde bulunulduğunu ve birçok karar aldıklarını belirten Obasanjo, bu kararlarla ilgili detay vermedi. 
     
</TEXT>
</DOC>
