<DOC>
<DOCNO> 387706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sonspo30.html </URL>
<DATE> 2005/10/18/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Denizlispor'dan Ersun Yanal'a öfke 
</HEADLINE>
<TEXT>

     Ferah IŞIK DENİZLİ,18 DHA 

DENİZLİSPOR Asbaşkanı Hasan Kıbrıslıoğlu, 2 kardeş kulübün dostluğuna gölge düşürüldüğünü, bunu yapanların da Vestel Manisaspor teknik direktörü Ersun Yanal'la futbolcusu Yılmaz olduğunu söyledi. 
     Hasan Kıbrıslıoğlu, düzenlediği basın toplantısında, Denizli Atatürk Stadı’nda yaşananlar başka bir statta meydana gelse, büyük olaylar olurdu'' dedi. Kazanma için her şeyi mübah görenlerin futbolu katlettiğini de iddia eden Hasan Kıbrıslıoğlu, daha sonra şöyle konuştu 
     Yılmaz, maçın başından sonuna kadar sürekli çirkinlik yaptı, Ersun Yanal'da sürekli olarak, Bas, bas diye bağırdı. Güven’in ayağı kırıldıktan sonra da Yılmaz, Ersun Yanal’a dönerek, Görev tamam dercesine elini göğsünün üzerine koyup işaret verdi. Yetmedi, Ersun Yanal, Bas, bas diye bağırmaya devam etti. Yazıklar olsun. Biz idari anlamda Vestel Manisaspor’a sezon başında büyük destek vermiştik. Dost olduğumuzu sanıyorduk. Bu dostluğa gölge düştü. Vestel Manisaspor yönetimi, Yılmaz’a ceza versin, dost olduğunu göstersin.'' Maçtan sonra Ersun Yanal’ın Yılmaz’a sahip çıkan açıklamalarının da üzücü olduğunu vurgulayan Hasan Kıbrıslıoğlu, sözlerini şöyle sürdürdü 
     
     ''ONU YETİŞTİREN BU KULÜP'' 

     Biz maçtan hemen sonra gazetecilere açıklama yapmadık. Çünkü, o kadar çok kızdık ki, ağzımızdan kötü cümleler çıkabilirdi. Ama Ersun Yanal’ın yardımcılarına gerekeni söyledik. Unutmasın, onu yetiştiren bu kuluptür. Şu anda bile bir Denizlili’nin ekmeğini yiyor. Vestel Manisaspor'un onursal başkanı kimdir, parasını kim verir, iyi düşünsün. Bu olaylar, detaylarıyla Ahmet Nazif Zorlu'yla da görüşülecek. Ersun Yanal, Yılmaz’ı oyundan alsa hepimiz alkışlayacaktık. O ise, kötü niyetli olduğunu her yerde söyleyeceğim Yılmaz’a sahip çıktığı gibi, futbolcusuna, Bas, bas diye diye bacak kırdırdı.'' 

     
</TEXT>
</DOC>
