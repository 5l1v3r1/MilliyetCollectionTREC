<DOC>
<DOCNO> 366724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sonsiy06.html </URL>
<DATE> 2005/08/03/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
NATO Türkiye'nin parasını ödemiyor 
</HEADLINE>
<TEXT>

     
     Kemal Yurteri CNN TÜRK 
     
Türkiye ile NATO arasında Afganistan'daki askeri harcamalar nedeniyle sorun yaşanıyor. Altı aylık süreyle Afganistan'daki çokuluslu güce komuta eden Türkiye'ye söz verilmesine rağmen mali yardım yapılmadı. 
     Türkiye, Afganistan'daki istikrar hareketine destek için asker gönderdi ve Kabil'deki çokuluslu güce komuta etti. 
     İstanbul'daki Üçüncü Kolordu ISAF Karargahının, Ankara'daki 28'inci Mekanize Piyade Tugayı da Afganistan'daki Çokuluslu Tugayın Komutasını devraldı. Türkiye, verdiği destek için şimdi NATO ile mali sorun yaşıyor. 
     Kabil'e bin 500 Türk askeri gitti. Altı ay süreyle hem askerlerin hem de karargahtaki personelin giderleri Türkiye tarafından karşılandı. NATO gücü olarak da görev yapan Üçüncü Kolordu'nun giderleri de Türkiye tarafından karşılandı. 
     Görev süresi sona eren Türk askerleri Kabil'den geri çekildi. Çokuluslu Tugayın Komutası geçtiğimiz günlerde törenle devreldildi, ISAF Karargahı da İtalyanlara bırakılacak. 
     
     50 milyon dolar alınamadı 
     Görev sona ermesine rağmen Türkiye yaklaşık 50 millyon dolar olarak tahmin edilen harcamalarını NATO'dan alamadı. NATO gücü olarak görev yapıldığı için giderlerin NATO tarafından karşılanması gerekiyordu. 
     Ancak bu konuda bir gelişme sağlanamadı. Şimdi Türkiye giderlerini geri almak için NATO'da temaslarda bulunuyor. 
     Türkiye, daha önce de Afganistan'a asker göndermiş ve isteği dışında görev süresinin uzatılması nedeniyle 20 milyon dolar fazla harcama yapmak zorunda kalmıştı. 
     
</TEXT>
</DOC>
