<DOC>
<DOCNO> 382519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sondun23.html </URL>
<DATE> 2005/09/29/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Film gibi operasyon 
</HEADLINE>
<TEXT>

     BBC 

      Fransa'da, hükümetin borç batağındaki devlete ait feribot şirketi SNCM'yi Korsika Milli Akdeniz Şirketi özelleştirme planı, küçük çaplı bir isyan yarattı. SNCM'nin yatırım firması Butler Capital Partners'a satılacağı haberleri üzerine grevdeki işçi sendikaları şirketin Pascal Paoli adlı kargo yolcu gemisini Marsilya Limanı'ndan Korsika'nın Bastia Limanı'na kaçırdı. Korsika İşçi Sendikası'nın 30 maskeli ve silahsız üyesinin, önceki sabah gerçekleştirdiği eylem, Marsilya'daki özelleştirme karşıtı gösterilerin ardından geldi. Sendikanın 400 kişinin işten çıkarılacak olmasını protesto için yaptığı eylem ise 'film gibi bir baskın'la sona erdi. Fransız özel timleri, gemiye beş helikopterle baskın düzenleyip kontrolü geri aldı. 50 komando, Pascal Paoli'nin güvertesine helikopterlere bağlı halatlardan kayarak inip, 10 dakika gibi kısa bir sürede gemiyi yeniden ele geçirdi. İçişleri Bakanı Nicolas Sarkozy de, 'hızlı ve etkili bir operasyon' düzenleyen komandoları tebrik etti. 
     
</TEXT>
</DOC>
