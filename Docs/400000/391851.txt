<DOC>
<DOCNO> 391851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/guncel/gun01.html </URL>
<DATE> 2005/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Şemdinli'de bombalı gün 
</HEADLINE>
<TEXT>


Hakk ri Şemdinli'de en az 150 kilo patlayıcı yüklü olduğu tahmin edilen otomobil patladı, 23 kişi yaralandı. İçişleri Bakanı Aksu bugün ilçeye gidiyor 

HAKK Rİ DHA ANKARA Milliyet 

HAKK Rİ'nin Şemdinli ilçesi, PKK'lı teröristlerin düzenlediği bombalı saldırıda savaş alanına döndü. En az 150 kilo patlayıcı yüklü olduğu tahmin edilen bir otomobilde meydana gelen patlamada, 7'si güvenlik görevlisi 23 kişi yaralanırken, 67 ev ve işyeri kullanılmaz hale geldi. İçişleri Bakanı Abdülkadir Aksu, bugün ilçede incelemelerde bulunacak. 
İlçe Jandarma Komutanlığı'nın 20 metre yakınında, Cumhuriyet Meydanı'nda park halinde bulunan bir otomobilde önceki akşam 23.00 sıralarında patlama oldu. 
Yaralanarak Şemdinli Devlet Hastanesi'ne kaldırılan 3 polis, 4 asker ve 16 sivil ayakta tedavi edildi. 

Elektrikler kesildi 
Yaklaşık 200 metrelik alanı etkileyen patlamada enerji nakil hatlarının zarar görmesi sonucu, ilçede elektrikler kesildi. Çevresinde koruma duvarı bulunan jandarma binasının camları kırıldı. Van plakalı otomobilde meydana gelen patlamada, ilk incelemelere göre en az 150 kiloluk patlayıcı kullanıldığı ortaya çıktı. İçişleri Bakanı Aksu, bugün uzmanlarla birlikte gideceği Şemdinli'de incelemelerde bulunacak. 
Saldırı, PKK'nın il ve ilçe merkezlerinde gerçekleştirdiği en büyük eylem olarak nitelendirildi. Hakk ri Valisi Erdoğan Gürbüz, "Bayındırlık Müdürlüğü ekipleri hasar tespit çalışmasını sürdürüyor. Vatandaşlarımızın zararları karşılanacak" dedi. 



</TEXT>
</DOC>
