<DOC>
<DOCNO> 396135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sontur10.html </URL>
<DATE> 2005/11/18/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Rektör Aşkın yeniden yoğun bakıma alındı 
</HEADLINE>
<TEXT>

     Yüzüncü Yıl Üniversitesi YYÜ Tıp Fakültesi Araştırma Hastanesi’nde tedavi altında bulunan Rektör Yücel Aşkın’ın gece, Radyoloji Ünitesi’ne kaldırılarak bazı tetkiklerden geçtiği bildirildi. 
     Tutuklu bulunduğu Van M Tipi Cezaevi’nde aynı koğuşu paylaştığı YYÜ Genel Sekreter Yardımcısı Enver Arpalı’nın intiharının ardından rahatsızlanarak YYÜ Tıp Fakültesi Araştırma Hastanesi’ne kaldırılan Rektör Yücel Aşkın, dün gece MR çekimi için, yoğun jandarma güvenliği altında, YYÜ Yerleşkesi’ndeki Radyoloji Ünitesi’ne götürüldü. 
     Yaklaşık, 2 saat süren tetkiklerin ardından aortta anevrizma damar baloncuğu tespit edilmesi sonucu Aşkın, yeniden hastaneye getirilerek yoğun bakıma alındı. 
     Aşkın, 13 Kasım 2005 tarihinden bu yana Araştırma Hastanesi Yoğun Bakım Ünitesi’nde tedavi altında bulunuyor. 
     
     POTASYUM EKSİKLİĞİNİ GİDEREN DİYET UYGULANIYOR 

     YYÜ Tıp Fakültesi Araştırma Hastanesi Başhekimi Doç. Dr. Hüseyin Avni Şahin, Rektör Yücel Aşkın'a potasyum eksikliğini gideren diyet uygulandığını söyledi. 
     Şahin, tutuklu bulunduğu Van M Tipi Cezaevi'nde aynı koğuşu paylaştığı YYÜ Genel Sekreter Yardımcısı Enver Arpalı'nın intiharının ardından geçirdiği rahatsızlık sonucu hastaneye kaldırılan ve 13 Kasım tarihinden bu yana hastanede tedavi gören Rektör Yücel Aşkın'ın sağlık durumuyla ilgili basın toplantısı düzenledi. 
     Aşkın'ın genel sağlık durumu hakkında bilgi veren Şahin, hastanın yoğun bakımdaki tedavisinin şu anda gerekli olduğunu, Aşkın'ın damardan beslendiğini, oksijen tedavisi aldığını ve EKG ile monitörden sürekli izlendiğini bildirdi. 
     
     KAHKAHA HABERLERİ YALAN 

     Şahin, Rektör Yücel Aşkın'ın hayati tehlikesinin azalarak sürdüğünü, ancak tamamen ortadan kalkmadığını ifade ederek, şunları söyledi 
     "Basında hocamızın hastane dışından diyet yemeği aldığı ya da odasından kahkahalar geldiği yönünde haberler var. Bu gerçek dışı bir beyan. Hocamıza potasyum eksikliği nedeniyle potasyum zenginliği içeren diyet uygulanıyor. Bu nedenle Aşkın'a normal hasta mönüsü veremiyoruz. Çünkü hasta normal bir hasta değil. Sayın Aşkın'a potasyum eksikliğini giderecek bir diyet uygulanıyor." Doç. Dr. Hüseyin Avni Şahin, Aşkın'ın savcılık izni dahilinde sadece eşi Oya Aşkın'la görüşebildiğini belirterek, Aşkın'ın önceki gün eşiyle 10 dakikalık görüşmesi olduğunu, sağlık durumu açısından eşiyle daha fazla görüşmeye müsaade etmediklerini kaydetti. 
     
     GELECEK HAFTA ANJİYO 

     Yüzüncü Yıl Üniversitesi Tıp Fakültesi Araştırma Hastanesi Başhekimi Doç. Dr. Hüseyin Avni Şahin, Rektör Yücel Aşkın’ın genel sağlık durumunda iyileşme olması halinde gelecek hafta anjiyo yapılmasını planladıklarını söyledi. 
     Şahin, AA muhabirine yaptığı açıklamada, dün gece saatlerinde Radyoloji Ünitesi’ne kaldırılan Rektör Yücel Aşkın’da MR çekim sonuçlarına göre, aortta anevrizma, renal kist ve periton zarı arkasında kistik kitle saptandığını ifade ederek, bu sonuçlara göre Rektör Aşkın’ın genel sağlık durumunun iyi olmadığını kaydetti. 
     Şahin, "Sayın Aşkın’ın genel sağlık durumunda iyileşme olması halinde gelecek hafta anjiyo yapılmasını planlıyoruz. Hastanedeki ilk günlerine göre, Rektör Aşkın’ın sağlık durumu daha iyiye gitmekte" dedi. 
     Doç.Dr. Şahin, tutuklu bulunduğu Van M Tipi Cezaevi’nde aynı koğuşu paylaştığı YYÜ Genel Sekreter Yardımcısı Enver Arpalı’nın intiharının ardından rahatsızlanarak 13 Kasım’da hastaneye kaldırılan ve yoğun bakımda tedavisi devam eden Rektör Yücel Aşkın’ın sağlık durumunun, YYÜ Tıp Fakültesi Öğretim Görevlisi aynı zamanda Koşuyolu Hastanesi Başhekimi Prof.Dr. Cevat Yakut, Doç. Dr. Çetin Kotan, Doç.Dr. Niyazi Güler, Yrd.Doç. Dr. Veysel Kutay, Radyoloji Ünitesi’nden Doç.Dr. Mustafa Harman ile uzman hekimlerden oluşan bir ekip tarafından izlendiğini bildirdi. 
     
     POTASYUM DİYETİ 

     Yüzüncü Yıl Üniversitesi YYÜ Tıp Fakültesi Araştırma Hastanesi Başhekimi Doç. Dr. Hüseyin Avni Şahin, Rektör Yücel Aşkın’a potasyum eksikliğini gideren diyet uygulandığını söyledi. 
     Şahin, tutuklu bulunduğu Van M Tipi Cezaevi’nde aynı koğuşu paylaştığı YYÜ Genel Sekreter Yardımcısı Enver Arpalı’nın intiharının ardından geçirdiği rahatsızlık sonucu hastaneye kaldırılan ve 13 Kasım tarihinden bu yana hastanede tedavi gören Rektör Yücel Aşkın’ın sağlık durumuyla ilgili basın toplantısı düzenledi. 
     Aşkın’ın genel sağlık durumu hakkında bilgi veren Şahin, hastanın yoğun bakımdaki tedavisinin şu anda gerekli olduğunu, Aşkın’ın damardan beslendiğini, oksijen tedavisi aldığını ve EKG ile monitörden sürekli izlendiğini bildirdi. 
     Şahin, Rektör Yücel Aşkın’ın hayati tehlikesinin azalarak sürdüğünü, ancak tamamen ortadan kalkmadığını ifade ederek, şunları söyledi 
     "Basında hocamızın hastane dışından diyet yemeği aldığı ya da odasından kahkahalar geldiği yönünde haberler var. Bu gerçek dışı bir beyan. Hocamıza potasyum eksikliği nedeniyle potasyum zenginliği içeren diyet uygulanıyor. Bu nedenle Aşkın’a normal hasta mönüsü veremiyoruz. Çünkü hasta normal bir hasta değil. Sayın Aşkın’a potasyum eksikliğini giderecek bir diyet uygulanıyor." Doç. Dr. Hüseyin Avni Şahin, Aşkın’ın savcılık izni dahilinde sadece eşi Oya Aşkın’la görüşebildiğini belirterek, Aşkın’ın önceki gün eşiyle 10 dakikalık görüşmesi olduğunu, sağlık durumu açısından eşiyle daha fazla görüşmeye müsaade etmediklerini kaydetti. 
     
</TEXT>
</DOC>
