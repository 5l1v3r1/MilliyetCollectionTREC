<DOC>
<DOCNO> 364497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sontur51.html </URL>
<DATE> 2005/07/26/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Başbakan Erdoğan İngiltere'ye gitti... 
</HEADLINE>
<TEXT>

     Başbakan Recep Tayyip Erdoğan, İngiltere’ye gitti. 
     Başbakan Erdoğan, açılışlara katıldığı ve incelemelerde bulunduğu Çankırı’dan helikopterle saat 21.00’de Ankara Esenboğa Havaalanı’na geldi. 
     Erdoğan, daha sonra "ANA" uçağıyla saat 21.35’te Londra’ya hareket etti. 
     Başbakan Erdoğan, Londra’ya hareketinden önce, İngiltere ziyaretiyle bilgi vermek amacıyla gazetecilere açıklamalarda bulundu. 
     Erdoğan’la birlikte Dışişleri Bakanı ve Başbakan Yardımcısı Abdullah Gül, Devlet Bakanı ve Başmüzakereci Ali Babacan, danışmanları, bazı milletvekilleri, bürokratlar ve gazetecilerden oluşan bir heyet de İngiltere’ye hareket etti. 
     Başbakan Erdoğan ve beraberindekileri Devlet Bakanı ve Başbakan Yardımcısı Abdullatif Şener ile Devlet bakanları Mehmet Aydın ve Kürşad Tüzmen, Sağlık Bakanı Recep Akdağ ve öteki ilgililer uğurladı. 
     
</TEXT>
</DOC>
