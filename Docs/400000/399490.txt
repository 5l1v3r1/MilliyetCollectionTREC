<DOC>
<DOCNO> 399490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/guncel/gun15.html </URL>
<DATE> 2005/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Özçelik hakkında uyuşturucu iddiası 
</HEADLINE>
<TEXT>


GÖKHAN KARAKAŞ İstanbul 

Gamze Özçelik'e tecavüz edip görüntülerini internette yayımladığı iddiasıyla önceki gün tutuklanan Gökhan Demirkol'un avukatı Ömer Yeşilyurt, karara itirazda bulundu. 
Kadıköy Adliyesi'ne dün öğle saatlerinde gelen Yeşilyurt, Nöbetçi Asliye Ceza Mahkemesi'ne başvurdu. Soruları yanıtlayan Yeşilyurt, ellerinde kamuoyu ve medyayı yakından ilgilendirecek görüntüler bulunduğunu kaydetti. Yeşilyurt, "Gökhan'ı parmak ve damarlarından tespit eden kurum, o görüntülerde masanın üzerinde bulunan beyaz şeyi de tespit etsin. Bunun uyuşturucu olduğu konusunda inancımız var. Gamze'nin uyuşturucu kullanıp kullanmadığının belirlenmesinin tespitini istedik" dedi. 
Demirkol'un, Ümraniye E Tipi Kapalı Ceza İnfaz Kurumu'nda ilk geceyi kendisi için hazırlanan özel odada geçirdiği belirtildi. 



</TEXT>
</DOC>
