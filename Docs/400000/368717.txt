<DOC>
<DOCNO> 368717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sontur10.html </URL>
<DATE> 2005/08/10/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Başkan, babasının evini yıktı 
</HEADLINE>
<TEXT>

     
     Osman ORAL ÇAVDIR Burdur , DHA 
     
BURDUR'un Çavdır İlçesi'nin AKP'li Belediye Başkanı Mustafa Uysal, ilçe merkezini genişletmek için başlatılan çalışma çerçevesinde ilk kepçeyi babasının evine vurdu. Başkan'ın babası Süleyman Uysal, oğlunun ilçeyi güzelleştirmek için halka söz verdiğini belirterek, Bu nedenle evimin bir kısmının yıkılmasına ses çıkarmadım'' dedi. 
     Çavdır Belediye Başkanı Mustafa Uysal, 28 Mart yerel seçimlerinden önce halka, ilçe merkezini genişletme ve güzelleştirme sözü vermişti. Uysal, babasının oturduğu evin bir bölümünün de yol genişletme çalışması sırasında yıkılması gerekebileceğini belirterek, Gerekirse babamın evini bile yıkarım'' demişti. 
     Uysal'ın sözünü verdiği genişletme projesi bugün hayata geçirildi. Belediye'ye ait iş makineleri, Başkan'ın babası Süleyman Uysal'ın evinin önündeki verandayı ve binanın ön duvarını yıktı. Çalışmaları izleyen ve işçilere yol gösteren baba Uysal, Eğer evim şehir merkezinin güzelleştirilmesi çalışmalarına engel oluyorsa, oğlum da söz vermişse evimin yıkılmasına diyeceğim olamaz'' diye konuştu. 
     
</TEXT>
</DOC>
