<DOC>
<DOCNO> 377014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sondun34.html </URL>
<DATE> 2005/09/09/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
NATO uçak ve gemileri felaket bölgesine gidiyor... 
</HEADLINE>
<TEXT>

     NATO ülkeleri, Katrina kasırgasının vurduğu bölgelerdeki felaketzedelere Avrupa'nın yardımını taşımada ittifakın gemileri ve uçaklarının kullanılması için hazırlanan planı onayladı. 
     NATO Genel Sekreteri Jaap de Hoop Scheffer, gazetecilere yaptığı açıklamada, NATO'ya üye ülkelerin Brüksel'deki temsilcilerinin bugün düzenlediği acil toplantıda, ABD yönetiminin dün NATO'dan istediği ulaştırma yardımı talebini kabul ettiklerini söyledi. 
     De Hoop Scheffer, ''NATO insani acıların azaltılmasında üzerine düşeni yapmaya hazır'' dedi. 
     NATO'nun 600 kamyon taşıyabilme kapasitesine sahip en az iki ulaştırma gemisi göndereceğini söyleyen de Hoop Scheffer, NATO'nun acil yardımı taşımada ayrıca uçakları kullanacağını belirtti. 
     
</TEXT>
</DOC>
