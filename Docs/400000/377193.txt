<DOC>
<DOCNO> 377193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sonyas20.html </URL>
<DATE> 2005/09/09/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Milli maçtaki reklamlar para kazandırdı, seyirciyi çıldırttı... 
</HEADLINE>
<TEXT>

     Ukrayna-Türkiye arasında oynanan Dünya Kupası Grup Eleme maçı hem ratingde hem de reklamda zirveye ulaştı. 7 Eylül’de oynanan karşılaşma Show TV'ye yaklaşık 59 milyon dolarlık reklam geliri kazandırdı. Ancak maçı izleyen sporseverler ekran başında çıldırdı. 
     Grup ikinciliği için mutlak 3 puana ihtiyacı olan milli takımımızı izlemek üzere hemen hemen tüm Türkiye ekran başına kilitledi. AGB Nielsen Media Research verilerine göre, Ukrayna-Türkiye karşılaşması, günün en çok izlenen programı oldu. 
     MTM Medya Takip Merkezi’nin yaptığı küçük bir medya araştırması, yayıncı kanalın 106 adet reklamla 58.830.000 dolarlık bir reklam değerine imza attığını ortaya koydu. 
     Futbolseverler zafer sarhoşluğu yaşarken, maçı yayınlayan Show TV adeta bir reklam keyfi yaşadı. 
     MTM’nin araştırma sonuçlarına göre, farklı markanın reklamının yer aldığı maçta, en sık ekranlara gelen markalar ise İmza Collection, Vestel, Zappara, Bosch, Final Dergisi, Miray Kozmetik, Mercedes-Benz, Mink, Nokia, Uğur Yayınları, Arçelik, Citroen, Demir Bijuteri, Duracell, Advantage Card, Jakamen, Lassa, Milangaz-Likidgaz, Panda, Peugeot, Puma, Telsim, Turkcell ve Xo reklamları oldu. 
     Maçın sonunda yaklaşık 25 dakikalık reklam kuşağına giren kanal, program tanıtımlarını da yayına alması ekran başındaki izleyicilerin tepkisini çekti. 
     
</TEXT>
</DOC>
