<DOC>
<DOCNO> 376121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonspo16.html </URL>
<DATE> 2005/09/06/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
A Milli Takımda tek hedef galibiyet... İşte muhtemel 11... 
</HEADLINE>
<TEXT>

     Alim Tuncay bildiriyor 

18. Dünya Kupası Avrupa Elemeleri 2. Grup'ta yarın deplasmanda grup lideri Ukrayna ile karşılaşacak olan A Milli Futbol Takımı'nda tek hedef galibiyet. 
     A Milli Futbol Takımı, grupta liderliği garantileyen rakibini kendi sahasında yenerek, ikincilik iddiasını devam ettirmek istiyor. 
     
     8 OYUNCU SARI KART CEZASI SINIRINDA 

     Milli Takım'da Ukrayna maçı öncesi, aday kadroda yer alan 8 futbolcu sarı kart cezası sınırında bulunuyor. 
     Grupta geride kalan 10 maçta 1'er sarı kart gören Hakan Şükür, Fatih Tekke, Koray Avcı, Gökdeniz Karadeniz, Tolga Seyhan, Ümit Özat, Selçuk Şahin ve Hüseyin Cimşir, Ukrayna maçında sarı kart görmeleri durumunda cezalı olacak ve 12 Ekim'de Arnavutluk ile yapılacak gruptaki son maçta forma giyemeyecek. 
     
     MUHTEMEL 11 

     Danimarka maçında ilk 11'de sahaya çıkan Yıldıray, yarınki maçta forma giyemeyecek. Milli futbolcu, sakatlığı nedeniyle aday kadrodan çıkarılmıştı. 
     Fatih Terim'in yarınki maçta forvette yine Hakan Şükür-Fatih Tekke ikilisine yer vermesi bekleniyor. 
     A Milliler'in, yarın Ukrayna karşısına şu muhtemel 11 ile çıkması bekleniyor 
     Volkan, Hamit, İbrahim Toraman, Alpay, Ümit, Okan, Selçuk, Tümer, Hüseyin Koray , Fatih Tekke, Hakan Şükür. 
     Kiev Olimpiyat Stadı'nda saat 19.15'te başlayacak karşılaşmayı Fransız hakem Alain Sars yönetecek. 
     Bu arada, A Milli Futbol Takımı, bu akşam maçın oynanacağı statta basına kapalı olarak yapacağı antrenmanla hazırlıklarını tamamlayacak. 

     
</TEXT>
</DOC>
