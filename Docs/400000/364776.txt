<DOC>
<DOCNO> 364776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonspo31.html </URL>
<DATE> 2005/07/27/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Rüştü 1 yıl aradan sonra Barcelona antremanında 
</HEADLINE>
<TEXT>

     Milli futbolcu Rüştü Reçber, yaklaşık 1 yıl aradan sonra bugün yeniden FC Barcelona ile antremana çıktı. 
     FC Barcelona ile 2007 yılına dek sözleşmesi olan, ancak teknik direktör Frank Rijkaard'ın tercihleri arasına giremeyen kaleci Rüştü, bugün takım arkadaşlarıyla Nou Camp Stadı'nda yeniden buluştu. 
     Sabah yapılan doktor kontrolündeki fizik çalışmasına Ronaldinho, Saviola, Marquez ve Messi ile birlikte katılan Rüştü, daha sonra klinikte de sağlık kontrolünden geçirildi. 
     FC Barcelona Kulübü'nden verilen bilgide, takım arkadaşları ve teknik heyetin, saçları kesik olan Rüştü'yü tanımakta güçlük çektiği kaydedildi. Kulüp yetkilileri, Rüştü'nün geleceğiyle ilgili görüşmeleri öğleden sonra da sürdürüleceği, sonuç alınamaması durumunda takımla birlikte Asya turnesine dahil olacağını söyledi. 
     FC Barcelona, yarın TSİ 15.00'da 1 haftalık hazırlık maçları için Japonya'ya hareket edecek. 
     
</TEXT>
</DOC>
