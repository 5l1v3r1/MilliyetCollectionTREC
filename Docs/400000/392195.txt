<DOC>
<DOCNO> 392195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sonsiy06.html </URL>
<DATE> 2005/11/04/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
DYP'den "jinekolojik" teşhis Ülke dokuz doğuruyor 
</HEADLINE>
<TEXT>

     DYP Genel Başkanı Mehmet Ağar’ın, Jinekoloji Profesörü kurmayından Türkiye’ye "ülke dokuz doğuruyor" teşhisi geldi. 
     Ağar’ın yeni yönetiminde önce Genel İdare Kurulu’na giren, ardından kadın kollarından sorumlu Genel Başkan Yardımcısı Selma Acuner’in bu görevden ayrılmasının ardından Başkanlık Divanı’na giren Gürgan, Türkiye’nin sorunlarını tıptaki "çoğul gebelik" ile değerlendirdi. 
     "Ülke ve vatandaş dokuz doğuruyor" diyen Gürgan, ilginç değerlendirmesini şöyle sürdürdü 
     "Bizim tıpta, kadın doğumculukta en önemli problem nedir 
     Çoğul gebeliktir. Yani üçüz, dördüz gebelik gibi. Kamuoyu yediz gebeliğin de ne hallere geldiğini çok yakın bir şekilde gördü. 
     Çünkü önemli olan annenin, çocuğun ve ailenin sıhhatli olarak doğmasıdır. Dokuz doğuran bir ülkenin çok önemli sorunları olacaktır. Ne doğurduklarından bir fayda görecektir. 
     Çünkü bunların çoğunun ölme şansı vardır. Öbürlerinde anne büyük tehlikelere görecektir. Çünkü çocuğu doğururken belki kanamadan büyük bir problem olacaktır, rahmini kaybedecektir. 
     Aile zarar görecektir. 
     Bu benzetme içinde giderken o zaman vatandaş dokuz doğuruyorsa vatandaş kaybedecektir. Böyle bir ülkede, böyle bir politik düzende en önemli kaybedici kişiler vatandaşlarımız olacaktır. 
     Öbür taraftan anne de bizim vatanımız, Türkiye’mizdir. 
     Vatandaş kaybederse, Türkiye kaybederse vatandaşımızın da, Türkiye’mizin de önemi kalmayacaktır." 
     
</TEXT>
</DOC>
