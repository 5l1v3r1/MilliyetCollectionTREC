<DOC>
<DOCNO> 382469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/spor/ymese.html </URL>
<DATE> 2005/09/29/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Boyun borcunuz 
</HEADLINE>
<TEXT>



Malmö'deki ilk çalışmayı sınırlamalar nedeniyle biraz izleme olanağı bulduk. Hava pek de iyi değil. Futbolcuların yüzünden düşen bin parça Hani dokunsanız patlayacak dinamit gibiler. Üst üste gelen yenilgiler, taraftarların sert çıkışları Kartal'ı özellikle moral - motivasyon açısından çökertmiş. Herkes maçı unutmuş, tura negatif bakıyor, varsa, yoksa yeni gelecek teknik adam üzerinde yorumlar yapılıyor. 
Kartal'da tablo böyle, olumsuz... Böylesi bir tabloda Beşiktaş'tan Malmö karşısında nasıl iyi bir futbol ve de tur bekleyebilirsiniz ki 
Cordoba, Koray Avcı ve Kaptan Tayfur Havutcu gıda zehirlenmesine uğrayan futbolcular. Cordoba ve Koray Avcı'nın oynayıp, oynamayacağı maç öncesinde netlik kazanacak. 
Eğri oturalım, doğru konuşalım 
Ortada kötü bir tablo varsa ki var, bunun da en büyük sorumlusu bizce futbolculardır. Onlar da bunun farkındalar... 
Malmö öylesine ahım - şahım bir takım değil... En büyük özellikleri oyun disiplinini şartlar ne olursa olsun bozmuyorlar. Kontratağa dayalı, topla sürpriz çıkışlar yapıyorlar. Diğer bir avantajları ise yan topları. Bu anlamda yine Kartal'ın savunmasına büyük iş düşecek. 
Ancak her şey futbolcuların elinde. Biz de diyoruz ki, turu geçmek, Beşiktaş'ı UEFA'da lige taşımak sizin boyun borcunuzdur. Aksi halde takımda nasıl bir revizyon yapılacağını sizler daha iyi bilirsiniz 



</TEXT>
</DOC>
