<DOC>
<DOCNO> 379840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/spor/spo06.html </URL>
<DATE> 2005/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kandil niyetine 
</HEADLINE>
<TEXT>



Beşiktaş - Fenerbahçe derbisinin genç hakemi Fırat Aydınus'un başlama düdüğü öncesi dua okumasının nedeninin aynı gece kutlanan Berat Kandili olduğu bildirildi. 32. yaşındaki hakemin daha önceki maçlarında santra yuvarlağı içinde dua okuduğuna hiç tanık olmadığını belirten hakem meslektaşları, Aydınus'un inançlı bir insan olduğunu, ancak bu tavrına şaşırdıklarını söyledi. Ağustos ayında dünya evine giren ve son iki yıldır gösterdiği performans ile Merkez Hakem Kurulu'nun "prensleri" arasında gösterilen Fırat Aydınus'un yakın çevresine "Bu kutsal gecede önemli bir maça dua ederek başlamak istedim. Düdüğü çalmadan önce 'Tanrım beni mahcup etme' dedim ve besmele okudum" diye konuştuğu öğrenildi. 
Aydınus'un milyonlarca kişinin izlediği çok önemli bir maça dua okuyarak başlamasına ise bazı çevreler tepki gösterdi. Genç hakemin soyunma odasında da dua edebileceğini savunanlar, bu davranışının göstermelik olduğunu iddia etti. 


En düşük not Aydınus'un Sivasspor-Trabzonspor Serdar Tatlı 7.5 Ankaragücü-Gençlerbirliği Cem Papila 7.8 Konyaspor-Diyarbakırspor Yılnur Önen 8.2 Kayserispor-Çaykur Rizespor Orhan Erdemir 8.2 Malatyaspor-Denizlispor Aytekin Durmaz 7.4 Beşiktaş-Fenerbahçe Fırat Aydınus 7.2 Ankaraspor-Samsunspor Oktay Demiray 7.9 Gaziantepspor-Kayseri Erciyesspor Erol Ersoy 7.8 Vestel Manisaspor-Galatasaray Bülent Demirlek 8.2 


</TEXT>
</DOC>
