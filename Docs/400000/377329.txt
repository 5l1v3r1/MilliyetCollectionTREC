<DOC>
<DOCNO> 377329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/soneko14.html </URL>
<DATE> 2005/09/10/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Geçen hafta hisse senetleri ortalama yüzde 1.58 değer kazandı 
</HEADLINE>
<TEXT>

     Hazırlayan Şenol Aydoğan 

İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 1.58 oranında değer kazandı. 
     İMKB 100 Endeksi, geçen hafta yine tarihi rekor kırdı ve 32,200 puanın üstüne çıktı. 
     Özellikle TÜPRAŞ'ın özelleştirilmesine ilişkin olumlu beklentiler ve Avrupa Birliği Dönem Başkanı İngiltere'nin Dışişleri Bakanı Jack Straw'un Cuma günü yaptığı açıklamalar, İMKB'ye olumlu yansıdı ve endeks 32,202.66 puanla tarihi seviyesinden kapandı. 
     Merkez Bankası'nın açıkladığı faiz oranlarında değişiklik yapmama kararı, beklentiler dahilinde değerlendirildiği için İMKB'ye fazla yansımadı. 
     Borsa uzmanları, önümüzdeki hafta Avrupa Birliği'ne AB yönelik gelişmelerin takip edileceğini ifade ederek, Borsa'nın, yurtdışı borsaların ve alternatif piyasaların izleyeceği seyirle birlikte petrol fiyatlarındaki hareketleri izleyeceğini kaydetti. 
     
     ÖZETLE PİYASALAR 
     Borsa, yükseliş eğilimini geçen hafta da korudu. İMKB Tahvil ve Bono Piyasası'ndaki ortalama oranlarda yarım puan dolayında düşüşler yaşandı. YTL karşısında dolar ve avro değer yitirdi. Mevduat faizlerinin ortalamalarında herhangi bir değişim olmadı. 
     Hisse senetleri haftalık bazda ortalama yüzde 1.58 oranında değer kazandı. 24 ayar külçe altının gram satış fiyatı ile Cumhuriyet altınının satış fiyatı arttı. Yeni Türk Lirası karşısında dolar yüzde 0.74, avro yüzde 1.31 oranında değer kaybetti. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.16 oranında yükseldi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.25, haftalık reponun net getirisi yüzde 0.21 olarak gerçekleşti. 
     
     BORSANIN SEYRİ VE ENDEKSLER 
     İMKB haftaya ortalama yüzde 0.56'lık artışla başladı. Hisse senetleri Salı günü ortalama yüzde 0.15 oranında değer yitirdi. Çarşamba günü de yüzde 1.41 oranında değer kaybeden hisse senetlerinde, Perşembe günü yüzde 0.32 değer artışı kaydetti. 
     Endeks, Cuma günü 2. Seans kapanışında 32,202.66 puana kadar çıkarak tüm zamanların en yüksek seviyesini gördü. Cuma günü hisse senetleri ortalama yüzde 2.28 oranında değer kazandı. 
     Endeks, geçen hafta boyunca 501.04 puanlık artışla 31,701.62 puandan 32,202.66 puana yükseldi. Hisse senetlerindeki haftalık ortalama artış yüzde 1.58 oldu. 
     İMKB Ulusal-Mali Endeksi 446.03 puan artışla 48,443.74 puandan 48,889.77 puana, İMKB Ulusal-Sanayi Endeksi 644.70 puan artışla 24,972.70 puandan 25,617.40 puana ve İMKB Ulusal-Hizmetler Endeksi 561.36 puan artışla 15,470.86 puandan 16,032.22 puana yükseldi. 
     Böylece, mali grup hisseleri ortalama yüzde 0.92 oranında, sanayi grubu hisseleri ortalama yüzde 2.58 oranında ve hizmetler grubu hisseleri ortalama yüzde 3.63 oranında değer kazandı. 
     
     KAZANANLAR VE KAYBEDENLER 
     Borsada geçen haftada işlem gören 307 hisse senedinden 178'i değer kazanırken, 100 hisse senedi değer yitirdi, 29 hisse senedinin değeri de değişmedi. 
     Geçen hafta en yüksek oranlı artış, yüzde 35.00 ile Pınar Süt hisselerinde gerçekleşti. Yüzde 32.23'lük artışla Finans Finansal Kiralama hisseleri ikinci ve yüzde 29.78'lik artışla Burçelik hisseleri üçüncü oldu. 
     En yüksek oranlı düşüş ise yüzde 15.15 ile Makina Takım hisselerinde oldu. Yüzde 11.57'lik düşüşle Ata Yatırım hisseleri ikinci ve yüzde 11.11'lik düşüşle de Lio Yağ hisseleri üçüncü sırada yer aldı. 
     İMKB Ulusal Pazar'da geçen hafta toplam 1 milyar 549 milyon 95 bin adet hisse senedi işlem gördü ve karşılığında 5 milyar 461 milyon YTL'lik işlem hacmi gerçekleşti. 
     
     DÖVİZ 
     Geçen hafta, YTL karşısında dolar, avro ve İngiliz Sterlini değer yitirirken, İsviçre Frangı aynı kaldı. İstanbul serbest döviz piyasasında alınıp satılan ABD Doları Türk Lirası karşısında yüzde 0.74, avro yüzde 1.31, İngiliz Sterlini yüzde 0.93 değer yitirdi. 
     Önceki hafta sonuna göre ABD Doları'nın Türk Lirası satış fiyatı 0.0100 YTL düşerek 1.3350 YTL, avronun satış fiyatı 0.0220 YTL düşerek 1.6550 YTL, İngiliz Sterlini'nin satış fiyatı 0.0230 YTL düşerek 2.4520 YTL oldu. İsviçre Frangı'nın satış fiyatı ise değişmeyerek 1.0800 YTL'de kaldı. 
     Bugün öğle saatlerinde ise İstanbul serbest piyasada ABD Doları 1.3360 YTL'den, Avro 1.6570 YTL'den, İngiliz Sterlini 2.4600 YTL'den ve İsviçre Frangı da 1.0800 YTL'den satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı ile Cumhuriyet altınının satış fiyatı haftalık bazda yükseldi. 
     Dünkü kapanış itibariyle külçe altının gram satış fiyatı 19.30 YTL, Cumhuriyet altınının satış fiyatı 130.00 YTL oldu.. 
     İstanbul Altın Borsası'nda İAB geçen hafta 24 ayar altının gram fiyatı yüzde 1.92 artarak 19.15 YTL'ye çıktı. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.16 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 995 puan artarak 608,651 puandan 609,646 puana çıktı. 
     Geçen haftanın en çok değer kazanan katılma belgeleri, yüzde 1.74'lük artışla Evgin A tipi Değişken Fon, yüzde 1.66'lık artışla Bizim Menkul Değerler A tipi Hisse Fonu ve yüzde 1.46'lık artışla da Strateji A Değişken Fonu olarak sıralandılar. 
     Haftanın en çok değer yitiren katılma belgeleri ise yüzde 2.60'lık düşüşle İş A Metal Eşya Endeks Fonu, yüzde 2.41'lik düşüşle İş A Mali Endeks Fonu ve yüzde 2.20'lik düşüşle de Dış Yatırım A tipi İMKB-30 Endeksi oldu. 
     
     TAHVİL-BONO-FAİZ-REPO 
     Hazine geçen hafta 574 gün vadeli ABD Doları cinsinden iskontolu devlet tahvili ihalesi düzenledi. 
     İhaleye 2 milyar 92 milyon dolarlık teklif gelirken, nominal 883.5 milyon dolar, net 820.9 milyon dolarlık borçlanmaya gidildi. İhalede maksimum faiz yüzde 4.88, ortalama faiz ise yüzde 4.77 oldu. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.24 ile yüzde 0.32 arasında gerçekleşti. 
     Mevduat faizlerinin ortalamalarında geçen hafta herhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.25 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 14.4 dolayında bulunan haftalık reponun net getirisi de yüzde 0.21 oldu. 
     
</TEXT>
</DOC>
