<DOC>
<DOCNO> 377911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/ekonomi/eko01.html </URL>
<DATE> 2005/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiyat, Komisyonu sevince boğdu 
</HEADLINE>
<TEXT>


AHMET ERHAN ÇELİK Ankara 

İhaledeki rakama göre şirketin toplam değeri de 8.1 milyar doları aştı. Bu rakam 4.5 milyar dolar civarındaki borsa değerinin yaklaşık 3.7 milyar dolar üstüne çıkılması anlamına geliyor. Ulaşılan fiyat karşısında sevincini saklamayan Özelleştirme İdaresi'nden üst düzey bir yetkili, "Bu parayla 3 tane Tüpraş kurarız" dedi. 
İhale kulislerinde konuşulanlara göre Koç Holding Yönetim Kurulu ihaleden önce biraraya gelerek, "Tüpraş'ı mı alacağız Erdemir'i mi " sorusunu tartıştı. Alınan karar "Ne pahasına olursa olsun Tüpraş'ı alalım" şeklinde oldu. 
Tüpraş özelleştirmesinden sorumlu üst düzey bir yetkili, "Tüpraş'ın 7.5 - 8 milyar dolar denilen yeniden kuruluş maliyetinin üzerine çıkılmasını nasıl değerlendiriyorsunuz" sorusuna şöyle yanıt verdi 
"Neden söz ediyorsunuz Yüzde 51 için verilen bu parayla 3 Tüpraş kurarız. Katılımcıların değer tespitini dikkate almadan teklif atacaklarını biliyorduk. Oluşan fiyatla tespit edilenin kat be kat üzerine çıkıldı. Zamanlama da iyiydi çünkü dünyada rafineri açığı var." 

Mantık zorlaması 
ÖİB yetkilileri Koç'un verdiği fiyatı "mantık sınırlarını zorladılar" diye tanımlarken, ihalede sonuna kadar fiyat artıran katılımcıların görüşleri şöyle oldu 
Indian Oil Company - Çalık Ortak Girişim Grubu Sözcüsü Erdal Çelik "Bizim verdiğimiz fiyatın ekonomik hesabı vardı ama üstünü bilemem"Doğan Holding CEO'su Tufan Darbaz "Biz piyasa değeri için 7.5 milyar dolar düşünüyorduk. Yüzde 51'ine denk gelen tutar 3.8 milyar dolar gibi bir rakamdı. İhalede değer 4 milyar doların üzerine çıktığı için biz bıraktık."OYAK Genel Müdürü Coşkun Ulusoy "Fiyat onların Koç'un . Bir şey söyleyemem. Ulusoy "Fiyat artırmaya neden devam etmediniz" sorusuna "Başında mı bıraktık" yanıtını verdi. "Erdemir ihalesi için birşey söyleyemem. O günü bekleyin" diye konuşan Ulusoy, "Bu strateji açıklaması olur" dedi. 

Çalık'a mesaj Yeni teklif olmaz Özelleştirme İdaresi Başkan Yardımcı Hasan Köktaş'ın ihale komisyon başkanlığını üstlendiği Tüpraş ihalesinden notlar şöyle 
İhale tamamlandığında Köktaş "Her ne ad altında olursa olsun yeni teklif alınmayacak" açıklamasında bulundu. Köktaş'ın bu sözleri Telekom ihalesinde ikinci olan Etisalat - Çalık Grubu'nun, ihale sonrasında yaptığı "Biz peşin ödemede bulunuruz" açıklamasının yarattığı kargaşanın yinelenmemesi için dile getirdiği bildirildi. ÖİB tarihinde ilk defa bir ihale kamu kurumları dışında bir mekanda gerçekleşti. İhale için Ankara merkezine uzak mesafede bulunan Bilkent Otel'in seçilmesi, "Katılımcılar 10'ar kişilik gruplarla gelecekti. Daha uygun salon yoktu. Güvenlik açısından bu daha iyi oldu" şeklinde açıklandı. Bilkent Oteli'ne yapılan ödemenin tutarı "promosyon fiyatı" diye nitelendi. Özelleştirme İdaresi Başkanı Metin Kilci, ihale saatine kadar ihaleyi izleyip izlememekte kararsız kaldı. Kilci son anda ihalenin yapıldığı Bilkent Otel'e gelerek, ihaleyi ihale salonuna bitişik özel bir odada televizyondan seyretmeyi yeğledi. İhale komisyon üyeleri ihale tamamlanır tamamlanmaz Kilci'in odasına giderek sevinç gösterilerinde bulundu.İhale sonucunda ulaşılan rakam yüksek olunca Köktaş da teamüllerin aksine Koç - Shell Grubu'ndan fiyat düzeltmesi ya da jest adı altında ilave teklif istemedi. Yaklaşık 2 saatte tamamlanan ihale boyunca katılımcılar salon dışına çıkamadı. Köktaş'ın uyarıları üzerine cep telefonları da kapatılırken, mola isteyenler özel bir odaya geçerek gerekli danışmalarda bulundu. 

'Koç için değişik görüşler vardı, cevabımızı verdik' İhalede Koç - Shell ortaklığını Shell Türkiye Genel Müdürü Canan Ediboğlu ile Koç Holding Enerji Grubu Başkanı Erol Memioğlu temsil etti. İhaleden sonra bir açıklama yapan Memioğlu şöyle dedi 
"Koç Topluluğu için zaman zaman pozitif veya negatif yönde değişik görüşler oluşmaktaydı. Bugünkü sonuç Koç Grubu'nun Türkiye'ye ne kadar inandığının göstergesidir. Bu rakam bir anlamda fedakarlıktır da. Bunu şirketi çok daha iyi yerlere getirerek, ülke için de çok yararlı bir kaynak oluşturarak devam ettireceğiz. 
Zaten, enerji büyümeyi hedeflediğimiz alanlardan birisiydi. Bu attığımız büyük bir adım oldu. Gerisi gelecektir. Topluluğun diğer dallarında da yakın zamanda hamleler olduğunu görmekteyiz." 


</TEXT>
</DOC>
