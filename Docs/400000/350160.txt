<DOC>
<DOCNO> 350160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/ekonomi/eko05.html </URL>
<DATE> 2005/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Askeri harcamalar Soğuk Savaş gibi 
</HEADLINE>
<TEXT>


Dünyanın toplam askeri harcaması 2004'te 1 trilyon doları aşarak, Soğuk Savaş dönemine yaklaştı. Toplam harcamanın yarıya yakınını ABD yaptı 

REUTERS 

Stockholm Uluslararası Barış Araştırma Enstitüsü'nün SIPRI açıklamasına göre, ABD'nin terörizmle savaş için yaptığı büyük harcamaların etkisiyle dünya çapında askeri harcamalar 2004 yılında yüzde 5 artışla 1.04 trilyon doları aştı ve art arda altıncı yıl da yükselmiş oldu. 
Açıklamada, 2004 yılındaki tutarın, Soğuk Savaş sırasında 1987-88'de ulaşılan rekor seviyenin sadece yüzde 6 altında olduğu vurgulandı. Enstitü, geçen yıl yüzde 12 artışla 455 milyar dolara yükselen ABD askeri harcamasının, küresel rakamın neredeyse yarısını oluşturduğunu ve izleyen 32 güçlü devletin toplam harcamasından fazla olduğunu belirtti. SIPRI, ABD'nin askeri harcamasının "2002-2004 döneminde 'terörizme karşı küresel savaş' ve öncelikle Afganistan ve Irak'taki askeri operasyonlar için bütçeden ayrılan büyük tahsisatlarla hızla arttığını" kaydetti. 

En fazla satış Rusya'dan 
ABD, İngiltere, Fransa, Japonya ve Çin, geçen yıl toplam dünya harcamasının yaklaşık üçte ikisini gerçekleştirdiler. Türkiye'nin 2003 yılında 10.3 milyar dolar olan askeri harcamaları, 2004'te 10.1 milyar dolara geriledi. 
SIPRI, 2004'te Çin'in askeri harcamasındaki artışın yüzde 7'ye gerilediğini ve harcama tutarının 35 milyar dolar olduğunu, Rusya'nın ulusal savunma bütçesinin ise yüzde 5 artışla 19 milyar dolar olduğunu belirtti. 
Enstitü, son beş yıllık verilere göre Rusya'nın dünyanın önde gelen konvansiyonel silah tedarikçisi olan ABD'yi geçtiğini ve Rusya, ABD, İngiltere, Fransa ve Almanya'nın 2000-2004'teki konvansiyonel silah satışları toplamının yüzde 81'ini gerçekleştirdiklerini belirtti. 
Çin ve Hindistan 2004'te konvansiyonel silahların en büyük iki alıcısı oldular. 

Askeri harcamada ABD açık ara birinci Milyar dolar Sıralama Ülke 2004 2003 1. ABD 455.3 414.4 2. Üngiltere 47.4 51.1 3. Fransa 46.2 45.4 4. Japonya 42.4 42.7 5. Çin 35.4 33.1 6. Almanya 33.9 34.8 7. Ütalya 27.8 27.6 8. Rusya 19.4 18.5 9. Suudi Arabistan 19.3 18.8 10. Güney Kore 15.5 14.9 11. Hindistan 15.1 12.7 12. Üsrail 10.7 10.0 13. Kanada 10.6 10.0 14. Türkiye 10.1 10.3 15. Avustralya 10.1 9.7 



</TEXT>
</DOC>
