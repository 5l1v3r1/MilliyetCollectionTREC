<DOC>
<DOCNO> 387188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/dunya/dun03.html </URL>
<DATE> 2005/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta IRA bombası 
</HEADLINE>
<TEXT>


LONDRA Milliyet 


İngiltere'de yayımlanan Independent on Sunday gazetesi, Irak'ta bir süre önce 8 İngiliz askerinin ölümüne yol açan bombanın, İngiltere hükümeti ve dünyanın suçladığı İran'ın değil, İrlanda Cumhuriyetçi Ordusu'nun IRA yapımı olduğunu öne sürdü. 
Gazete, bombanın IRA'nın kanlı terör kampanyası sırasında Kuzey İrlanda'da kullanılan türden olduğunu, yaklaşık 10 yıl önce IRA tarafından, bazı gizli servislerin de desteğiyle geliştirildiğini yazdı. Independent on Sunday'in, bu durumun, bombanın İran Devrim Muhafızları'nın Irak'taki bazı direnişçi güçlere yardımıyla geliştirildiğine dair İngiliz hükümeti iddiasıyla çeliştiğini kaydetti. 
Gazeteye açıklama yapan Kuzey İrlanda konusunda uzman bir istihbarat subayı, bu bombayı geliştirmenin IRA'nın yaklaşık 20 yılını aldığını, Irak'ta kullanılan patlayıcılardan birinde, patlayıcıya kumanda eden bir kablo, radyo sinyali ve kızılötesi ışınların bir arada kullanıldığını söyledi. 


</TEXT>
</DOC>
