<DOC>
<DOCNO> 355480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/son/sontur26.html </URL>
<DATE> 2005/06/25/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Beyşehir Gölü'nde bir balıkçı kayboldu 
</HEADLINE>
<TEXT>

     Konya'nın Hüyük İlçesi'ne bağlı Tolca Köyü'nde teknesiyle avlanmaya çıktığı Beyşehir Gölü'nde kaybolan balıkçının cesedi bulundu. 
     Edinilen bilgiye göre, Tolca Köyü'nde balıkçılık yapan Bülent Kesen'in 23 , cesedini bulmak için başlatılan çalışmalar sonuç verdi. 
     Kıyıya yaklaşık 1 kilometre uzakta kaybolan balıkçı Bülent Kesen'in cesedi, Tolca Köyü sahilinde Ankara'dan gelen sualtı ekibinin balıkçılarla sürdürdüğü yaklaşık 5 saatlik bir çalışma sonunda bulundu. 
     Su ürünleri avlanma yasağı olmasına rağmen teknesiyle göle açılan ve ağ atmaya çalıştığı sırada suya düşerek boğulan balıkçı Kesen'in cesedi, bir tekneyle kıyıya çıkarılarak Hüyük Devlet Hastanesi morguna kaldırıldı. 
     Kesen, sabah saatlerinde kıyıya yaklaşık 1 kilometre uzaklıkta göle ağ atmak isterken dengesini kaybederek suya düşüp kaybolmuş, kıyıdaki balıkçıların durumu güvenlik güçlerine bildirmesi üzerine Ankara'dan gelen dalgıçlar tarafından çalışma başlatılmıştı. 
     
</TEXT>
</DOC>
