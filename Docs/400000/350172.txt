<DOC>
<DOCNO> 350172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/guncel/gun03.html </URL>
<DATE> 2005/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek-çift plakalı uygulama gündemde 
</HEADLINE>
<TEXT>


Bakan Osman Pepe, kışın hava kirliliğinin azaltılması için tek-çift plaka uygulamasına geçilmesini istedi. Bunun yanında, kurşunlu benzin üretiminin durdurulacağını belirtti 

ANKARA Milliyet 

Çevre ve Orman Bakanı Osman Pepe, 1 Ocak 2006'dan itibaren kurşunsuz benzin kullanımına dikkat edilmesini, hava kirliliğinin azaltılması için gerekirse tek-çift plakalı uygulamasına geçilmesini istedi. Valiliklere genelge gönderen Pepe, kışın hava kirliliğinin azaltılması amacıyla alınması gereken önlemleri şöyle sıraladı 
Benzin ve dizel motorlu araçlarda egzoz gazlarıyla ilgili denetimler yapılacak. Siyah duman çıkaran araçlar gerekirse trafikten men edilecek.Kurşunlu benzin üretimi durdurulacak. n Hava kirliğinin yoğun olduğu günlerde gerekirse tek-çift plaka uygulamasına gidilecek.Sinyalizasyon sistemi, sabit hızda gidildiği takdirde durmayı önleyecek şekilde düzenlenerek, yeşil dalga sistemi oluşturulacak. Çocuk parkları, trafikten uzak yerlerde yapılacak.Isınmada kaçak kömür önlenecek. İthal kömür, analiz ettirilecek. Sonuç olumsuz çıkarsa cezai işlem uygulanacak. 

15 derecede kalorifer yok 
Soba ve kalorifer kazanlarının TSE standartlarına uygunluğu denetlenecek.Resmi binalarda ısı yalıtımı yapılacak.Kalorifer ve sobalar işyerlerinde 18, konutlarda ise 20 dereceyi geçmeyecek.Dış ortam sıcaklığı 15 derecenin üzerinde ise kalorifer ve soba yakılmayacak.Hava kirliliği yoğunlaştığında gerekirse soba ve kalorifer yakmaya saat kısıtlamaları getirilecek. 






</TEXT>
</DOC>
