<DOC>
<DOCNO> 374287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/yasam/yas01.html </URL>
<DATE> 2005/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüzg rı bile yetti 
</HEADLINE>
<TEXT>


ABD'de 80'i aşkın kişinin ölümüne, pek çok eyalette de ciddi hasara neden olan Katrina kasırgası, yönünü değiştirdi ve New Orleans'ı vurmadı. Buna rağmen güzellikleriyle ünlü kent sular altında kaldı 

DIŞ HABERLER SERVİSİ 

ABD'nin Louisiana, Mississippi ve Alabama eyaletlerinde birçok kenti, büyük zarar vererek sular altında bırakan Katrina kasırgası, en az 80 kişinin ölümüne neden oldu. Katrina, yönünü değiştirerek, New Orleans üzerinden geçmedi. Ancak güzel kentin yüzde 80'i harap oldu. 

Apartman çökünce... 
Mississippi Valisi Haley Barbour, "Harrison bölgesinde, 80 kadar kurban olduğuna dair doğrulanamayan bilgiler var. Bu rakam yükselecek" dedi. Biloxi'de, deniz kenarındaki bir apartmanın çökmesi sonucu 30 kişi öldü. 
Biloxi kenti yetkililerinden Vincent Creel, kasırganın yol açtığı felakette yüzlerce kişinin ölmüş olabileceğini belirtti. 

Ceset gölü 
New Orleans Belediye Başkanı Ray Nagin ise, "Kentin büyük bölümünü kaplayan sularda cesetlerin yüzüyor" dedi. 
Nagin, "New Orleans harap halde. Kentin yüzde 80'i, bazı kesimlerde 6 metre derinliğinde olmak üzere sular altında. Çatılarda halen çok sayıda insan var, kentteki 2 havaalanı da sularla kaplı" diye konuştu. 

Bir yanda yağma diğer yanda eğlence 

Katrina kasırgasının bölgeyi terk etmesinin ardından Biloxi ve New Orleans'ta geniş çaplı yağmalama olayları görüldü. Birçok vakada polisin ve ulusal muhafızların yağmacılara müdahale etmediği bildirildi. New Orleans'ta Canal Caddesi'nde, yağmacıların bel hizasını aşan suya aldırmadan birçok giyim, elektronik eşya ve mücevher mağazasının çelik kapılarını açmayı başararak içeri girdikleri ve alabildikleri eşyalarla dükk nlardan ayrıldıkları açıklandı. 
Katrina'nın rüzg rı, kimileri için de eğlence nedeniydi. Mississippi'de el ve ayaklarına çarşaf dolayan Clark Derbes, rüzg rın tadını çıkardı. 



</TEXT>
</DOC>
