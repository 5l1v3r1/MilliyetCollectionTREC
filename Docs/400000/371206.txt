<DOC>
<DOCNO> 371206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sonsiy10.html </URL>
<DATE> 2005/08/19/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Sezer'den Tevfik Fikret'e övgü Atatürk'e esin kaynağı oldu 
</HEADLINE>
<TEXT>

     Cumhurbaşkanı Ahmet Necdet Sezer, Türk aydınlanmasının büyük şairi Tevfik Fikret’i övgüyle anarken, Fikret’in "onurlu yaşamı ve seçkin yapıtlarıyla Atatürk’e aydınlanma devrimini yaşama geçirmesinde esin kaynağı olduğunu belirtti. 
     Cumhurbaşkanı Ahmet Necdet Sezer, Türk aydınlanmasının büyük şairi Tevfik Fikret’in ölümünün 90’ncı yıldönümü dolayısıyla bir mesaj yayınladı. Sezer, "İnsan aklının, sağduyunun, bilimin ve bilimsel düşüncenin yüceliğini benimseyen ve yazın tarihimizde unutulmaz yeri olan Tevfik Fikret, onurlu yaşamı ve seçkin yapıtlarıyla Ulu Önder Atatürk’e Türk Aydınlanma devrimini yaşama geçirmesinde esin kaynağı olmuştur" dedi. 
     Büyük ozan, düşünür Tevfik Fikret’in seçkin yapıtlarının, genç kuşaklar ve aydınlar için etkisini ve çekiciliğini yitirmeyen değerli kaynaklar olduğuna inandığını kaydeden Cumhurbaşkanı Sezer’in, Fikret’le ilgili mesajı şöyle 
     "Fikret’in aydın sorumluluğuyla toplumsal sorunlar karşısındaki yaklaşımı, çağdaşlığın gerisinde kalan düşünce ve yaşam biçimlerinin yanı sıra siyasal ve toplumsal kurumlara yönelik eleştirel tutumu, toplumumuzun daha ileriye gitmesinde etkin rol oynamıştır. Tevfik Fikret’in özlü dizeleri, Türk Ulusu’nun, yarınlara inancını korumasında ve daha güzel günlere kavuşmak için verdiği ödünsüz savaşımda geçmişte olduğu gibi bugün ve gelecekte de yol gösterici olmalıdır. " 
     
</TEXT>
</DOC>
