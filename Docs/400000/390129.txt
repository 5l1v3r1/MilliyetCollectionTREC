<DOC>
<DOCNO> 390129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/soneko16.html </URL>
<DATE> 2005/10/27/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Geleceğin otomobilleri ne renk olacak 
</HEADLINE>
<TEXT>

     Yalnızca otomotiv sanayiindeki bir avuç insan, gelecekte otomobillerin ne renk olacağına şekil verebiliyor. Geleceğin otomobillerinin ne renk olacağını merak edenlere ipucunu ise General Motors ve DaimlerChrysler gibi önemli müşterileri olan otomotiv boyaları üreten PPG şirketinin yöneticisi Lorene Boettcher veriyor. 
     Boettcher'e göre, otomobil renklerinde önümüzdeki birkaç yılda su mavisi ve yeşil çok daha popüler olacak, koyu kahve geri dönecek. 
     Otomobil sahiplerinin artık çok daha doğal renkler tercih ettiğini ifade eden Boettcher, renklerin, moda, iç mimari, mimari ve hatta kozmetik sanayiinden esinlendiğini kaydetti. 
     Bölgeden bölgeye isteklerde değişiklik yaşandığını dile getiren Boettcher, Kuzey Amerika'da renkler konusunda muhafazakar bir bakış açısı varken, Asya pazarının canlı renkleri tercih ettiğini, Avrupa'da ise otomobillerin çok daha küçük olması nedeniyle yaratıcı ve çılgın renkler kullanıldığını söyledi. 
     
</TEXT>
</DOC>
