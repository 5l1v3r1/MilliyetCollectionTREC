<DOC>
<DOCNO> 371946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sontur14.html </URL>
<DATE> 2005/08/22/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
İzmir Hilton'da grev bitti... 
</HEADLINE>
<TEXT>

     İzmir Hilton Oteli'nde DİSK'e bağlı Otel Lokanta ve Eğlence Yerleri İşçileri Sendikası'na OLEYİS üye 233 çalışanın 76 gündür sürdürdüğü grev, anlaşma sağlanması üzerine sona erdi. 
     İzmir Hilton Oteli'nin önüne gelen çalışanlar, alkışlar eşliğinde otelin kapısına asılan ''Bu işyerinde grev vardır'' pankartını indirerek işbaşı yaptı. 
     OLEYİS İzmir Şube Başkanı Hüseyin Güler, yaptığı açıklamada, otelin Genel Müdürü Axel Hauser ile karşılıklı anlaşarak toplu iş sözleşmesini imzaladıklarını bildirdi. 
     Yapılan ortak yazılı açıklamada, sözleşmenin her iki tarafın ortak memnuniyeti üzerine kurulu olarak imzalandığı ve grevin sona erdiği belirtildi. 
     Açıklamada, şöyle denildi 
     ''Sözleşme çerçevesince, 750 YTL'den az ücret alanlara yüzde 15, 751 ile 900 YTL arasında ücret alanlara yüzde 11, 901 YTL ve üzeri ücret alanlara yüzde 7 oranında zam yapılmıştır. Yılda 4 maaş ikramiye ödenmektedir. Sosyal yardım yıllık bin 314 YTL'ye yükseltilmiştir. Ayrıca, personelin ulaşım giderleri karşılanmaktadır. 31 Aralık 2007 tarihine kadar geçerli sözleşmede 2. ve 3. yıl artışları enflasyon oranına göre tespit edilecek olup bu artış yüzde 8 ile sınırlı kalacaktır.'' 
     
</TEXT>
</DOC>
