<DOC>
<DOCNO> 389673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/guncel/gun08.html </URL>
<DATE> 2005/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
OYAK'tan emekli astsubaylara ihtar 
</HEADLINE>
<TEXT>


SERHAT OĞUZ İstanbul 

Ordu Yardımlaşma Kurumu OYAK , yönetimde yer bulamadıklarını iddia eden emekli astsubaylara ihtarname çekerek, iddialarının kurumun manevi şahsiyetini ve ticari itibarını zedelediğini bildirdi. 
Türkiye Emekli Astsubaylar Derneği TEMAD Genel Başkanı Mustafa Erol ise, iddiaların arkasında olduğunu belirterek, OYAK'a bağlı şirketlerin kadrolarında astsubaylara yer verilmediğini söyledi. 
OYAK Genel Müdürlüğü, geçen hafta TEMAD İstanbul İl Başkanlığı'na ihtarname çekerek, OYAK'a bağlı şirketlerde yönetimde görevli olanların yakınlarının istihdam edildiği iddialarının gerçeği yansıtmadığını ilettiler. İstanbul İl Başkanlığı yetkilileri, bunun yanlış anlaşılmadan kaynaklandığını belirtirken, OYAK şirketlerinde subay ve astsubay yakınlarının istihdamının doğru olacağını söylediler. 



</TEXT>
</DOC>
