<DOC>
<DOCNO> 362314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/yazar/asik.html </URL>
<DATE> 2005/07/19/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kaplıca turizmi 
</HEADLINE>
<TEXT>


İskandinav turistlerin İzmir - Balçova Termal Tesisleri'yle ilgili memnunluğunu yazmıştık... 
Yalnızca Norveç'ten her yıl 2500 hasta geliyor Termal'e... Kaplıca turizminin hayli yoğun müşterisi var. Almanya'da kaplıca kürü yapanların sayısı 10 milyonu aşıyor. 
Peki Türkiye'de Balçova yanında dış ülkelere kaplıca turizmi sunan kaç tesis var 
Bir veya iki... Balçova Termal'in Genel Müdürü Turabi Çelebi diyor ki 
- Türkiye'de 1300 ayrı noktada termal su kaynağı var. Ülkemiz bu açıdan zengin. Üstelik kaplıca tedavisine gelenler sıcak iklim ve güneş ararlar ki, o da bizde fazlasıyla mevcut... 
Tesisleri kurup organizasyonu sağlayabilirsek önemli bir döviz kaynağını harekete geçirmemiz olası... Yani un, su ve şeker var... Mesele helvayı yapmakta... 

"Hain" tartışma Bülent Ecevit sayesinde nur gibi bir tartışma konumuz daha oldu 
- Vahdettin hain miydi, değil miydi 
Atatürk'ün Nutuk'taki 
"Vahdettin, yalnızca kendini ve tahtını düşünen alçak ve soysuz biriydi" sözlerine karşılık Ecevit 
"O bir hain değildi... Kurtuluş Savaşı'na açıktan olmasa da belirgin şekilde destek oldu" diyor. 
Bu konular üzerinde yoğunlaşan değerli araştırmacı Turgut Özakman'a soruyoruz. 
- Ecevit'in sözlerine siz ne diyorsunuz 
- Ecevit çocukluğunda dinlediği şeyleri tarih sanıyor ve tabii şiddetle yanılıyor. Sanırım hayli de yorgun, birçok olayı birbirine karıştırıyor. 
- Örneğin 
- Londra Konferansı'na Ankara'yı temsilen İsmet İnönü'nün gittiğini söylüyor. Oysa İnönü o sırada Batı Cephesi Komutanı olarak Eskişehir'de, ordusunun başındadır. Konferansta Ankara'yı dönemin Dışişleri Bakanı Bekir Sami Bey temsil etmiştir. 
- Hain meselesine gelirsek... 
- Ecevit, Prof. Sina Akşin'in, İstanbul Hükümetleri ve Milli Mücadele adlı kitabını okursa, "hain" sıfatını doğrulayan birçok belge, yazışma görecektir. S.R. Sonyel'in Dış Politika adlı eserinin 2. cildinde de Vahdettin'in İngilizler lehine nasıl casusluk yaptığını anlatan ilginç bir olay vardır. 
- Nedir o 
- Ankara Hükümeti'nin Dışişleri bakanlarından Y. Kemal Tengirşenk, onurlu bir barış aramak için Avrupa'ya giderken İstanbul'dan geçer. Vahdettin, Y. Kemal Bey'in k tibinin çantasındaki çok gizli 6 belgeyi çaldırır, fotoğraflarını çektirir ve bir saray görevlisi ile İngiliz Yüksek Komiseri Harold Rumbold'a ulaştırır. Bu hainlik değildir de nedir Ben yıllardır yakın tarihimiz üzerinde araştırmalar yapıyorum. Vahdettin'in bırakın Sayın Ecevit'in dediği gibi Kurtuluş Savaşı'na desteğini, bu yönde bir tek sözüne bile rastlamadım. 

Prof. Dr. Gazi Yaşargil, "Aşk beyinde başlar" demiş. 
Gelişmiş ülkelerde öyle olabilir... Azgelişmiş ülkelerde cüzdanda başlıyor... 
Haldun Ertem 

Bodrum yanmasın Şarkıcı Fedon, yılın büyük bölümünü Bodrum'da geçiren gönüllü mavi sürgünlerden... Bodrum için de bir şeyler yapmak istiyor. Önceki gün gazeteci Nazım Alpman'la sohbet ederken bir projesinden söz etti 
- Bodrum Belediye Başkanı'na şu yanan ormanlar için bir şeyler yapalım dedim. Ben dahil sanatçı arkadaşlarımız para almadan 3 gün konser verelim, giriş 5 milyon olsun. Sana 30 bin dolar kalır. Bunu ormanlar için harca dedim. 
- Ne yanıt verdi 
- Çok iyi olur dedi. O günden beri bekliyorum ses yok 

Tele - dayanışma Petkim ve TÜPRAŞ ile Seydişehir Alüminyum işçileri, Telekom işçilerine destek amacıyla bugün iş bırakma eylemi yapacaklar. Özelleştirme adı altında halkın malının bedava fiyatlarla gözden çıkarılmasına karşı dayanışma büyüyor. Bir okurumuz da şu soruyu göndermiş çerçeveleyerek 
- AKP iktidarı dindar görünmek ve kendini halka dindar göstermek için olağanüstü çaba sarf ediyor. Türban gibi konularda da çok hassaslar. Merak ediyorum Müslümanın malını üç otuz paraya g vura satmanın İslamiyette yeri var mı 

Eyüp'ten bilgi .. Eyüp Belediyesi, neden 26 belediye zabıtasının 15'inin imam hatip mezunları arasından seçildiği konusunda bir açıklama gönderdi. Deniyor ki açıklamada 
"İlçemizde, dini turizmin ağırlıkta oluşu, çok sayıda mezarlık ve şehitlerin bulunması ve bu amaçla yoğun ziyaretçi akınının bulunması nedenleri göz önünde bulundurularak kriterler ilçemizin ve bölgemizin ihtiyaçları doğrultusunda belirlenmiştir. 
Maalesef ki ülkemizde din ve duygu sömürüsü yapanlar dini turizmin yoğun olduğu çevreleri mek n tutmuştur. 
Bunların önlenebilmesi için Turizm Zabıtası olarak görevlendirilecek personelden istifade edilecektir. 
Zabıtada, Turizm Zabıtası, Enformasyon Zabıtası, İmar Zabıtası, Pazar Zabıtası vb. gruplandırma vardır. 
Yapılan kriterler ve değerlendirmeler ihtiyaçlar göz önünde bulundurularak tamamen yasal olarak yapılmıştır." 
Sizi doyurdu mu bu açıklama Bizi pek doyurmadı da... 



</TEXT>
</DOC>
