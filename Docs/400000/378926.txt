<DOC>
<DOCNO> 378926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sondun48.html </URL>
<DATE> 2005/09/16/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Kral Abdullah,Şaron'a çekilme uygulamasının sürmesini gerektiğini söyledi 
</HEADLINE>
<TEXT>

     Ürdün Kralı Abdullah, İsrail Başbakanı Ariel Şaron’a, İsrail’in Gazze Şeridi’nden çekilmesiyle başlayan sürecin devam etmesi gerektiğini söyledi. 
     Diplomatik kaynaklar, BM Genel Kurulu’nun 60. dönem çalışmalarına katılmak üzere New York’a giden Abdullah’ın, Şaron’la buluşmasında İsrail’in Gazze’den çekilmesiyle ilgili konuştuklarını aktardı. 
     Adının açıklanmasını istemeyen bir yetkili, Ürdün Kralı’nın "Gazze’den çekilmenin son aşama değil, ilk olması gerektiği üzerinde durduğunu, çekilme sürecinin Batı Şeria’dan çekilmeyle sürmesi gerektiğini vurguladığını" aktardı. 
     
     ABDULLAH’IN GENEL KURUL KONUŞMASI 
     Kral Abdullah, BM Genel Kurulu’nda yaptığı konuşmada, Ürdün’ün dünyada ılımlı İslamı desteklemek için çabaladığını söyledi. 
     Abdullah, Ürdün, Ortadoğu ve dünyanın diğer bölgelerinde barış yolunda adım atılması için, dünyanın "radikalliği destekleyenlere" sıfır tolerans göstermesi gerektiğini kaydetti. 
     Ürdün’ün radikal, militan, köktenci İslam’a karşı, "gerçek, ılımlı ve geleneksel" İslamı desteklediğini belirten Abdullah, Ürdün’de, bu amaçla konferanslar düzenlendiğini söyledi. 
     
</TEXT>
</DOC>
