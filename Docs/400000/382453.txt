<DOC>
<DOCNO> 382453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/siyaset/siy04.html </URL>
<DATE> 2005/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Saadet Venezüella'da 
</HEADLINE>
<TEXT>


ANKARA ANKA 


Saadet Partisi SP , ABD'nin sık sık eleştirdiği Başkan Hugo Chavez'e Venezüella'da düzenlenen uluslararası bir toplantıda parti bayrağı açarak destek verdi. 
SP, yürüttüğü ABD ve AB karşıtı kampanyasını sınırların çok ötesine, Güney Amerika'ya kadar taşıdı. Necmettin Erbakan'ın da ilk kez açıkça AKP'lilere yaptığı "yuvaya dönün" çağrısının ardından SP, AKP, ABD, AB ve IMF'ye karşı tepkisini değişik kampanyalarla dile getirmeye başladı. Parti adına görevlendirilen bir heyet, Venezüella'da uluslararası bir toplantıya katılarak, ABD karşıtı politikaları nedeniyle değişik ülkelerden muhalif hareketlerin övdüğü Chavez yönetimine destek verdi. Toplantıda SP'nin bayrağını açan heyet, ABD'ye karşı mücadelesinde Chavez yönetimine Erbakan ve partinin desteğini iletti. 




</TEXT>
</DOC>
