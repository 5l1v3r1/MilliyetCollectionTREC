<DOC>
<DOCNO> 381429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/son/sontur33.html </URL>
<DATE> 2005/09/25/ </DATE>
<TIME> 20.05 </TIME>
<AUTHOR>  </AUTHOR>
<HEADLINE>
Başkent'te trafik kazası. Ostim'de polis servis otbüsü devrildi 
</HEADLINE>
<TEXT>

     Ostim’de polis servis otobüsünün devrilmesi sonucu, 3’ü polis memuru 4 kişi yaralandı. 
     Alınan bilgiye göre, Ostim-Batıkent kavşağında meydana gelen kazada, Başkent Bulvarı’ndan Bağdat Caddesi istikametine seyreden Fatih A. yönetimindeki 06 A 61107 plakalı polis servis otobüsü, 100. 
     Yıl Bulvarı’ndan Bağdat Caddesi istikametine dönen Meliha T. 
     yönetimindeki 06 TF 123 plakalı otomobile çarparak devrildi. 
     Polis otobüsü ve çarptığı otomobil sürüklenerek, kavşakta kendisine yeşil ışığın yanmasını bekleyen Adem K’nın kullandığı 06 AT 0675 plakalı kamyonete çarptı. 
     Kazada, polis servis otobüsü şoförü Fatih A, otobüs içerisinde bulunan polis memurları Mehmet Kilim ve Hasan Cömertoğlu ile otomobil sürücüsü Meliha T. yaralandı. 
     Yaralılar Ankara’nın çeşitli hastanelerinde tedavi altına alındılar. 
     Kaza nedeniyle kısa süreliğine trafiğe kapatılan kavşak, kazaya karışan araçların çekilmesiyle yeniden trafiğe açıldı. 
     
</TEXT>
</DOC>
