<DOC>
<DOCNO> 381391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/son/sonspo18.html </URL>
<DATE> 2005/09/25/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
SAMSUNSPOR 1 - GALATASARAY 2 MAÇ SONUCU 
</HEADLINE>
<TEXT>

     Turkcell Süper Ligi'nde, Samsunspor ile Galatasaray arasında oynanan karşılaşma Sarı-Kırmızılıların 2-1'lik üstünlüğüyle sonuçlandı. 
     
     İlk yarı 

     4. dakikada gelişen Galatasaray atağında Heinz'in kaleci ile karşı karşıya kaldığı pozisyonda vurduğu top, Kerem'in ayaklarından döndü. 
     18. dakikada Hasan Şaş'ın sağ taraftan kale sahasına gönderdiği ortada, topa, Ümit Karan'dan önce kaleci Kerem hakim oldu. 
     19. dakikada Galatasaray 1-0 öne geçti. Bu dakikada Hasan Şaş'ın sağ taraftan arka direğe gönderdiği topta pozisyonu iyi takip eden Necati, topu kafayla ağlara göndererek, takımını 1-0 öne geçirdi. 
     25. dakikada ceza alanına gönderilen topta penaltı noktası üzerinde topla buluşan Serkan Aykut'un aşırtma vuruşunda meşin yuvarlak üsten auta gitti. 
     34. dakikada kale sahası içinde topla buluşan Iliç, sol çaprazdan vurdu, ancak top yandan dışarı gitti. 
     36. dakikada, Samsunspor beraberliğe ulaştı. Galatasaray ceza alanına gönderilen topu savunma oyuncuları uzaklaştıramayınca önünde bulan Rafael, meşin yuvarlağı Mondragon'un solundan ağlara göndererek, skoru 1-1 yaptı. 
     45. dakikada Hasan Şaş, orta alandan aldığı topla ceza alanı ön çizgisine kadar indi. Bu futbolcunun vuruşunda top defansa çarparak, kornere çıktı. 
     Karşılaşmanın ilk yarısı, 1-1 eşitlikle sona erdi. 
     
     İkinci yarı 

     54. dakikada Galatasaray tekrar üstünlük sağladı. Uğur’un sağ 
     taraftan ceza alanına gönderdiği topu kafa ile aşırtan Necati’nin vuruşunda meşin yuvarlak ağlara gidince, Galatasaray 2-1 öne geçti. 
     61. dakikada Adnan’ın yaklaşık 25 metreden attığı sert şutta top 
     üst filelerde kaldı. 
     63. dakikada sol taraftan ceza alanına giren Heinz, topu yerden 
     penaltı noktasına doğru gönderdi. Volkan’ın kayarak vuruşunda defansa çarpan meşin yuvarlak dışarı gitti. 
     66. dakikada Sabri’nin sağ taraftan kale sahasına paralel 
     gönderdiği topa önce Necati, sonra Ümit Karan dokunamadı. 
     68. dakikada sol taraftan ceza alanına gönderilen topa Ümit Karan 
     sert vurdu. Kaleye giden meşin yuvarlağı kaleci Kerem son anda uzanarak kornere atmayı başardı. 
     75. dakikada Heinz sol taraftan ceza alanına girdikten sonra topu 
     Ümit Karan’ın önüne bıraktı. Bu futbolcudan seken topa Volkan vurdu, ancak meşin yuvarlak üstten auta gitti. 
     79. dakikada Rafael, uygun durumda olmasına rağmen iyi vuramayınca 
     top yandan dışarı gitti. 
     90. dakikada Ümit Karan’ın kafa ile indirdiği topta Zafer hamle 
     yapmakta gecikince, tehlikeyi Kerem önledi. 
     Karşılaşmayı, deplasmanda Galatasaray 2-1 kazandı. 
     

Stat 19 Mayıs Hakemler Bülent Yıldırım xxx, Erhan Sönmez xxx, Mustafa Sönmezxxx Samsunspor Kerem xx, Ayari xx, Kais xx, Musa xx Dk. 69 El Yasax Serkan Aykut xx, Ali Akdeniz xx Dk. 84 Muzaffer , Adnan xx,Rafael xx, Kenan xx, Petkov xx, Celil xx Dk. 73 Muhammet x Galatasaray Mondragon xx, Tomas xx, Song xxx Dk. 83 Zafer ,Orhan Ak xxx, Saidou xx, Marek Heinz xxx, Necati xxx, Hasan Şaş xx Dk. 58 Volkan xx , Sasa Iliç xx Dk. 46 Sabri xxx Uğur xx, ÜmitKaran xx Goller Dk. 19 ve Dk. 54 Necati, Dk. 36 Rafael Sarı Kartlar Dk. 45 Ümit Karan, Dk. 84 Uğur Galatasaray , Dk. 87 El Yasa Samsunspor      
</TEXT>
</DOC>
