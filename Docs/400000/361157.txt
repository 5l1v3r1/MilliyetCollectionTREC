<DOC>
<DOCNO> 361157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sontur36.html </URL>
<DATE> 2005/07/14/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Saniye saniye infaz 
</HEADLINE>
<TEXT>

     Turhan ARSLANOĞLU İSTANBUL, DHA 

KENDİSİNDEN 6 aydan bu yana ayrı yaşayan eşi Leyla'nın boşanmak istemesine tepki göstererek, İstanbul Pendik'teki Ankara Caddesi üzerinde bulunan McDonald’ta görüştükten sonra sinirlerine hakim olamayan Cemal Çakır'ın işlediği cinayet, güvenlik kameralarına olduğu gibi yansıdı. 
     Eşiyle McDonalds’ta buluşan Cemal Çakır, görüşmenin 15'inci dakikasında belinden çıkardığı silahı peş peşe ateşleyerek Lale Çakır’ı öldürdü. Kameradaki görüntülerde saat 18.31.40’ı gösterirken, Lale Çakır elinde çantasıyla içeri girdikten sonra dış kısımda bulunan masaya oturuyor. Arkasından da ayrılmak istediği eşi Cemal Çakır içeri giriyor. Kameralardaki saat ve gelişmeler şöyle 
     Saat 18.31.47 Cemal Çakır, ayakta sinirli sinirli konuşmaya başlıyor. Kadın oturduğu sandelyede ona arada sırada cevap verirken, eşi konuşmasını sürdürüyor. 
     Saat 18.32.33 Cemal çakır, bu sırada bir sandalye alıp eşinin masasına oturuyor ve yine sinirli şekilde konuşmaya devam ediyor. Bu arada içerisi giderek kalabalıklaşıyor, aralarında çocuların da bulunduğu kalabalık alışverişe devam ediyor. 
     Saat 18.33.35 Cemal Çakır konuşmaya devam ederken eşi, ona nadiren yanıt veriyor. 
     Saat 18.35.00 Cemal Çakır'ın giderek sinirlendiği görüntülere yansıyor. Çakır, bir ara Leyla Çakır'ın masada duran çantasını yerinden kaldırıp masaya vuruyor. 
     Saat 18.38.52 Cemal Çakır giderek sinirlenirken, oradaki herkes adamın bağırarak konuşmasını duyuyor. Çakır ayağa kalkıyor, kadın sanki başına geleceği tahmin etmiş gibi adamın yeniden masaya oturmaması için sandalyeyi kendine doğru çekiyor. Ancak, Cemal Çakır, bağırmaya devam ediyor. Masadan kapıya doğru uzaklaşıyor ancak vazgeçip yeniden ve daha da sinirli halde dönüyor. 
     Saat 18.45.44 Cemal Çakır, büyük bir ihtimalle çıkışında arabasındaki silahı alıp dönüyor. Bu arada elinde dondurma bulunan gözlüklü bir kişinin de McDonald’s'a girdiği ve alışveriş yaptığı görülüyor. Bu kişi sadece 1 dakika sonra onlarca kişinin gözü önünde yaşanan dehşetin tanıklarından biri olacak bir polis. 
     Saat 18.45. Çakır, elini cebine attıktan sonra ayağa kalkıp yeniden oturduktan sonra kendisinden ayrılmak isteyen eşine bağırıyor. 
     -Saat 18.46.01 Cemal Çakır, sağ eliyle belinden çıkardığı silahı hiç tereddüt etmeden kendisinden boşanmak isteyen Leyla Çakır'a çevirip peş peşe ateşliyor. Görüntülerde, çok yakın mesafeden ateşlenen silahtan çıkan mermiler kadının vücuduna isabet ederken, başı geriye düşüyor. Arka masada oturan ve çocuklar dehşet içinde ilk saniyelerde ne olduğunu anlayamadıklarından katliamın yaşandığı masaya dönüp bakıyorlar Saat 18.46.07 Lokantada tam anlamıyla korku ve panik yaşanıyor. Herkes bir yerlere kaçışırken çocuklarını ellerinden tutanlar dışarı çıkmaya çalışıyor. Masadan kalkan Cemal Çakır, silahını beline sokup elini kolunu sallayarak dışarı çıkıyor. 
     Saat 18.46.20 Camın önünde duran adam polis silahını çıkarıyor ve dışarıda hareket halindeki Cemal Çakır'ın kullandığı otomobilin lastiklerine ateş etmeye başlıyor. Bu sırada kadın hala sandalyede ve yaşıyor. 
     Saat 18.46.27 Polis, Cemal Çakır'ın otomobiline ateş etmeye devam ederken bir anne bebeğinin arabasını oradan uzaklaştırmaya çalışıyor. 
     -Saat 18.46.34 Saldırgan otomobiliyle kaçma denemesinde başarısız oluyor, manevra yaparken polis olduğu öğrenilen kişi otomobilin lastiklerine ateş etmeye devam ediyor. 
     -Saat 18.46.44 McDonald’s’ın içinde artık kimse görünmüyor. Sadece başı geriye düşen, belki de son nefesini veren Leyla Çakır bulunuyor. Yaralı kadın kollarını hareketlendirmeye, belki ayağa kalkmaya çalışırken kalkamıyor. Koşarak içeriye giren bir gencin bakışları arasında yere yığılıyor. 
     Saat 18.46.58 Dehşetin yaşandığı salon yine hareketlenirken korku ve panik hala kol geziyor. İnsanlar, masada bıraktıkları eşyalarını da alıp bir an önce oradan uzaklaşmaya çalışırken, yere yığılan son nefeslerine veren kadına bakış atmaktan başka bir şey yapmıyorlar. Herkes kaçıyor. 
     -Saat 18.47.27 Bir elinde silahı diğer elinde dondurma ve telefonu olan polis telefonla arkadaşlarına bilgi vermeye çalışıyor. Saldırgan da onun ateşiyle patlayan lastiklerini tamir için girdiği yerde yakalanıyor. 
     
     LASTİKÇİ’DE YAKALANDI 

     Tesadüfen orada bulunan polisin açtığı ateş sonucu otomobilinin lastikleri patlayan saydırgan, onları tamir ettirmek için girdiği lastikçide yakayı ele verdi. Saldırgan çıkarıldığı adliyede tutuklanıp cezaevine konuldu. 
     
</TEXT>
</DOC>
