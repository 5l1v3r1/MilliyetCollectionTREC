<DOC>
<DOCNO> 384830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sonsiy10.html </URL>
<DATE> 2005/10/07/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Kayseri'ye giden Rehn'in lokum esprisi 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül ile AB Komisyonu'nun Genişlemeden Sorumlu Üyesi Olli Rehn, Kayseri Vali Vekili Tevfik Karabalık ve Kayseri Büyükşehir Belediye Başkanı Mehmet Özhaseki'yi ziyaret etti. 
     Rehn ve Gül, basına kapalı olarak gerçekleşen ziyaretlerde, Karabalık ve Özhaseki ile bir süre sohbet ettiler. 
     Özhaseki, gazetecilerin görüntü almasına izin verilen ziyarette, Rehn'e gümüş gondol şekerlik içinde lokum hediye etti. 
     ''Tatlı yiyelim tatlı konuşalım, ilişkilerimiz tatlı yürüsün'' diyen Özhaseki, bu hediyenin kız istemeye giderken erkek tarafınca kız evine götürüldüğünü söyledi. 
     Bunun üzerine Rehn, ''Gelin bunu kabul etmezse ne olur '' diye sordu. 
     Özhaseki'nin daha önce kız ve erkek tarafının bu konuda anlaştığını belirtmesi üzerine Rehn, ''Gelinin rejimine dikkat etmiyorsunuz'' diye espri yaptı. 
     Rehn, cumartesi günleri evlerinde tatlı günü olduğunu belirterek, şöyle dedi 
     ''Bu cumartesi evde bol bol Türk lokumu yiyip keyif yapacağız. Kalanları da kabineme götüreceğim. Orada da arkadaşlarımla paylaşacağım. Bu hediyenin taşıdığı sembol, bir anlamda bizim bundan sonraki ilişkilerimizi de sembolize edecek. Geçmişe göre çok daha akışlı, çok daha farklı olacak. O zaman bu hediye, bundan sonra Türkiye ve AB arasındaki yeni ilişkileri sembolize etsin.'' Gül ve Rehn, Cumhuriyet Meydanı'ndaki tarihi saat kulesi önünde de hatıra fotoğrafı da çektirdi. 
     
</TEXT>
</DOC>
