<DOC>
<DOCNO> 362874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sonyas09.html </URL>
<DATE> 2005/07/20/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Güvenli sürüş için şarkı söyle ama Eminem hariç .. 
</HEADLINE>
<TEXT>

     HİLAL YILMAZ Londra DHA 

      Sheffield Üniversitesi’nin yaptığı araştırma, direksiyon başında müzik dinleyen sürücünün sanılanın aksine dikkatini daha iyi topladığını ortaya çıkardı. Araştırmaya göre klasik ve rock müzik sürücünün konsantrasyonunu artırırken, dans müziği ya da duygusal melodiler sürücünün ilgisini dağıtıyor. 
     
     ŞARKI SÖYLEMEK YARARLI AMA EMİNEM HARİÇ 
     Üniversite’de görevli müzik psikoloğu Dr. Nicola Dibben müziğin, sessizlik, konuşma ya da radyo sesinden çok daha etkili olduğunu söyledi. Araba sürerken şarkı söyleyerek müziğe eşlik etmenin konsantrasyonu önemli ölçüde artırdığına dikkat çeken Dibben, "Şarkı söylemek hem vücudu sakinleştiriyor hem de yaptığınız işe daha iyi konsantre olmamızı sağlıyor ancak, Prodigy ve Eminem gibi grupların aşırı gürültülü müzikleri sürücülerin dikkatini dağıtabilir" diye konuştu. 
     
</TEXT>
</DOC>
