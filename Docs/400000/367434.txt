<DOC>
<DOCNO> 367434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sontur28.html </URL>
<DATE> 2005/08/05/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
İzmir'de ulaşım fiyatlarına düzenleme... 
</HEADLINE>
<TEXT>

     İzmir Büyükşehir Belediyesi, yarından geçerli olmak üzere toplu ulaşım araçlarının tarifelerinde düzenleme yaptı. 
     Büyükşehir Belediyesi’nden yapılan yazılı açıklamaya göre, olağanüstü gerçekleştirilen Ulaşım Koordinasyon Merkezi UKOME 
     toplantısında, toplu ulaşım araçlarının tarifelerinde, akaryakıt ve yedek parça zammı nedeniyle ayarlama yapıldı. Yapılan ayarlamaya göre, tam ve indirimli Kentkartlı binişler otobüs, metro ve gemide 15 yeni kuruş artış gösterirken, otobüslerdeki sürücü kartlı biniş fiyatı sabit tutuldu. Metro ve gemide jeton fiyatlarıysa 25 yeni kuruş artırıldı. Yarından geçerli olacak tarifeye göre, 1 YTL olan metro ve gemi jetonunun fiyatı 1.25 YTL’ye çıkarken, baykuş adı verilen ve 24.00- 06.00 saatleri arasında saat başı çalışan otobüslerin bilet ücreti değişmedi. 
     
</TEXT>
</DOC>
