<DOC>
<DOCNO> 367629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sonsiy07.html </URL>
<DATE> 2005/08/06/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Memur-Sen Hükümetin zam önerisi sevindirici ve şaşırtıcı 
</HEADLINE>
<TEXT>

     Memur-Sen Genel Başkanı Ahmet Aksu, "Hükümetin zam önerisini hem sevindirici hem de şaşırtıcı bulduk" dedi. 
     Aksu, Memur-Sen Aydın Şubesi’ni ziyaretinde, Devlet Bakanı ve Başbakan Yardımcısı Mehmet Ali Şahin’in en alt kademedeki memura 300 YTL verileceği açıklamasını heyecanla karşıladıklarını belirtti. 
     Hükümetin zam önerisini hem sevindirici hem de şaşırtıcı bulduklarını ifade eden Aksu, şöyle dedi 
     "Sayın Bakan’ın toplu görüşmelerde yüzde 7.4 artış düşüncesindeyiz açıklaması net değil. 300 YTL artı yüzde 7.4 mü ya da sadece yüzde 7.4 mü belli değil. Toplu görüşmelerde kamu çalışanına sadece yüzde 7.4 verilmesini kabul edilebilir bulmuyoruz. En düşük memur maaşı 950 YTL olmalı." Memurun açlık sınırı altında maaş aldığına dikkati çeken Aksu, "Memurun yaşam koşulları her yıl daha da kötüleşmektedir. Yaptığımız araştırmaya göre, açlık sınırı 3 bin 48 YTL’dir. Bu rakamlar göz önüne alındığında en düşük memur maaşı 950 YTL yapılarak memura hak ettiği koşullar sağlanmalıdır" diye konuştu. 
     
</TEXT>
</DOC>
