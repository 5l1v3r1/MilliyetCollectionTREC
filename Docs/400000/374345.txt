<DOC>
<DOCNO> 374345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sondun37.html </URL>
<DATE> 2005/08/31/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Savaş suçu sanığı Gotovina'yı korumakla suçlanan Hırvat yakalandı... 
</HEADLINE>
<TEXT>

     Hollanda’nın Lahey kentinde eski Yugoslavya için kurulan savaş suçları mahkemesi tarafından aranan Hırvat savaş suçu sanığı General Ante Gotovina’ya mali destek sağlamak ve korumakla suçlanan bir Hırvat, Yunanistan’da yakalandı. 
     Yunanistan Kamu Düzeni Bakanlığı’ndan yapılan açıklamada, Hırvat yeraltı dünyasının isimlerinden Hırvoce Petraç’ın 50 , istihbarat görevlileri ve liman polisi tarafından, ülkenin kuzeydoğusundaki İgumenitsa limanında, İtalya’ya giden bir gemide düzenlenen operasyonla yakalandığı belirtildi. 
     Petraç’ın Hırvatistan’da bir dizi suçtan arandığı kaydedildi. 
     Atina haber ajansı ANA ise Hırvat’ın Patras limanından İtalya’ya gitmekte olan bir gemide yapılan rutin arama sonucunda yakalandığını duyurdu. 
     Ajansın haberinde, sahte belgelerle seyahat ettiği belirlenen Hırvat’ın, Yunan gizli servisi tarafından gözaltına alınarak sorgulanmak üzere Atina’ya sevk edildiği belirtildi. 
     
</TEXT>
</DOC>
