<DOC>
<DOCNO> 374495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sontur09.html </URL>
<DATE> 2005/08/31/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Bekçi, çalıştığı okulu soydu 
</HEADLINE>
<TEXT>

     Kemal ATLAN ESKİŞEHİR, DHA 

      ESKİŞEHİR’de bir ilköğretim okulundan 21 bilgisayar çalan 2 kişi yakalandı. Zanlılardan birinin okulda bekçi olarak çalıştığı belirtildi. 
     13 Ağustos 2005 tarihinde Vişnelik Mahallesi’ndeki Ahmet Sezer İlköğretim Okulu’na giren hırsızlar 21 bilgisayar kasası, 2 disüstü bilgisayar, 21 bilgisayar klavyesi, 20 maus, 19 çift bilgisayar hoparlörü, 34 bilgisayar ara kablosu, 2 televizyon ile 5 kumaş perde çaldı. Emniyet Müdürlüğü Asayiş Şubesi Hırsızlık Bürosu ekipleri yaptıkları araştırmalar sonunda hırsızlık olayının sanıkları 57 yaşındaki Remzi Selvi ile 37 yaşındaki Kenan Önaçan yakalandı. Sanıkların evlerinde yapılan aramalarda okuldan çalınan bilgisayarlar bulunarak el konuldu. 
     Emniyet Müdürlüğü yetkilileri, sanıklardan Remzi Selvi’nin soyulan okulda bekçi olarak çalıştığını belirtti. Ücreti Okul Aile Birliği tarafından ödenen Remzi Selvi’nin, arkadaşı Kenan Önaçan ile birlikte gece okula gelip anahtarla kapıyı açtıktan sonra, bilgisayarları bir araca yükleyip götürüdüğü kaydedildi. Remzi Selvi polislere, gündüz saatinde okulda kimse yoktu. Laboratuvardan bilgisayarları okulun arka çıkış kapısındaki koridora taşıdım. Akşam da gelip arkadaşımla birlikte bunları götürdük. Olaya hırsızlık süsü vermek için de kapların kilit kısımlarını tornavida ile oydum'' dedi. 
     Yetkililer, çalıntı bilgisayar ve televizyonların okul yönetimine teslim edildiğini, 2 sanığın sorgulamalarının tamamlanmasından ardından adliyeye sevk edileceğini bildirdi. 
     Eskişehir Emniyet Müdür Vekili Harun İpek, hırsızlık olayının sanıklarını yakalayan polis memurlarına işkembecide çorba ikram etti 
     
</TEXT>
</DOC>
