<DOC>
<DOCNO> 376074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/soneko36.html </URL>
<DATE> 2005/09/06/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Rusya, AB'den et ithalatını yasaklayabilir... 
</HEADLINE>
<TEXT>

     Rusya, hastalık riski taşıyan kaçak etlerin ülkeye girişine aracılık ettiği gerekçesiyle, Avrupa Birliği'nden AB et ithalatını yasaklayabileceği uyarısında bulundu. 
     Hayvan ve Bitki Güvenliği Ofisi Başkanı Sergei Dankvert, Çin, Kanada ve ABD'den gelen kaçak etlerin adını açıklamadığı bir Baltık ülkesi yoluyla Rusya'ya girdiği belirterek, bu malların sevkıyatının durdurulmasını ve soruşturma başlatılmasını istedi. 
     Rusya, et ithalatı konusunda geçen yıl AB'den, tüm birlik ülkeleri için geçerli olacak genel güvenlik sertifikası uygulamasını başlatmasını istemişti. 
     Rusya, deli dana hastalığı nedeniyle ABD ve Kanada'dan, geçen yıl sonlarında ise ortaya çıkan bazı hastalıklar nedeniyle Çin'den et ithalatını yasaklamıştı. 
     
</TEXT>
</DOC>
