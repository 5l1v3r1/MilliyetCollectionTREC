<DOC>
<DOCNO> 391651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/yazar/gureli.html </URL>
<DATE> 2005/11/02/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Adam 
</HEADLINE>
<TEXT>


Cumhurbaşkanı'ndan ve rektörlerden adam diye söz ettiklerine göre, biz de onlara adam diyebiliriz. 
Müsteşarının intihal yaptığı YÖK tarafından da saptanınca, adam diyor ki intikam alıyorlar. YÖK'ün kararını eleştirecek başka sözcük mü yok 
Elbet var, ama adamın dünyası intikam üzerine kurulmuş, siyasete gelişi okuduğu şiirin intikamını almaktan kaynaklanıyor. Adam laik Cumhuriyet'in çağdaş kurumlarını içine sindiremiyor. Bu nedenle aklına gelen ilk sözcük intikam oluyor. 
Asıl intikamcı davranışlar ise ondan geliyor. 
2006 mali yılı bütçesinde tüm üniversitelerin bütçeleri artırılırken sadece Van Yüzüncü Yıl Üniversitesi ve YÖK'ün bütçesinde kısıntı yapıldı. 
Yargı kararı nedeniyle İstanbul Üniversitesi'nin Baltalimanı Sosyal Tesisleri'ne el koyamayınca, bu engeli aşmak için, yasa değişikliğine gidildi. 
İntikam söz konusuysa asıl bunlar intikam. 
Adam diyor ki herkes kanunlar önünde eşittir. Rektörlerin hesap vermemesi söz konusu değildir. 
O halde niye h l dokunulmazlık sınırını siyasal söz ve eylemlerin dışındaki adi suçlar için kaldırmıyorsunuz 
3 bakan ve 9 AKP milletvekili, haklarındaki yolsuzluk dosyaları için yargıdan niye kaçıyor 
Adam, Malatya Çocuk Yuvası'ndaki vahşet olayı nedeniyle ilgili Bakan'ı savunurken "Benim bakanım" aşağı, "Benim bakanım" yukarı lafı gırla gidiyor. Sanki babasının malı "Sayın Bakan" ya da "bakanımız" demek nezaketi yok mu 
Biz, ilgili bakanın Londra'da Türkiye adına katıldığı toplantıyı kesip hemen yurda dönmeyişini eleştirmiyoruz. Önce, kendisinden pederşahi mülkiyet söylemiyle söz edilişine karşı, bir hanımefendi olarak kibarca uyarıda bulunmamasını yadırgıyoruz. 
Sonra "Bana gelen hiçbir rapor, hiçbir değerlendirme sumen altı edilmemiştir" deyişini eleştiriyoruz. Çünkü AKP iktidarı döneminde Devlet Denetleme Kurulu'nun ve Başbakanlık Teftiş Kurulu'nun hazırladığı iki rapor, biri 29 Kasım 2003'te, öbürü 13 Ocak 2005'te gazetelerde bile yayımlandı. 
Son olarak da, Malatya İl Sosyal Hizmetler Müdürü, daha önce ölümlü 2 olay olduğunu ve bunların basından saklandığını açıkladı. 
Bakan Çubukçu, "Bana gelmedi" diye kelime oyunu yapmamalı, raporları kendisine iletmeyenlerden hesap sorabilmeli. Bakanın istifasını asıl bu yetkinsizlik gerektirir. 

Bir şiir 
Bu haftaki dizelerimiz, Nuri Dağdelen'den Berfin bahar, Ekim 2005 sayısı 
"Üşümüş ve yorgun gecelerimde Yaşam avuçlarımda bir zakkum ağacı Gizliyorum kendimi tüm gezegenlerden Açar, Mimoza çiçekleri bu sahilde Ve pamuk yüklü bulutlar iner Sisem'a. Seni yaşıyorum yeniden." 



</TEXT>
</DOC>
