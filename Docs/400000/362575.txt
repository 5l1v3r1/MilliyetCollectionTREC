<DOC>
<DOCNO> 362575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/ekonomi/eko10.html </URL>
<DATE> 2005/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
JP Morgan Chase'den İş Bankası'na kalite ödülü 
</HEADLINE>
<TEXT>



JP Morgan Chase, 4 bin banka arasında yaptığı değerlendirme sonucunda İş Bankası'na "Kalite Ödülü" verdi. İş Bankası'ndan yapılan açıklamada, İş Bankası'nın ödüle, JP Morgan Chase Bank'ın dünya çapında çalıştığı 4 bin banka arasından değer görüldüğü belirtilerek, bankanın, 2004'te JP Morgan Chase Bank'a gönderdiği döviz havalelerinin otomatik işlenme oranının STP Straight Through Processing yüzde 99'a ulaşması nedeniyle Kalite Ödülü aldığı kaydedildi. STP konusunda çok katı kriterlere sahip olan JP Morgan Chase Bank'ın, dünya çapında kendisine havale gönderen 4 bin banka arasından en fazla yüzde 1'ine bu ödülü verdiği ifade edilen açıklamada, İş Bankası'nın, dünyada bu ödülü kazanan 40 banka arasındaki sıralamada ilk 10 bankadan biri, Türkiye'de ise en iyi banka olduğu belirtildi. 


</TEXT>
</DOC>
