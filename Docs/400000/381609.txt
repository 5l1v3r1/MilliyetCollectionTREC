<DOC>
<DOCNO> 381609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sonsiy14.html </URL>
<DATE> 2005/09/26/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Davis'den Erdoğan'a Pamuk konusunda da böyle davranın 
</HEADLINE>
<TEXT>

     Avrupa Konseyi Genel Sekreteri Terry Davis, Başbakan Recep Tayyip Erdoğan’ın, Ermeni Konferansı konusunda takındığı tutuma güçlü bir destek verdi. "Aynı tavrının Orhan Pamuk konusunda da hakim olacağını uyuyorum" ifadesini kullanan Davis, AB’nin Türkiye’ye verdiği sözleri yerine getirmesini de istedi. 
     Terry Davis, Osmanlı Ermeniler konulu konferansın gerçekleşmesinin ardından yaptığı yazılı açıklamada konferansı düzenleyenleri "cesaret" ve "kararlılığı" dolayı kutladı. Modern, demokratik ve hoşgörülü bir Türkiye’ye inananların İstanbul sokaklarındaki aşırı milliyetçilerce susturulmayı reddettiklerini söyleyen Davis, şöyle devam etti 
     "Türkiye’de ifade özgürlüğünü destekleyen Başbakan Recep Tayyip Erdoğan’ın takındığı tutuma güçlü desteğimi yineliyorum. Böyle bir tutumun, bir süre önce Ermeni sorunu konusunda açık bir biçimde konuşan, en ünlü Türk yazarlarından Orhan Pamuk hakkındaki utanç verici adli kovuşturma ile ilgili olarak da hakim olacağını umuyorum." Türk makamları ve kamuoyunun Ermeni sorunu konusundaki duyarlılığını anladığını belirten Davies, "Ancak bu tür acı verici sorunlar, baskı ve propaganda değil, diyalog ve gerçekler yoluyla çözümlenmeli" ifadesini kullandı. 
     
     AB SÖZÜNÜ TUTSUN 
     Terry Davis, Türkiye’nin Avrupa Konseyi üyesi olarak Avrupa İnsan Hakları Sözleşmesine sayğı duyması gerektiğini belirterek Türkiye’nin demokratik ve insan hakları reformlarını sürdüreceği beklentisini de dile getirdi. Davis "Aynı zamanda diğer Avrupa başkentlerindeki liderlerin, layık bir biçimde davranarak taahütlerini ve Türkiye’ye verdikleri sözlerini hatırlayacağını da umuyorum" dedi. 
     
</TEXT>
</DOC>
