<DOC>
<DOCNO> 399463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/ekonomi/eko05.html </URL>
<DATE> 2005/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Unakıtan'a espri uyarısı 
</HEADLINE>
<TEXT>


AKP'li Geçen, Maliye Bakan'ının 'Babalar gibi satarım' gibi esprilerini 'Gayriciddiliği şık değil' diyerek eleştirdi. Bu şik yet üzerine Başbakan Erdoğan, Bakan Unakıtan'ı uyaracağını söyledi 

ABDULLAH KARAKUŞ Ankara 

Maliye Bakanı Kemal Unakıtan'ın özelleştirmeler için söylediği, "Babalar gibi satarım" sözleri ve oğlu Abdullah Unakıtan'ın 4 bin ton mısır ithal etmesi ile ilgili, "Tavukları mısırsız bırakamayız, sürekli yiyorlar" gibi esprili açıklamaları, AKP'de sıkıntı yarattı. 
Milletvekillerinin "gayriciddiliği şık değil" şik yetleri üzerine Başbakan Recep Tayyip Erdoğan, Unakıtan'ı uyaracağını söyledi. 
AKP'nin önceki günkü grup toplantısının basına kapalı bölümünde Hatay Milletvekili Fuat Geçen, ciddi olaylar karşısında Unakıtan'ın esprili tavrını gündeme getirdi. 

'Daha ciddi olabilir' 
Unakıtan'ı ağır bir şekilde eleştiren Geçen, "Mısır - tavuk örnekleri tartışma yarattı. Böyle yaklaşım tarzı olmaz. Şık bulmuyorum. Gayriciddi buluyorum. Bakanın esprili bir kişiliği olabilir ama bu da bir yere kadardır. İşi sulandırıyor" dedi. 
Geçen, "Sürekli bize tepkiler geliyor. Önemli konularda daha ciddi olabilir. Lütfen Maliye Bakanı'nı uyarınız" diye konuştu. Başbakan Erdoğan da Unakıtan'ı uyaracağını ve durumu düzelteceğini belirterek, "Bunu yapmaması gerektiğini kendisine ileteceğim" diye konuştu. 


</TEXT>
</DOC>
