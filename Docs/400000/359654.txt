<DOC>
<DOCNO> 359654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/sonspo07.html </URL>
<DATE> 2005/07/09/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Unutulmaz finalin anıları... 
</HEADLINE>
<TEXT>

     İngilizler, Liverpool'a 20 yıl sonra Avrupa'nın en büyük kupasını getiren Şampiyonlar Ligi finalini unutmuyor. FourFourTwo son sayısında Liverpool'lulara İstanbul anılarını sormuş. Alıntılıyoruz... 
     Şampiyonlar Ligi finalinin üzerinden bir buçuk ay geçti. Avrupa'nın bu en büyük kupası sahibini bulurken o muhteşem dakikalara biz de tanıklık ettik. İstanbul pazartesiden perşembeye bambaşka bir çehreye büründü final haftası. Bizler gibi 20 yıl sonra kupayı muhteşem bir finalle kucaklayan İngizler de belli ki bu finali unutamamış. İngilizlerin ünlü futbol dergisi FourFourTwo son sayısında Liverpool taraftarlarına İstanbul hatıralarını sormuş. İşte Liverpool'luların İstanbul macerasında unutamadıkları... 

Steve Waters 

En önemli an Seçmesi zor ama devre arasında 3-0 gerideyken You'll Never Walk Alone'u söylememiz unutulmazdı. Milan taraftarları şaşkına dönmüşlerdi. 
En iyi final şarkısı Şampiyonlar Ligi Biz kebap yiyoruz. 
En eğlenceli an Yüzlerce Liverpool taraftarının stadyum dışında kurulan sahneyi istila etmesi. Türk organizatörler "Sevgili Liverpool taraftarları, sahne çökebilir. Hepiniz ölebilirsiniz. Sahne çökmek üzere diyorum" demesiydi. 

Tom England 

En önemli an Üç tane anlatayım. İlki beraberlik golünü attığımız andı. İkincisi Dudek'in son penaltıyı kurtardığı an. Sonuncusu ise kupayı aldığımız an. 
En iyi şarkı Devrede söylenen You'll Never Walk Alone. 
En eğlenceli an İçtiğimiz yerde arkadaşımız dört içkiye 200 sterlin ödedi sonra biz yaklaşık olarak 50 metre aşağıda 4 sterline aynı içkiden dört tane daha aldık. 

Richard Turney 

En önemli an Taksim'den Olimpiyat Stadı'na yaptığımız yolculuk. Türkler yol kenarında bize el sallıyorlardı. Yolda çocuklara 'çak' yapıyorduk. Her yerde Liverpool taraftarları vardı. Bir yerden sonra taksiden inip yürümeye başladık. Hacca gitmek gibiydi. 
En iyi pankart Kaybolan 21 yıl sonra kupanın sahibi burada. 

Mike Hill 

En önemli an Jamie Carragher ve Steven Gerrard'ın Dudek penaltıyı kurtardıktan sonra önce ona doğru sonra ise taraftarlara doğru koşması. Şampiyonlar Ligi'ni kazanmıştık ama onlar için taraftarlar daha önemliydi. 
En eğlenceli an Adamın birinin bize ısrarla arkasında El Hadji Diouf yazan sahte Liverpool forması satmaya çalışması. 
En iyi hik ye Nasıl olur da ligi liderin 37 puan gerisinde bitiren bir takım Avrupa'nın en iyi takımını yenerek Şampiyonlar Ligi şampiyonu olur. Bu inanılmaz bir hik ye. 

Neil McAtemney 

En önemli an Xabi'nin beraberlik golü. Ayrıca John Aldridge ve Gary Gillespie'yle barda karşılaşmamız da çok hoştu. Aldridge size söyleyemeyeceğim bazı anti-Manchester United şarkıları söylüyordu. 
     En iyi şarkı Beşinci defa. 

     
</TEXT>
</DOC>
