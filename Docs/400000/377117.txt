<DOC>
<DOCNO> 377117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sontur09.html </URL>
<DATE> 2005/09/09/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Konya'da yangın 2 çocuk öldü 
</HEADLINE>
<TEXT>

     Konya’nın Altınekin İlçesi’nde meydana gelen yangında ölen çocuk sayısı 2’ye çıktı. 
     Alınan bilgiye göre, ilçeye bağlı Akıncılar Beldesi’nde Ahmet Dere’nin evinde elektrik kontağından kaynaklandığı belirtilen yangında, 2 yaşındaki Ahmet Dere’nin yanı sıra 5 yaşındaki Mediha Dere’nin de öldüğü bildirildi. 
     Komşular tarafından Keziban Dere’nin 7 yaralı olarak kurtarıldığı yangında, çocuklarını alevler içindeki evden çıkarmak isteyen baba Mustafa Dere 27 de ağır yaralandı. Yaralanan 7 yaşındaki Keziban ile babası Mustafa Dere, Konya Numune Hastanesi’nde tedavi altına alındı. 
     Çocukların anneleri Emine Dere’nin ise yangın sırasında evlerinin yakınındaki ahırda hayvanlarla ilgilendiği için olaydan yara almadan kurtulduğu öğrenildi. 
     Yetkililer, evin ahşap olması nedeniyle alevlerin kısa sürede büyüdüğünü kaydettiler. 
     Bu arada, söndürme çalışmalarına katılan belde sakinlerine, yangının kontrol alınmasından sonra zehirlenme ihtimaline karşı ayran verildi. 
     Yangınla ilgili soruşturma sürdürülüyor. 
     
</TEXT>
</DOC>
