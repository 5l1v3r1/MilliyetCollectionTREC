<DOC>
<DOCNO> 377940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/siyaset/siy03.html </URL>
<DATE> 2005/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizb-ut Tahrir'in hilafet eylemine 24 tutuklama 
</HEADLINE>
<TEXT>


Ankara'da 'Hilafet eylemi yapmak isterken' yakalanan 33 kişiden 24'ü örgüt üyesi olmak suçundan cezaevine gönderildi. Sekiz kişi ise serbest bırakıldı 

TÜRKER KARAPINAR Ankara 


Başbakan Recep Tayyip Erdoğan'ın Ankara Hacı Bayram Camii'nde cuma namazı kıldığı sırada "hilafet yanlısı eylem yapmak" isterken gözaltına alınan yasadışı Hizb-ut Tahrir örgütü üyesi 33 kişiden 24'ü tutuklanarak, cezaevine gönderildi. 
Emniyet'teki sorguları biten 33 kişi dün adliyeye sevk edildi. Yaşı 18'den küçük olan bir kişi çocuk suçlarına bakmakla görevli savcılığa sevk edilirken, diğer zanlıların ifadeleri 4 savcısı tarafından alındı. 8 kişi tutuksuz yargılanmak üzere serbest bırakıldı, 24 kişi tutuklanmaları istemiyle Ankara 11. Ağır Ceza Mahkemesi Yedek H kimliği'ne sevk edildi. H kim Rüstem Çiloğlu, ifadelerini aldığı 24 kişinin, örgüt üyesi olmak ve örgüt propagandası yapmak suçundan tutuklanmalarına karar verdi. Yaşı 18'den küçük olan zanlı, ifadesinin alınmasının ardından serbest bırakıldı. 

DGM'de öğle namazı 
24 kişi, tutuklanmadan önce sevk edildikleri kapatılan Ankara 2 No'lu DGM'nin salonunda öğle namazını kıldı. Zanlıların, savcılık ifadelerinde, Hizb-ut Tahrir örgütünün üyesi olduklarını kabul ettikleri, ancak sorguyu "caiz değil" diyerek kabul etmedikleri bildirildi. Zanlıların, ifadelerinde, Cumhuriyet gazetesi okuduklarını, İstanbul Fatih Camii'nde düzenlenen eylemden de bu vesileyle haberdar olduklarını, her cuma günü de Hacı Bayram Camii'ne gittiklerini söyledikleri öğrenildi. 


</TEXT>
</DOC>
