<DOC>
<DOCNO> 372940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/guncel/axgun02.html </URL>
<DATE> 2005/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İçki satış yasağına bakanlık incelemesi 
</HEADLINE>
<TEXT>


İçişleri Bakanlığı, Meram Belediyesi hakkında inceleme başlattı. AKP'li Belediye Başkanı Tuzcuoğlu ise, "Ruhsata işleten, içki satabilir" diyerek geri adım attı 

ANKARA Milliyet 

Konya merkez Meram Belediyesi'nin, Tekel bayii ruhsatı vermemesi, bakkal ruhsatıyla içki satışı yapan dükk nları kapatmasının dün gazetelerde yer almasının ardından, İçişleri Bakanlığı harekete geçti. 
Bakanlık bünyesindeki Mahalli İdareler Genel Müdürlüğü, dün sabah Müsteşar Vekili Rasim Baş'ın imzasıyla Konya Valiliği'ne "acil" koduyla yazı gönderip iddialarla ilgili en kısa sürede bilgi verilmesini istedi. Bakanlık, bilgi gelmesinin ardından inceleme için müfettiş görevlendirebilecek. 

'Sadece uyardık' 
Olayın saptırıldığını iddia eden AKP'li Belediye Başkanı Refik Tuzcuoğlu ise Meram'da belediyenin, Tekel ürünleri üzerinde 6 aydır envanter çalışması yaptığını belirterek, "Biz sadece, bakkal ruhsatıyla Tekel ürünü satan işletmecileri uyardık" dedi. 
Belediyenin uyguladığı İşyeri Açma ve Çalışma Ruhsatlarına İlişkin Yönetmeliğe göre, zabıta ve Hukuk Müdürlüğü'nün durumu "Tekel ürünlerinin tali, yani ikinci faaliyet konusu olarak" yorumladığını kaydeden Tuzcuoğlu, bakkal dükk nında satılan Tekel ürünlerinin ruhsata işlenmesi gerektiğini iddia etti. Tuzcuoğlu, "Gönderdiğimiz uyarıları dikkate alanlar ve gerekli işlemleri yaptıranlar, satışlarına devam edecek" dedi. Belediyeden yapılan açıklamada da, "Bugüne kadar kapatılma uygulamasına geçilmedi. Ruhsat da iptal edilmedi. Sadece bakkal ruhsatıyla Tekel ürünü satan işletmeciler uyarıldı" denildi. 

Bakkallar federasyonu Bakkal gıda satmak zorunda değil 

GÜLÇİN ÜSTÜN 
MERAM'daki 27 Tekel bayiinin ruhsatının belediye encümen kararıyla iptal edilmesi, Türkiye Bakkallar ve Bayiler Federasyonu Başkanı Bedevi Palandöken'in de tepkisini çekti. Palandöken, bakkal ruhsatı alan bayinin temel gıda maddesi satma zorunluluğu olmadığını ifade ederek şunları söyledi "Başkanın kapatma gerekçeleri geçerli değil. Bakkaliye ruhsatı alan içki, sigara ve temel ihtiyaç maddelerini satabilir. Gıda maddesi satma zorunluluğu yok. Ruhsat çerçevesinde istediğini satar. Bu bayilerin Tütün Üst Kurulu'ndan da alınmış izinleri var." Bir bakkal sahibi ise, aldıkları bakkaliye ruhsatında yan faaliyet alanı olarak Tekel ürünü satışının yapılacağının yazıldığını, aksi takdirde Tekel'in kendilerine bayilik vermediğini söyledi. Dükk n sahibi, "Başvurduğumuz belediyenin Ruhsat Şube Müdürlüğü yetkilileri, 'Yapacak bir şey yok, mahkemeye başvurun' dedi" diye konuştu. 


</TEXT>
</DOC>
