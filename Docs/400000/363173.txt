<DOC>
<DOCNO> 363173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sontur36.html </URL>
<DATE> 2005/07/21/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
TEM'de kaza 7 ölü 
</HEADLINE>
<TEXT>

     TEM otoyolu Çamlıdere mevkiinde, park halindeki kamyona arkadan çarpan otomobilde bulunan aynı aileden 7 kişi hayatını kaybetti. 
     Yetkililerden alınan bilgiye göre, İstanbul’dan Ankara istikametine seyir halindeki 34 DRR 78 plakalı otomobil, Çamlıdere mevkii 93. kilometrede, sağ şeritte park halindeki 63 FF 970 plakalı kamyona çarptı. 
     Arıza yaptığı için yol kenarına çekildiği bildirilen kamyona arkadan çarpan otomobildeki aynı aileden biri bebek 7 kişi hayatını kaybetti. 
     İstanbul’dan Ankara istikametine giden ve sürücüsü henüz belirlenemeyen 34 DRR 78 plakalı otomobilin, Çamlıdere mevkii 93. kilometrede, sağ şeritte park halindeki 63 FF 970 plakalı kamyona çarpması sonucu ölen 7 kişiden 4’ünün Fatma Akbaş, Havva, Ayten ve Necati Coşar olduğu belirlendi. 
     Yetkililer, diğer 3 kişinin isimlerinin belirlenmesine çalışıldığını kaydettiler. 
     
</TEXT>
</DOC>
