<DOC>
<DOCNO> 373422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sontur11.html </URL>
<DATE> 2005/08/27/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Cihanbeyli'de silahlı kavga 2 kişi öldü, biri polis 2 kişi yaralandı... 
</HEADLINE>
<TEXT>

     Konya'nın Cihanbeyli İlçesi'nde, kız kaçırma meselesinden aralarında husumet bulunan 2 grup arasında çıkan silahlı kavgada 2 kişi öldü, biri polis 2 kişi yaralandı. 
     Edinilen bilgiye göre, Köprübaşı Yeniyol Caddesi Kayalı Sokak'ta, Fatih K, Abdullah Ö. ve Vahyettin K, ile aralarında kız kaçırma meselesinden husumet bulunduğu belirtilen İ.Ö, E.Ö. ve Y.Ö. tartıştı. 
     Tartışmanın kavgaya dönüşmesi üzerine, İ.Ö, E.Ö. ve Y.Ö'nün, av tüfeğiyle bu kişilere ateş açtıkları iddia edildi. Fatih K, olay yerinde öldü. 
     Abdullah Ö. ile Vahyettin K. ise yaralandı. Konya Numune Hastanesi'ne kaldırılan yaralılardan Vahyettin K. de müdahaleye rağmen kurtarılamadı. 
     Kavga nedeniyle olay yerine sevk edilen araçta bulunan polis memuru Mustafa Aci ise bacaklarına isabet eden saçmalarla yaralandı. Aci, Konya Numune Hastanesi'nde tedavi altına alındı. 
     İ.Ö, E.Ö. ve Y.Ö'nün olayın ardından 71 DC 873 plakalı otomobille kaçtıkları, bu kişilerin yakalanması için çalışma başlatıldığı bildirildi. 
     Olayla ilgili soruşturma sürüyor. 
     
</TEXT>
</DOC>
