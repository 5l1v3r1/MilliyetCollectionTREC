<DOC>
<DOCNO> 396971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sondun14.html </URL>
<DATE> 2005/11/22/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Merkel, Almanya'nın ilk kadın Başbakanı oldu 
</HEADLINE>
<TEXT>

     Alman Hıristiyan Demokrat Birlik Partisi CDU Genel Başkanı Angela Merkel, Federal Meclis'te Bundestag yapılan gizli oylamada, başbakan seçildi. 
     Merkel, 611 geçerli oyun 397'sini alarak Almanya'nın ilk kadın başbakanı oldu. 202 milletvekili ''Hayır'' oyu kullanırken 12 milletvekili çekimser kaldı. 
     Anayasa gereği, Cumhurbaşkanı Horst Köhler tarafından Meclis Başkanı Norbert Lammert'e başbakanlık için önerilen tek aday olan Merkel'in, 614 milletvekilinden en az 308'inin oyunu alması gerekiyordu. 
     Lammert, oylama başlamadan, iki hafta önce vefat eden Sosyal Demokrat Parti SPD milletvekili Dagmar Schmidt'i anmak üzere kısa bir konuşma yaptı. Schmidt'in yerine Christoph Pries milletvekilliğine getirildi. 
     Merkel, Köhler'den göreve atanma belgesini almak için Cumhurbaşkanlığı konutuna gidecek, daha sonra da mecliste yemin ederek göreve başlayacak. 
     
</TEXT>
</DOC>
