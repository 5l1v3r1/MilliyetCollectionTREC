<DOC>
<DOCNO> 382970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sonyas05.html </URL>
<DATE> 2005/09/30/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Popodan göğüs yaptılar 
</HEADLINE>
<TEXT>

     Almanya'nın Berlin kentinde yaşayan 2 çocuk annesi Gabriele P.'nin 41 bir göğsü, kanser nedeniyle 2000 yılında alındı. "Kanser illetinden kurtuldum" diye sevinen talihsiz kadının, 1 yıl sonra diğer göğsünde tümör çıktı. İkinci göğsü de alınan Gabriele, bu olaydan sonra depresyona girdi. "Tam anlamıyla dibe vurmuştum. Aynalara bakamıyordum" diyen genç kadın, tesadüf eseri öğrendiği bir haberle mutluluktan havalara uçtu. 
     
     'ESKİSİ GİBİ SEKSİ VE GÜZELİM' 
     Berlin'deki bir hastanede, plastik cerrah Dr. Johannes Bruck, hastalarına popolarından aldığı deri ve dokularla yaptığı göğüslerle adını duyurmuştu. Hiç vakit kaybetmeden soluğu bu hastanede alan Gabriele, tam 7 saat süren bir operasyonla kendi poposundan göğüslerine kavuştu. 
     Silikon ve başka vücutlardan alınacak deriyle göğüs sahibi olmak istemediğini söyleyen Gabriele, "Tekrar eski halime döndüğüm için çok mutluyum. Kendimi eskiden olduğu gibi yine seksi ve güzel hissediyorum" diyor. Berlin'de bu yöntemi kullanan tek doktor olan Bruck, şimdiye kadar aynı şekilde 200 operasyon yaparak hastalarını iyileştirdiğini söylüyor. 
     
</TEXT>
</DOC>
