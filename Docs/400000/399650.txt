<DOC>
<DOCNO> 399650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/soneko48.html </URL>
<DATE> 2005/12/01/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Toyota Dünya çapında yüzde 9 artış sağladık 
</HEADLINE>
<TEXT>

     Toyota Avrupa Başkanı Shinchi Sasaki, Adapazarı'ndaki fabrikanın, Toyota'nın operasyon merkezi haline geldiğini belirtti. 
     Adapazarı'ndaki Toyota Otomotiv Türkiye A.Ş'de 500 bininci otomobilin üretilmesi nedeniyle tören gerçekleştirildi. Tören öncesi düzenlenen basın toplantısında üretim hakkında bilgi veren Toyota Avrupa Başkanı Shinchi Sasaki, Toyota'nın tüm dünyadaki 2005 yılı üretim tahmininin 8.2 milyon adet olduğunu söyledi. 
     Sasaki, ''Toyota satışları arttırmıştır. Dünya çapında yüzde 9'luk bir artış sağladık. 2004 yılında 8. defa satış rekoru kırdık. Avrupa'da da 980 bin araca ulaşacağımızı tahmin ediyoruz'' dedi. 
     Toyota Türkiye'nin üretimi son 5 yıl içinde büyük artış gösterdiğini kaydeden Sasaki, bu yıl Toyota Türkiye'nin 150 binden fazla araç üreteceğini kaydederek, şöyle konuştu 
     ''Türkiye'de üretilip Avrupa'da satılan ve kullanılan araç sayısı artıyor. Türkiye'de tedarikçilerden aldığımız ürün miktarı artmıştır. Bu yıl 6 milyon avroluk mal aldık. Bu ilerde artacaktır. Toyota Adapazarı Toyota'nın operasyon merkezi haline gelmiştir. 2006'da tedarikçilerden aldığımız ürün artacaktır. Toyota Türkiye'nin tedarikçilerden elde ettiği mallar Avrupa, Güney Afrika ve Japonya'daki fabrikalarında da kullanılmaktadır.'' 
     
     ''ÇALIŞAN SAYIMIZ 5 KAT ARTTI''.. 
     Toyota Türkiye'nin bugün tarihinde çok önemli olan köşe taşına eriştiğini anlatan Sasaki, şöyle devam etti 
     ''Bugün 500 bininci aracı üretmiş olacağız. Bu sonuca ulaşmak için Toyota Türkiye'deki imalat tesislerine yatarım yapmaya devam edecektir. Toyota Türkiye'nin toplam yatırımı 730 milyon avroya ulaşmıştır. Bunun 400 milyon avrosu son 5 yıl içinde gerçekleşti. Şu an Adapazarı Toyata'da 3 bin 500 kişi çalışıyor. 2002 yılıyla karşılaştırdığımızda çalışan sayımız 5 kat arttı. Yatırım ve imalattaki artışlarla, ihracat oranı gözle görülür şekilde arttı. Bu yıl Toyota Türkiye'de genellikle Avrupa'ya olmak üzere 140 bin aracı ihraç etmeyi düşünüyoruz. 
     Bu büyüme eğilimine de paralel olarak Türkiye'de 2004 yılında ihracatta lider hale geldik. Bu eğilimi devam ettireceğiz. 2005 yılında 2.2 milyar dolarlık ihracat tutarına ulaşmayı hedefliyoruz. Toyota Türkiye'de üretim ve finansal açıdan büyük gelişmeler olmuştur. Toyota Türkiye, sosyal, çevre ve eğitim projelerine de destek verecektir. Toyota Avrupa'daki büyümesini devam ettirecektir. Bunu yaparken hem üretim tabanın arttırılması ve müşterilere en yüksek kalitedeki ürünlerin sunulması gerekmektedir.'' 
     
     PAZARLAMA TOYOTA-SA'DA... 
     Basın toplantısında gazetecilerin sorularını cevaplandıran Toyata Türkiye Üst Yöneticisi CEO Kazuhiro Kobayashi de, 2006 yılı hedeflerinin 150 bin üniteden oluşan araç üretimi gerçekleştirmek ve bununun yüzde 90'ını ihraç etmek olduğunu bildirdi. 
     Kobayashi bir gazetecinin, ''Toyota-Sa adındaki pazarlama şirketinde değiştirmeye gitmeyi düşünüyor musunuz Şanzıman fabrikası kurmayı düşünüyor musunuz '' şeklindeki sorusunu da şöyle yanıtladı 
     ''Biz imalat ve satışı yeniden yapılandırdık. Bu süreci 2000 yılında gerçekleştirdik. Toyota-Sa'ya bıraktık. Türkiye'deki satışlardan son derece memnunuz. Gerçekten de satış ve dağıtımla ilgili değişiklik olacağını sanmıyorum. Toyota Türkiye, bu sene Avrupa ile entegre olmayı başardı. Avrupa'daki satışlardan da memnunuz. Şanzıman üretimimiz Polonya'da gerçekleşiyor. Buna yeni başladık. Üretim sayısını arttıracağız. Artışı gelecek sene de sürdüreceğiz. Polonya'daki üretim Avrupa'daki ihtiyacı karşılıyor. Şanzımana yönelik Türkiye'de herhangi bir bir çalışma gözükmüyor.'' 
     
</TEXT>
</DOC>
