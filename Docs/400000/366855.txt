<DOC>
<DOCNO> 366855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/ekonomi/eko03.html </URL>
<DATE> 2005/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Adidas, 3.8 milyar dolara Reebok'ı alıyor 
</HEADLINE>
<TEXT>


Piyasa değeri 2.6 milyar dolar olan Reebok'a 3.8 milyar dolar ödemeyi kabul eden Adidas, ABD'de satışlarını ikiye katlayarak, dünya spor ürünleri pazarının lideri Nike'ın tahtını zorlamayı planlıyor 

EKONOMİ SERVİSİ 

Alman spor ürünleri şirketi Adidas, 3.8 milyar dolar karşılığında rakibi Reebok'ı satın alıyor. Adidas, böylece Amerikan piyasasında güçlenerek, Nike'ın tahtını zorlamayı planlıyor. Anlaşmayı 'stratejik bir adım' olarak niteleyen Adidas'ın patronu Herbert Hainer, "Başta Kuzey Amerika olmak üzere daha geniş bir coğrafyaya yayılacağız" dedi. Anlaşmaya göre Adidas her bir Reebok hissesi için 59 dolar ödeyecek. Satışın, 2006'nın ilk yarısında gerçekleşmesi planlanıyor. 
Dünya çapındaki spor ürünleri pazarının lideri olan Nike'ın pazar payı yüzde 31, toplam satışları ise 13.7 milyar dolar düzeyinde. Halen pazarın ikinci büyüğü olan Adidas, üçüncü sıradaki Reebok'ı alınca pazar payı yüzde 28'e, toplam satışları da 11.7 milyar dolara ulaşacak. Anlaşmayla spor ürünleri pazarının yeniden biçimleneceği, Nike'ın 10 yılı aşkın zamandan sonra ilk kez ciddi bir rakiple karşı karşıya kalacağı vurgulanıyor. Satın almanın ardından Adidas'ın, ABD'deki satışlarını iki katına çıkaracağı tahmin ediliyor. Anlaşmanın ayrıca Puma'nın son yıllardaki yükselişini önlemeye yönelik bir adım olduğu da ifade ediliyor. 
Büyümek için gelişmiş pazarların yanı sıra Çin'i de göz önünde bulunduran Adidas, 2008 Pekin olimpiyatlarının sponsoru oldu. Adidas ayrıca David Beckham gibi ünlü isimlerin sporsorluğunu da yürütüyor. 

Yüzde 33'lük k r artışı 
Alman Adi ve Rudi Dassler kardeşler tarafından kurulan Adidas üretime Dassler Brothers Shoe Factory Dassler Kardeşler Ayakkabı Fabrikası olarak 1927'de başladı. O yıllarda 25 kişi günde 100 ayakkabı üretiyordu. Adi ve Rudi kardeşler 1948'de ayrıldılar ve Rudi Puma'yı kurdu. Puma, halen Adidas'ın en büyük rakipleri arasında. Adidas'ın yılın ikinci çeyreğinde net k rı yüzde 33'lük artışla 94 milyon euroya, satışları ise yüzde 8'lik artışla 1.5 milyar euroya çıktı. Şirket 2004'te 7.9 milyar dolar k r elde etmişti. 
1890'da İngiltere'de kurulan Reebok ise 1979'da ABD'ye taşındı. 2004'te 3.8 milyar dolar k r eden Reebok'ın piyasa değeri 2.6 milyar dolar. 


</TEXT>
</DOC>
