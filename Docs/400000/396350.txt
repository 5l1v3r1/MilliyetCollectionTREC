<DOC>
<DOCNO> 396350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sonspo26.html </URL>
<DATE> 2005/11/19/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Gençlerbirliği 3 - Kayseri Erciyesspor 0 maç sonucu 
</HEADLINE>
<TEXT>

     Turkcell Süper Ligi'nde Gençlerbirliği-Kayseri Erciyesspor karşılaşması, ev sahibi takımın 3-0 üstünlüğüyle sona erdi. 
     Karşılaşmanın 6. dakikasında kaleci Ömer'in uzun degajında topu önüne alan Isaac, ara pasıyla Mehmet Çakır'ı ceza alanı içinde topla buluşturdu. Bu futbolcunun kaleci Fadhel'den önce yatarak topa vuruşunda, meşin yuvarlak defans oyuncularının kontrolünde yandan auta çıktı. 
     12. dakikada sağ taraftan Erkan'ın ceza alanına yaptığı ortada, topa uzak direkte bekleyen Erhan kafayı vurdu. Kaleci Fadhel topu yumruklarıyla uzaklaştırdı. 
     13. dakikada Devran'ın sol taraftan ceza alanı içine ortaladığı topa Cenk'in yaptığı rövaşata vuruşunda, meşin yuvarlağı kaleci Ömer direk dibinde kontrol etti. 
     43. dakikada Mehmet Çakır'ın sol taraftan kullandığı köşe atışından ceza alanına gönderdiği topa Baki iyi yükseldi ve kafayla meşin yuvarlağı ağlara gönderdi 1-0 
     Karşılaşmanın ilk yarısı Gençlerbirliği'nin 1-0 üstünlüğüyle tamamlandı. 
     
     İKİNCİ YARI 

     Karşılaşmanın 48. dakikasında ceza alanı sol çaprazından kazanılan serbest atışı Mehmet Çakır kullandı. Bu futbolcu, barajın arasından yerden bir vuruşla topu ağlarla buluşturdu 2-0. 
     50. dakikada Erhan'ın sağ taraftan yaptığı ortada, defansın ceza sahası dışına gönderdiği topun gelişine Baki çok sert vurdu, meşin yuvarlak kaleci Fadhel'in solundan filelerle buluştu 3-0. 
     65. dakikada Kerem'in ara pasıyla defansın arkasında topla buluşan Isaac, kaleciyle karşı karşıya kaldığı pozisyonda, ceza sahası dışında yerden plase bir vuruş yaptı, ancak meşin yuvarlak yandan auta çıktı. 
     75. dakikada Erhan'ın, Cesar'ı ceza sahası içinde düşürmesi sonrasında kazanılan penaltı vuruşunu Cenk kullandı. Bu futbolcunun plase vuruşunda top üstten auta gitti. 
     

Stat 19 Mayıs. Hakemler Tolga Özkalfa xx, Aleks Taşçıoğlu xx, Nihat Mızrak xx. Gençlerbirliği Ömer xxx, Baki xxx, Tuna xx, Risp xxx, Erkan xx, Uğur x Dk. 76 Sedat x , Ayman xx, Kerem xx, Erhan xx Dk. 85 Mehmet Nas , Mehmet Çakır xxx Dk. 87 Oliveira , Isaac xxx. Kayseri Erciyesspor Fadhel x, Gökhan x Dk. 68 Cesar x , Bouazizi x, Cem x, İlkem xx, Devran xx, Emre x, Die xx, Kazım x Dk. 46 Ömer x , Agali xx, Cenk x Dk. 78 Burak x . Goller Dk. 43 ve 50 Baki, Dk. 48 Mehmet Çakır Gençlerbirliği . Sarı Kartlar Dk. 41 Emre Kayseri Erciyesspor , Dk. 44 Baki, Dk. 70 Erhan, Dk. 84 Ayman Gençlerbirliği . Kırmızı Kart Dk. 90 Cem Kayseri Erciyesspor .      
</TEXT>
</DOC>
