<DOC>
<DOCNO> 399499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/siyaset/axsiy02.html </URL>
<DATE> 2005/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Başsavcı Ok, AKP için 'ihtar' istedi 
</HEADLINE>
<TEXT>


Tüzüğündeki antidemokratik düzenlemeleri değiştirmesini istediği AKP'den olumsuz yanıt alan Yargıtay Başsavcısı Nuri Ok, partiye ihtar verilmesi için Anayasa Mahkemesi'ne başvurdu 

ANKARA Milliyet 


Yargıtay Başsavcısı Nuri Ok, tüzüğündeki antidemokratik düzenlemeleri değiştirmesini istediği AKP'den 'değişiklik yapılmayacağı' yanıtını alması üzerine, partiye ihtar verilmesi talebiyle Anayasa Mahkemesi'ne başvurdu. AKP, Yüksek Mahkeme'nin "ihtar" kararı vermesi durumunda, 6 ay içinde değişiklikleri yapmak zorunda kalacak. Yapmaması halinde, AKP'ye yapılan Hazine yardımının kesilmesi istemiyle dava açılabilecek. 
Yargıtay Başsavcısı Nuri Ok, AKP'ye 20 Haziran'da gönderdiği uyarı yazısında, tüzükteki Siyasi Partiler Yasası'na SPY aykırı maddelerin değiştirilmesini istedi, ancak partiden olumsuz yanıt geldi. Ok, bunun üzerine dün AKP'ye ihtar verilmesi istemiyle Anayasa Mahkemesi'ne başvurdu. Başvuruda, tüzükteki 8 düzenlemenin antidemokratik olduğu vurgulandı. Başsavcılığın AKP'den değiştirmesini istediği düzenlemeler şöyle 
İl ve merkez teşkilatında disiplin ve merkez disiplin kurullarına yer verilmemesi.Merkez Yürütme Kurulu'na, ilçe, il ve büyük kongre seçimlerini iptal etme ve yeniden yapma yetkisi verilmesi.Kongre gündemine ekleme yapılması için hazır delegelerin 10'da birinin imzasının gerekmesi. Bir üst kademenin kararı olmadan, kademe başkan, yönetim kurulu ile üst kademe delege seçimlerinin yapılamayacağı. Görevden alma üzerine oluşturulan kurulların, olağanüstü kongre kararı verilmedikçe, olağan kongreye kadar görevde kalacağı düzenlenmektedir.2820 sayılı yasaya göre, kurucular kurulu üyeleri, seçilmiş delegelerin yüzde 15'inden fazla olmamak kaydıyla büyük kongre üyesidir. Bu oranın aşılması halinde kimin üye olabileceği gösterilmemiştir.Tüzükle, milletvekili seçiminde merkez adayı gösterme yetkisi, SPY'de böyle bir hak bulunmamasına rağmen genel başkana verilmiştir. Bu da yasadaki 'parti içi demokrasi' kuralına aykırıdır. Üyelik aidatını ödemeyenlere uygulanacak yaptırımların konusu belirtilmemiştir. 
AKP aleyhinde 2002'de de sabıkası bulunan Başbakan Recep Tayyip Erdoğan'ın genel başkanlığına son vermediği için dava açıldı, ancak bu dava halen karara bağlanmadı. 


</TEXT>
</DOC>
