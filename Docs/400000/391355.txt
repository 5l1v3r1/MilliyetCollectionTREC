<DOC>
<DOCNO> 391355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sondun23.html </URL>
<DATE> 2005/11/01/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
33 Türk'ün yaşadığı binayı kundaklayan genç yakalandı 
</HEADLINE>
<TEXT>

     Avusturya'nın batısındaki İmst kasabasında, 33 Türk'ün yaşadığı binaya karşı önceki gün girişilen kundaklama eylemenin zanlısı olarak 19 yaşındaki bir Avusturyalının yakalandığı bildirildi. 
     Kimliği açıklanmayan 19 yaşındaki zanlı, İmst polisine verdiği ilk ifadesinde, ''Türklerin, Avusturyalılardan daha iyi haklara sahip olduklarını, kıskandığı için yaşadıkları binaya benzin dökerek yakmak istediğini'' söyledi. 
     İmst Polisi, kasabanın yerlisi olduğunu belirttiği 19 yaşındaki zanlının, görgü tanıklarının ifadeleri üzerine yakalandığını bildirdi. 
     Kasabadaki inşaat firmasında çalışan 33 Türk'ün yaşadığı binanın girişine ve bina önünde parkeden araçların üzerine pazar gecesi benzin dökülerek yakılmak istenmişti. Gece vardiyasından dönen Türk işçilerinin müdahalesi üzerine yangın büyümeden söndürülmüş, saldırgan veya saldırganlar da eylemlerini sonuçlandıramadan kaçmışlardı. 
     
</TEXT>
</DOC>
