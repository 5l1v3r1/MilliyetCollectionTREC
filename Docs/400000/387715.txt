<DOC>
<DOCNO> 387715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sonspo39.html </URL>
<DATE> 2005/10/18/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Milan, 8 yaşındaki 3. kuşak Maldini'yi de renklerine bağladı... 
</HEADLINE>
<TEXT>

     Şenhan Bolelli 

İtalya'nın AC Milan Kulübü, kaptan Paolo Maldini'nin 8 yaşındaki oğlu Christian Maldini'yi renklerine bağladı. 
     Baba Cesare Maldini ile başlayan Maldini ailesinin Milan serüveni, Paolo Maldini'den sonra oğul Christian ile devam edecek. Henüz 8 yaşında olmasından dolayı Venezullalı annesi Adriana Fossa tarafından imzalanan kontratla Milanlı olan Christian'ın yanında babası ve dedesi de hazır bulundu. 
     AC Milan'ın kulüp binasındaki ''Zaferler Salonu''nda yapılan törene kulüp başkanı Adriano Galliani de katıldı. Minikler kategorisinde kırmızı siyahlı formayı giyecek Christian'ın ilk maçında tesadüfen Milano derbisinin denk geldiği, cumartesi günü İnter'e karşı oynayacağı belirtildi. 
     AC Milan'da şu anda dede Cesare Maldini, teknik menajer olarak görev yaparken, 37 yaşındaki oğlu kaptan olarak takımını sırtlamaya devam ediyor. 
     
</TEXT>
</DOC>
