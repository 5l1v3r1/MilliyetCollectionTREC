<DOC>
<DOCNO> 397123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sontur27.html </URL>
<DATE> 2005/11/22/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
İlköğretim okulunda önce taciz sonra dayak iddiası 
</HEADLINE>
<TEXT>

     Hatay’ın İskenderun İlçesi’nde, 6 öğrencinin, bir kız öğrenciyi taciz ettikleri gerekçesiyle okul müdürü tarafından dövüldüğü iddiasıyla Cumhuriyet Savcılığı’na başvuruldu. 
     Alınan bilgiye göre bir ilköğretim okulunun 8. sınıfında öğrenim gören bazı öğrencilerin velileri, çocuklarının bir kız öğrenciyi taciz ettikleri gerekçesiyle odaya çağrılarak okul müdürü H.G. tarafından sopayla dövüldüğü öne sürüp, şikayetçi oldular. 
     Cumhuriyet Savcılığı’nın da hem öğrencilerin hem de okul müdürünün ifadesine başvurduğu bildirildi. 
     Bu arada, savcılığa ifade veren okul müdürü H.G, görevi gereği konuyla ilgili açıklama yapamayacağını bildirdi. 
     Okul Aile Birliği Başkanlığından yapılan yazılı açıklamada da olayın hoş karşılanmadığı ifade edilerek, "Dayak olayının ortasında bir taciz konusu vardır. Okulumuzun bu olayla anılmasını üzüntüyle karşıladık" denildi. 
     
</TEXT>
</DOC>
