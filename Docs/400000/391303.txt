<DOC>
<DOCNO> 391303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/spor/ydemirkol.html </URL>
<DATE> 2005/11/01/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Daha uygun şartlar olamaz 
</HEADLINE>
<TEXT>


Schalke, Fenerbahçe maçından bu yana oynadığı 3 maçta da gol atamadı. Almanya'da, bu yıpratıcı ve tempolu oyundan sonra kendilerine gelemediklerini söyleyenler az değil. Zaten sezon başından bu yana önemli santrfor ve hücumcu orta sahalarına rağmen gol atmakta sıkıntılar çekiyorlardı. Şampiyonluk adayı, Alman liginin en az gol atan takımı. 11 gol atabildiler. Ama Hamburg'tan sonra da en az yiyen onlar. Sanırım performanslarını Sivas'a benzetebiliriz. İki lig 4'üncüsü. Yedikleri 7. Attıkları ise Alman olanın 11, hocası Alman olanın 12. Fenerbahçe'nin pazar günü Sivas'la oynayacak olması da başka türlü bir tesadüf. 
Schalke'nin ev performansı da parlak değil. 2 galibiyet, 3 beraberlik, kaybetmediler. Milan'a da yenilmediler. Ve mutlak galibiyete ihtiyaçları var. Önemlisi 15 gün önce bu sezon hiç oynamadıkları tempoya çıktılar, Lincoln sezonun en iyi futbolunu oynadı. 2 kez öne geçtiler. Ama kazanamadılar. Fenerbahçe maçının temposu, şusu busu bir yana, bu zirve oyunun galibiyet getirmemesi Schalke'de bir yıpranma yaratmış besbelli. Yoksa ligin dip sınırındaki Eintracht'tan 6 yemek nasıl açıklanır 

Daum bu kez uyanmalı 
Fenerbahçe evinde 1-0'ı bulduğunda, Schalke, Geretsvari bir hücum yoğunluğuyla oyunu riske etmişti. Ama Daum önündeki bu boşluk denizini değerlendirecek hamleyi yapamadı. Fenerbahçe'nin oyun içinde, kendi yapısına, bundan uygun bir hale gelen maçı uzun zamandır görmemiştik. Ama Daum bu savunma boşluğunu değerlendirecek hamleyi yapamadı. Driplingsiz Nobre ve duran Alex'le sadece Anelka'yla hücum etti. Şimdi Alex'in yokluğunda önemli bir şansı var. Çok sevdiği 4-5-1 4-3-3 varyasyonuyla oynama olanağı. Çok yönlü, mücadeleci oyuncularla. Yozgatlı ve Tuncay'ın, orta 5'linin kanatları ve ileri 3'lünün destekçileri görevini alacağı bir oyun. Appiah, Selçuk ve Aurelio'yla Lincoln'e önlem alabilme, topu orta sahada kesip hızla rakip kaleye inme şansı. Ümit de yalnız kalmayacak. Daum için bundan daha uygun bir oyun olamaz. Rakip mutlak galibiyet istiyor. Savunması açık alanda sorunlu, hücumcuları gol sıkıntısı çekiyor. Daha ne istersin Bu maç Fenerbahçe için büyük şans. Bakalım Daum bunu ne kadar değerlendirebilecek Ne olursa olsun kaybetmemek lazım. Çünkü Milan işini iyi görürse, Fenerbahçe'ye 3 beraberlik bile yetebilir. 

Papila'ya görev vermeyin 

Statta seyrederken penaltı olmadığına emindim. Sonra televizyondan seyrettim. Şüphe oluştu. Seyrettikçe şüphem arttı. Şimdi şunu söyleyebilirim. Ivanov'un Alex'e 'kontrolsüz' müdahalesinden endirekt serbest vuruştan penaltıya kadar her türlü sonuç çıkabilir. Papila, "penaltı" dedi. Ve maçın seyrini değiştirmekle suçlandı. Maçı Fener'e vermekle. Olabilir. Belki de öyledir. Ama öyleyse artık Papila'ya görev verilmemeli. Çünkü işini iyi yapamıyor. Sen böyle bir görev almışsın ve uygulamak için sahaya çıkıyorsun. Bu nasıl bir ciddiyetsizliktir ki, 90 dakika boyunca işi halledemiyorsun. Uzatmanın son dakikasına bırakıyorsun işi. Böyle bir ciddiyetsizlik olur mu Ya top o 3 üç dakikada ceza sahası içine girmese ne olacak Topla Faruk'un elinin temas ettiği zaman neden yapmazsın bu işi. Al sana mükemmel bir penaltı. Hayır Papila bu işi yapamıyor. Artık görev almamalı. 

Tigana tam isabet 

Beşiktaş yönetimi, Mehmet Ekşi'yle bu işi götürerek, nihayet soğukkanlı bir hamle yapma şansını kullanamadı. Geçtiğimiz yılın başında da görüştüğü Tigana'yı 5'e yakın aday arasından seçti, ikna etti. Onun bu yıl içinde yıpranma riskini göze aldı. Eğer bu yol seçilmişse artık yapacak bir şey yok. Bunun üzerine değerlendirelim. Upuzun, özellikle de Afrika kökenli genç oyunculardan oluşan transfer listelerine hazır olun. Tigana kendi takımını yapmak isteyecektir. Bu şans tanınırsa seneye bambaşka bir Beşiktaş'a hazır olun. Ama en önemlisi Beşiktaş'ın nihayet bir Afrika kökenliye en tepede görev vermesi. Amokachi, Madida, Nouma ve Ailton zincirinin zirvesi bu. Tribünleri mest edecek bir seçim. 

Gerets, bununla kalmayacak 

Belçika ve Hollanda'daki gerçekten ayakta alkışlanacak performanslarının ardından, Almanya başarısızlığı Gerets hakkında soru işaretleri yaratmıştı. Şimdi Galatasaray'daki performansıyla yargıya varabileceğimiz veriler artık elimizde. Gerets de tıpkı Del Bosque gibi. Özetle 
1- Oyuncularının fundemantalinin tam olduğunu sanarak takım yapıyor. Hücum stratejisini seçiyor. Ama takımındaki oyuncuların ya savunma yönü yok buna maalesef artık Hakan da dahil ya hücum yönleri zayıf. Sonuç 5 kişi savunma, 5 kişi hücum yapıyor. Rakip 2 hattın arasında yoğunluk sağlayınca taktik kopuş oluşuyor. 
2- Bir nevi Lucescu sonrası sendromla uğraşıyor. Tıpkı 2. Terim gibi, bu kadar iyi savunma yapan bir takımı hücuma yönlendirirsem işi koparırım diye düşündü. Ama Galatasaray savunması kapalıyken iyi olan bir grup. Ve olmuyor. Standart fizik futbolu oynayan her takım Galatasaray'ı zorluyor. Tromso bile. 
3- Darbeye bağlı olmayan sakatlıklarda Gerets'in takımları hep rekor kırdı. Galatasaray'da da aynı sorun oluştu. Ve korkarım havalar bozdukça bu sakatlıklar daha da artacak. 



</TEXT>
</DOC>
