<DOC>
<DOCNO> 354905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sonyas11.html </URL>
<DATE> 2005/06/23/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Arı, esmer sevmiyor 
</HEADLINE>
<TEXT>

     Levent AKPINAR DHA 

      ERZURUM Atatürk Üniversitesi Tıp Fakültesi Aziziye Araştırma Hastanesi Başhekimi Prof.Dr. Akın Aktaş, özellikle yaz aylarında sıkca görülen arı sokmalarına karşı uyarılardu bulundu. Esmer tenli olanları arıların sevmediğine dikkati çeken Prof.Dr. Aktaş, açık tenliler ile sarışanların arı sokmalarına karşı çok dikkatli olmaları gerektiğini söyledi. Prof.Dr. Aktaş, Arı sokması bazı kişilerde ölüme bile yol açabilir'' dedi. 
     Arı sokması vakalarında kişi hassasiyetinin önemli olduğunu ifade eden Aziziye Araştırma Hastanesi Başhekimi Prof.Dr. Akın Aktaş, Atopik yani açık tenli kişilerde alerji hastalıklar daha sık görülür. Bu nedenle alerjiye yatkın olan kişilerin çok dikkatli olmaları gerek. Çünkü arılar esmer tenlileri sevmiyor. Açık tenli ve sarışınlara daha çok sokuyor. Bunun nedenini tam olarak bilmiyoruz. Bu konuda da bir araştırma çalışması yapıyoruz. Yazın bahçe işlerinde çalışanlar mutlaka eldiven kullanmalı. Uzun kollu gömlek, pantolon, çorap ve ayakkabı giymeli. Parlak renkli elbiselerden, parfüm, kolonya gibi arıları çekecek kokulardan da kaçınmak gerek'' diye konuştu. 
     Arı sokmasının kaşıntı, deri altı ödemi, solunum yolu tıkanıklığı, nefes darlığı, tansiyon düşüklüğü, dolaşım yetersizliği, kalp ritm bozukluğu, bulantı, kusma, ishal, karın ağrısı gibi belirtilerle ortaya çıktığını belirten Dermatoloji Uzmanı Prof. Dr. Akın Aktaş Aktaş, Bu belirtilerin erken ortaya çıktığı kişiler ile baş ve boyundan olan sokmalar tehlikelider. Şişme ve kabarmalar boğazda olduğu zaman, gırtlak tamamen kapanır. Bu da kişinin nefessiz kalarak ani ölümüne yol açar. Alerjik olmayan bir insanda da arı sokmasıyla şok yaşanabilir. Arı soktuğunda sıkıntı hissi, huzursuzluk, sıcak basması, çarpıntı ve kaşıntı gibi belirtiler şokun öncü habercisidir ve kişi hemen bir sağlık kurumuna götürülmelidir. Eğer ilk bir kaç dakika içinde adrenalin tedavisi yapılmazsa ölüme yol açabilir'' dedi. 
     
</TEXT>
</DOC>
