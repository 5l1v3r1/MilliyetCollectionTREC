<DOC>
<DOCNO> 398079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/ekonomi/eko05.html </URL>
<DATE> 2005/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
81 yaşındaki patron şirketini halka açıyor 
</HEADLINE>
<TEXT>


47 yıldır faaliyette bulunan Selçuk Ecza Deposu'nun patronu Ahmet Keleşoğlu, paraya ihtiyaçtan değil, kurumsallaşmak için halka açılmaya karar verdiğini söyledi 

EKONOMİ SERVİSİ 

Türk ilaç dağıtım sektöründe 47 yıldır faaliyet gösteren ve Türkiye'nin en büyük 500 şirketinin ilk 50'si arasında yer alan Selçuk Ecza Deposu, 225 trilyon liralık sermayesinin yüzde 15'ini İş Yatırım aracılığıyla halka açıyor. 
Selçuk Ecza Deposu Yönetim Kurulu Başkanı 81 yaşındaki Ahmet Keleşoğlu, Türkiye'de dağıtılan ilacın üçte birini kendilerinin dağıttığını, şirketi ilk günkü gibi heyecanla yönettiğini ve ona çoçuğu gibi baktığını söyledi. 

Kurumsallaşma 
Bugüne kadar yönetimi paylaşmak istemediği için yabancılardan gelen ortaklık tekliflerini geri çevirdiğini kaydeden Keleşoğlu, aile şirketi konumundaki şirketini paraya ihtiyacı olmasından değil kurumsallaşması için halka açtığını belirtti. 
Halka arzdan gelecek olan kaynağı sermayeye ekleyeceklerini ifade eden Keleşoğlu, "Halka açılmaya karar verdiğimde şirketimin değerini kendim belirleyecektim, ama şimdi değerimi İş Yatırım belirledi" dedi. Şirketinin hiç zarar etmediğini ve hiç k r payı dağıtmadığını bildiren Keleşoğlu, bu potansiyeli yeni hissedarlarla paylaşacaklarını kaydetti. 

Pazar payı yüzde 34 Selçuk Ecza Deposu Genel Müdürü Sonay Gürgen de, 1985'li yıllarda Türkiye'de 300 tane ecza deposu şirketinin bulunduğunu ve kötü yönetimleri sonucu bunların çoğunun kapandığını söyledi. Gürgen, 1995'te yüzde 12 olan pazar paylarının bugün yüzde 34'e ulaştığı söyledi. Gürgen, yıl sonu itibariyle 2 milyar dolarlık ciro hedefledikleri kaydetti. 

Sayılarla Selçuk Ecza Deposu Sermaye 225 trilyon TL Halka açılacak kısım Yüzde 15 Çalışan sayısı 4.630 Net satış 2005 9 1.4 milyar dolar Net k r 2005 9 44.3 milyon dolar Depo sayısı 86 Müşteri eczane sayısı 18.415 


</TEXT>
</DOC>
