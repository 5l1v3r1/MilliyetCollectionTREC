<DOC>
<DOCNO> 351227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/spor/spo20.html </URL>
<DATE> 2005/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Schumi evinde 
</HEADLINE>
<TEXT>


Formula 1'de 2005 yılında yarış kazanamayan Alman pilot 7 kez zirveye çıktığı Kanada Grand Prix'sinin sıralama turlarında 2. olup, moral buldu. Birinci sırayı alan Button ise 'Pole Position'da yarışa başlayacak 


Formula 1 Dünya Şampiyonası'nın bu yıl en büyük hayal kırıklığı yaşayan pilotu olan Michael Schumacher, Kanada Grand Prix'sine iddialı hazırlanıyor. Dün koşulan sıralama turlarında Jenson Button'ın ardından 0.258 saniye farkla ikinci sırayı alan Ferrari pilotu, bugünkü yarış öncesi kazanma sinyali verdi. Montreal'deki Gilles Villeneuve pistinde 7 kez gülüp. burada en çok yarış kazanan sürücü unvanını elinde bulunduran Schumi, bu akşamki mücadelede şeytanın bacağını kırmak istiyor. 
İki yarışlık cezası Kanada'da sona eren Honda takımı adına yarışan Jenson Button ise 1 dakika 15.217 saniyelik derecesiyle sıralama turlarında 1. oldu. İngiliz pilot bugünkü yarışa Pole Position'da başlayacak. Genel klasmanda 59 puanla liderlik koltuğunda oturan Renault'dan Alonso da sıralama turlarında üçüncülükte kaldı. 

SIRALAMA TURU DERECELERİ Sürücü Takımı Derecesi 1.J.Button BAR 1 15.217 2.M.Schumacher Ferrari 1 15.475 3.F.Alonso Renault 1 15.561 4.G.Fisichella Renault 1 15.577 5.J.P.Montoya McLaren 1 15.669 6.T.Sato BAR 1 15.729 7.K.Raikkonen McLaren 1 15.923 8.J.Villeneuve Sauber 1 16.116 9.J.Trulli Toyota 1 16.201 10.R.Schumacher Toyota 1 16.362 11.F.Massa Sauber 1 16.661 12.D.Coulthard Red Bull 1 16.890 

</TEXT>
</DOC>
