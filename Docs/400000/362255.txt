<DOC>
<DOCNO> 362255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/guncel/gun02.html </URL>
<DATE> 2005/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gazeteciliğin tadını onun sayesinde tattım' 
</HEADLINE>
<TEXT>


Ne olursa olsun, Metin Toker'in beni "gazeteciliğe" çağrısını, yazarlığımın bütün türlerinde haklı çıkarmaya çalışmışımdır Muzip dikkat. Eğlenceli disiplin... 

Adalet Ağaoğlu - KONUK YAZAR 

"Adam gibi yapılırsa dünyanın en güzel mesleği gazetecilik" demiş bulunan Metin Toker, hayattan ayrılalı üç yıl oldu. Gözüm h l Milliyet'teki köşesinde onun yazılarını, içim bu yazıların sesini soluğunu arıyor. Dün Ankara'da Cebeci Mezarlığı'nda ve Pembe Köşk'te yapılan anma toplantısı için sevgili eşi ve İnönü Vakfı Başkanı, güzel dostum Özden Toker'le değerli Gazeteciler Cemiyeti Başkanı Nazmi Bilgin'in aydınlatıcı çağrılarını almıştım. Onun gazetecilik güzelliğini belirten sözünün ışığı altında anısına saygıyla sevgiyle toplanacağımız zamana yetişememenin üzüntüsü içindeyim. 
Metin Toker ve Özden'le anılarım hiç gölgelenmemiş tazeliğiyle hep bende. Onlarla, sayın Erdal İnönü ve yakınlarıyla aynı dönemleri aynı coğrafyalarda "ortaklaşa" solumuşluğum var. Önüyle, ardıyla çokboyutlu düşünme talimleri yaptığımız günler... 

Uçabilirdim... 
Gazeteciliğin ilk büyük, belki de tek tadını Metin Toker sayesinde tattım. Ulus'un Akşam haberlerinde bazen öz, bazen de takma adımla kültür, genelde tiyatroyla ilgili yazılar yazıyordum. 1954-55'lerde Metin Toker beni tiryakisi olduğum Akis dergisinde yazmaya çağırdı. Son derece incelikle bezeli muzip bir davet. Muzip. Çünkü yazılarım imzasız yayımlanacaktı. Demek, dilediğim gibi uçabilirdim öpözgür uçtukça benimsendiğimi gördüm. Hissettim. Yazarın kendine güveninin en güzel yolu. 1957'lerde iki yıllığına yurtdışına gitmem nedeniyle kültürel itiraz ve içdökmelerim son buldu. Dönüşümde Akis'e devam ediyordum, fakat Akis kapatıldı. Ne olursa olsun, o zamandan bu yana Metin Toker'in beni "gazeteciliğe" çağrısını, yazarlığımın bütün türlerinde haklı çıkarmaya çalışmışımdır Muzip dikkat. Eğlenceli disiplin... Günübirlik siyasaya evrensel planda yaklaşımları için Metin'e hayranlık duydum. Giderayak, her zamanki sessiz çalışkanlığının ürünü olan "Demokrasimizin İsmet Paşalı Yılları" başlıklı kitapları cilt cilt benimle. Birlikte yaşanmış değişim dönemlerinin çalkantılarına, çok renkli zamanlara yakın tanıklığı... 
Metin Toker'in ciddi ve muzip zek sına duyduğum en büyük hayranlık Özden'in derinliğini, hiç satışı olmamış soyluluğunu keşfederek kendine şık edebilmesi. Keşke yazmakta olduğu hayatının anılar kitabını da bitirebilseydi Keşke dün de Özden'in, çocuklarının, bütün yakınları ve dostlarının arasında bulunup Metin'i onlarla yan yana anmanın havasını soluyabilseydim 
Çaresizlik kaderi her zaman "adam gibi" yazarların yaptıkları, yazdıklarıyla giderilmiyor mu Metin Toker kitaplarının şimdi yeniden elimde olması gibi... 

Metin Toker'i andık 

Milliyet Yazarı Metin Toker, ölümünün 3. yılında mezarı başında anıldı. Törene eşi Özden Toker, ailesi, SHP lideri Murat Karayalçın, CHP'li Fikret Ünlü, Gazeteciler Federasyonu Başkanı Nazmi Bilgin, İnönü Vakfı üyeleri ile dostları katıldı. Törenin ardından Özden Toker, eşinin mezarına çiçek koydu. 


</TEXT>
</DOC>
