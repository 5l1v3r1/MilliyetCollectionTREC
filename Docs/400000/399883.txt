<DOC>
<DOCNO> 399883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sondun02.html </URL>
<DATE> 2005/12/02/ </DATE>
<TIME> 06.05 </TIME>
<AUTHOR>  </AUTHOR>
<HEADLINE>
Avustralyalı uyuşturucu kaçakçısı Singapur'da idam edildi 
</HEADLINE>
<TEXT>

     Singapur'da uyuşturucu kaçakçılığı yaptığı gerekçesiyle idam cezasına çarptırılan bir Avustralyalının cezası infaz edildi. 
     Singapur İçişleri Bakanlığı'nın açıklamasında, Nguyen Tuong Van'ın affedilmesi için temyiz mahkemesine ve devlet başkanlığına yapılan başvuruların reddedildiği ve Van'ın bu sabah Changi cezaevinde asılarak idam edildiği belirtildi. 
     Vietnam asıllı Van 25 , 2002'nin Aralık ayında Singapur'a 400 gram eroin soktuğu için bu cezaya çarptırılmıştı. 
     Singapur'da 15 gramdan fazla uyuşturucu bulunduran herkes idam cezasına çarptırılıyor. 
     Singapur, Van'ın affedilmesini isteyen ve aralarında Avustralya Başbakanı John Howard'ın da bulunduğu çok sayıda kişinin talebini reddetmişti. 
     Avustralya'da Singapur firmalarının boykot edilmesi çağrısında bulunulmuş, ancak Avustralyalı yetkililer bu olayın iki ülke ilişkilerine gölge düşürmeyeceğini söylemişlerdi. 
     
</TEXT>
</DOC>
