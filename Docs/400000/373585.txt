<DOC>
<DOCNO> 373585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/son/sonspo02.html </URL>
<DATE> 2005/08/28/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Schalke 04 berabere 1-1 
</HEADLINE>
<TEXT>

     Fenerbahçe’nin Şampiyonlar Ligi’ndeki rakibi Schalke, Bundesliga’da kendi evinde Mönchengladbach’a karşı şok bir beraberlik aldı 1-1. 
     Sezona Kuranyi ve Ernst gibi önemli transferlerle başlayan Lacivert-Beyazlılar, Mönchengladbach’ı devirmeyi başaramadı. 41. dakikada Bogelond’un golüyle geriye düşen Gelsenkirchen temsilcisi, 51’de Ebbe Sand’ın golüyle eşitliği yakaladı. Temsilcimiz Hamit Altıntop zorlu mücadelede 90 dakika forma giydi. Mücadeleyi Daum’un yardımcılarından Heike Immel de izledi. 
     
     Christoph Daum Milan’ı takipte 

     Sarı - Lacivertli temsilcimizin Devler Ligi’ndeki rakiplerinden Milan, İtalya Ligi’nin açılış karşılaşmasında deplasmanda Ascoli ile karşılaşacak. Samsunspor galibiyeti sonrasında İtalya’ya geçerek bu maçı izleyecek olan Fenerbahçe Teknik Direktörü Christoph Daum ile yardımcısı Murat Kuş İtalyan ekibi hakkında bilgi toplayacak ve Milan’ı mercek altına alacak. 
     
     PSV Eindhoven Roda’ya karşı 

     Şampiyonlar Ligi’nde Fenerbahçe ile aynı gruba düşen Hollanda temsilcisi PSV Eindhoven, bugün Roda ile puan mücadelesi verecek. Geçen sezon Hollanda Ligi’nde açık ara şampiyonluğa ulaşan Kırmızı-Beyazlılar, Park, Van Bommel ve Vogel gibi önemli isimleri kadrosundan kaybetmişti. Dün 1-1 sonuçlanan Schalke-Mönchengladbach maçını izleyen Eike Immel, bugün oynanacak PSV - Roda karşılaşmasında da bilgi toplayacak. 

     
</TEXT>
</DOC>
