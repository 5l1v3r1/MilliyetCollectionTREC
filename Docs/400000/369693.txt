<DOC>
<DOCNO> 369693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/yazar/guclu.html </URL>
<DATE> 2005/08/14/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Eğitim sadece G.Doğu'nun sorunu mu 
</HEADLINE>
<TEXT>


Doğu ve Güneydoğu'da büyük sorunların olduğu kesin. Örneğin eğitimi ele alalım. Sorun sadece orada mı Evet demek, diğer bölgelerimize haksızlık olur. 
Fazla uzağa değil, Ankara'nın, İstanbul'un, İzmir'in, Trabzon'un, Adana'nın, Antalya'nın köylerine gidin, gezin, görün. Diyarbakır'ın, Van'ın, Adıyaman'ın köylerinden çok farklı bir tabloyla karşılaşmazsınız. 
Ben gittim gördüm. İşin garibi, feveran edenlerden pek çoğunun Anadolu'yu hiç ama hiç tanımamaları. 
Söz konusu olan öğretmen açığının en fazlası ise İstanbul'da. Kalabalık sınıfların en yoğun olduğu kentlerin başında da İstanbul geliyor. 
Hele bir de başkentin köylerini gezin. Ankaralı olduğum için iyi bilirim. Bazen Doğu'da gezerken, bizimkilerle kıyasladığımda onlara gıpta ettiğim çok oldu. 
Boş geçen dersleri, sıfırcı öğrencileri, okuma çağında olup da okula gitmeyenleri ve nüfusa dahi kaydı olmayan çocukları bulmak için de zahmete gerek yok. Türkiye'nin neresinde yaşıyor olursanız olun, çevreniz bir bakın yeter. Onlardan mutlaka fazlasıyla vardır. 
Peki sorun nerde 
Birincisi cumhuriyetin ilk yıllarındaki gibi idealist öğretmen ve idareciler yetiştirmiyoruz. İkincisi ise h l Ankara'dan medet umuyoruz. 
Her sorunun kökeninde eksik ya da yanlış eğitim yatıyor, çağdaş eğitim şart diyenlerin sayısı her geçen gün artıyor. Ama gerisi gelmiyor. 
Okuyan, düşünen, sorgulayan ve biraz da üreten bir gençlik yaratsak devamı gelecek. Ne Doğu'dan Batı'ya yoksulluk kalır, ne de incir çekirdeğini doldurmayan diğer sorunlar. Ama biz her defasında zor olanı seçiyoruz. Yani çözümün nasıl olacağını değil sorunları tartışıyoruz. 
Ortaöğretim kurumları giriş sınavı OKS ve üniversiteler giriş sınavı ÖSS'de bu yıl, 100 bini aşkın öğrenci sıfır puan aldı. 100 üzerinden 50'nin altında puan alanların oranı ise yüzde 80'lerde. Kamu Personeli Sınavı KPSS'de, bazı testlerde Türkiye ortalaması 40 soruda 5'in altında. AB ülkeleri ve aday ülkeler arasında, Fen ve Matematik derslerinde en gerilerdeyiz. 
Eğitimde böylesine kara bir tablo varken, havanda su dövmenin ötesinde, peki biz ne yapıyoruz 
Koskocaman bir hiç. Bu tablo, 20 sene önce de böyleydi. Şimdi de böyle. 
Yukarıdaki tablonun, ne bölgesel ne de etnik ayrımcılıkla hiç ama hiç alakası yok. Tek neden var, o da beceriksizliğimiz. 
İşte size birkaç örnek 
. Her yıl dershane sektörüne akıtılan katrilyonlar, yeni okulların açılması ve kalitenin artırılması için harcansaydı bugünkü sorunların yarısı olmazdı. 
. 100 bini aşkın öğretmen açığı var. 200 binden fazla öğretmen ise yıllardır atama bekliyor. 
. On binlerce cami, cuma öğle namazları ve ramazan ayı dışında atıl kapasiteyle hizmet veriyor. Bu camileri yaptıran veliler, çocuklarının 100 kişilik sınıflarda ders yapmasına seyirci kalıyor. 
. Eğitilmiş insan gücü açığı olan alanlara değil, on binlerce fazlalığı olan alanlara eleman yetiştirmeye ısrarla devam ediyoruz. 
. Turizm liselerinde değil, imam hatip liselerinde İngilizce eğitim veriyoruz. 
. Öğrencileri hayata değil, sınavlara hazırlıyoruz... 
Daha yüzlerce çarpık örnek verilebilir. Ama bu kimin umurunda Düzeltiyoruz diye daha da bozanların revaçta olduğu şu günlerde... 

OKS, ÖSS, KPSS'ye devam 
Bir yandan sistemi eleştirmeye devam ederken öte yandan da mevcut sistemin daha fazla genci mağdur etmemesi için bu yöndeki çalışmalarımıza devam ediyoruz. 
Haftalardır devam eden bu yöndeki gayretlerimiz, MEF, Sevinç ve Değişim dershanelerinin katkısıyla önümüzdeki günlerde de devam edecek. KPSS ise tam bir derya kuyusu. Sorular bitti dedikçe yeni sorular geliyor. Görünen o ki 40 bin yeni atama da öğretmen açığını kapatmayacak. Hükümet, her sınıfa bir bilgisayar konusunda gösterdiği kararlılığı her sınıfa bir öğretmen konusunda da gösterse, hem işsizlik azalacak hem de eğitim rayına girecek. Ama nerdeeeeee... 



</TEXT>
</DOC>
