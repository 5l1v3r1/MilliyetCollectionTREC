<DOC>
<DOCNO> 399014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sonspo06.html </URL>
<DATE> 2005/11/29/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Pascal’dan Ailton’a İyi bir futbolcu olmak yetmez... 
</HEADLINE>
<TEXT>

     Nouma Ailton çok iyi bir futbolcu. Ancak Beşiktaş’ta oynamak için iyi futbolcu olmak yetmez. Önemli olan Beşiktaş ruhunu taşımaktır. 
     
     İyi olmak yetmez...’ 
     Beşiktaş’ta birlikte top koşturduğu Bayram Bektaş’ın ACG Spor Giyim Mağazası açılışı nedeniyle İstanbul’a gelen Pascal Nouma, Ailton hakkında çarpıcı yorumlar yaptı. Sözlerine, Beşiktaş kötü günler geçiriyor, ben de kötüyüm. Çünkü Beşiktaş’ı çok seviyorum'' diyerek başlayan Fransız yıldız şöyle devam etti Ailton çok iyi bir futbolcu, zaten kariyeri de ortada... Ancak Beşiktaş’ta futbol oynamak için iyi futbolcu olmak yetmez. Önemli olan Beşiktaş ruhunu içinde taşımaktır.'' 
     
     Beşiktaş ruhu önemli’ 
     Bana göre Ailton’un zamana ihtiyacı var. Zenit maçında kimseyi rahatsız etmek istemem, ama davet gelirse de seve seve İnönü Stadı’na giderim. Taraftarları çok seviyorum ve ölene kadar da seveceğim...'' Hayranlarının yoğun ilgisi nedeniyle hayli mutlu olan ve alışılagelen şovlarını yapmayı da ihmal etmeyen Pascal Nouma, bir taraftarın En büyük Pascal'' tezahüratı sonrası duruma anında el koydu Ben büyük değilim, büyük olan Beşiktaş.'' 
     
</TEXT>
</DOC>
