<DOC>
<DOCNO> 382152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/yasam/yas03.html </URL>
<DATE> 2005/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşırı hız, üçüzleri yetim bıraktı 
</HEADLINE>
<TEXT>


M. AKİF ERDEM İstanbul 

Maltepe Küçükyalı'da dün aşırı hız nedeniyle takla atan otomobil, karşı yönden gelen ve içinde anne, baba ile üçüz çocuklarının bulunduğu otomobile çarptı. Kazada baba Mehmet Emin Çelik öldü. Devlet Su İşleri'nde DSİ mühendis yardımcısı olarak görev yapan Çelik, dün sabah eşi ve üçüz oğullarını yanına alarak yola çıktı. Bostancı'dan Kartal istikametine giden ve aşırı hız yaptığı belirtilen Çağrı Özgür Karabudak, sahilyolu ışıklarda virajı alamayınca karşı yöne geçerek Mehmet Acar'ın kullandığı otomobile çarptı. Takla atan otomobil, Çelik Ailesi'nin bulunduğu araçla çarpıştı. Baba Çelik olay yerinde ölürken, eşi Çiğdem ve arka koltukta bulunan 6 yaşındaki oğulları Emin Mert, Fazlı Anıl ve Alper Çelik ise yaralandı. 


</TEXT>
</DOC>
