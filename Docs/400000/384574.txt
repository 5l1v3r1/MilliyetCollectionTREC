<DOC>
<DOCNO> 384574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sontur06.html </URL>
<DATE> 2005/10/06/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Moda'da cinayet... Eşini bıçakla öldürdü 
</HEADLINE>
<TEXT>

     Kadıköy’de bir kişi eşini bıçakla öldürdü. Moda semti Moda Bostanı Sokak’ta bulunan Yuvam Apartmanı’nın giriş katındaki dairede oturan İ.T. 58 ile eşi G.T 54 arasında gece saatlerinde henüz belirlenemeyen bir nedenle tartışma çıktı. 
     Tartışmanın büyümesi üzerine İ.T, eşi GT’yi vücudunun çeşitli yerlerinden bıçakladı. 
     Gürültüleri duyan vatandaşların durumu bildirmesi üzerine olay yerine gelen polislerce yapılan incelemede, dairenin salonunda vücudunun çok sayıda yerinden bıçaklanmış halde bulunan G.T’nin öldüğü anlaşıldı. 
     Olay sonrası evde bekleyen İ.T ise gözaltına alınarak polis merkezine götürüldü. 
     Şizofreni hastası olduğu bildirilen İ.T’nin yaklaşık 10 gün önce Erenköy Ruh ve Sinir Hastalıkları Hastanesi’nden çıktığı kaydedildi. 
     
</TEXT>
</DOC>
