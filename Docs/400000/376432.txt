<DOC>
<DOCNO> 376432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/soneko52.html </URL>
<DATE> 2005/09/07/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
ABD... Katrina'nın etkisiyle büyüme düşecek, işsizlik artacak 
</HEADLINE>
<TEXT>

     ABD'yi vuran Katrina kasırgasının, yılın ikinci yarısında ABD ekonomisi üzerine önemli ve olumsuz etkileri olacağı bildirildi. 
     ABD Kongresi'nin Bütçe Ofisi'nden yapılan ilk değerlendirmede, kasırganın olumsuz etkisi ''önemli ancak ezici değil'' şeklinde özetlendi. 
     Bütçe Ofisi Direktörü Douglas Holtz-Eakin, Kongre'deki grup liderlerine gönderdiği açıklamasında, Katrina'nın ekonomik tahribatının ilk başta korkulduğu kadar büyük olmayacağını da savundu. 
     Holtz-Eakin, hala belirsizlikler bulunmasına rağmen, kasırganın vurduğu petrol üretim ve arıtım tesislerinin yeniden faaliyete geçirilmesi çalışmalarında ilerleme kaydedildiğini, bunun ekonomik tahribatın sınırlı kalacağı umuduna doğurduğunu ifade etti. 
     Holtz-Eakin, Katrina'nın bu yılın gelecek aylarında işsiz sayısında 400 bin kişilik artışa yol açacağını ve büyüme hızını yarım ile bir puan azaltacağını belirtti. 
     
</TEXT>
</DOC>
