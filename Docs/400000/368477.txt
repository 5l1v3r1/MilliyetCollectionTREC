<DOC>
<DOCNO> 368477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/astro/index.html </URL>
<DATE> 2005/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı ilerleme 
</HEADLINE>
<TEXT>



Öğleden sonra saatlerinde çabuk ilerleme ve başarı söz konusu. Süregelen işlerimizi daha iyi ilerletebiliriz. Sosyal konular, ortaklaşa işler ve güçlü kişilerden destek söz konusu olabilir. 
Koç'lar ikili ilişkilerde birçok sorunu aşabilecek. Duyguların öne çıkarılması ve yapıcı çabaları onları ortaklaşa konularda başarıya yakınlaştırıyor. Boğa'lar günlük işlerini iyi organize edebilirler. Detay gerektiren konularda daha planlı olmak ve sağlık konusunda özenli davranmak gerekiyor. İkizler akıcı bir günde ve hayattan daha fazla keyif alıyor. Yaratıcı konularla ilgilenmek ve aşk hayatında heyecan verici gelişmelerin içinde olmak mümkün. Yengeç'ler iş hayatında üstlerle ilişkilerde pozitif gelişmelere yakın olmalılar. Bu arada eve ait sorumluluklar bir kenara itilmeden hızlı hareket etmeliler. Aslan'lar yolculuklar ve iletişimin öne çıktığı bir gündeler. Yakınlarla ilgili konularla da ilgilenmek gerekiyor. Sözlerine dikkat etmeliler. Başak'lar maddi konularda çok rahat edecekler. Birikimlerini doğru kullanabilecekleri şanslar görülmeli ancak, harcamalarda abartıdan kaçınmalılar. 
Terazi'ler kişisel alanda hareketli bir gündeler. Yeni başlangıçlar ve hızlı adımlar mümkün. Yeni önerileri değerlendirmeye çalışmaları da doğru olacak. Akrep'ler duygusal olarak kendilerini fazla yıpratmamalı. Pek çok konuda daha önlemci olmaları gereken durumlar var. Yay'lar pozitif enerjileri sayesinde başkalarının desteğini alacaklar. İyimser bir bakış açısı ile yeni projeler de gündeme gelebilecek. Oğlak'lar iş hayatında verimli bir gündeler. kendilerini gösterme arzuları onların şansını artırıyor. Yeni görevler de söz konusu. Kova'lar bugün iyimserler ve farklı görüşlerini daha iyi anlatıyorlar. Eğitim alanında olumlu sonuçlar elde edebilecekler. Balık'lar yakın beraberliklerde esnek olmaya bakmalı. Bugün borç-alacak konuları onları fazlasıyla meşgul edeceğe benziyor. Kararsızlıktan kaçınmalılar. 

</TEXT>
</DOC>
