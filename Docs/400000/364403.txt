<DOC>
<DOCNO> 364403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sonsiy10.html </URL>
<DATE> 2005/07/26/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
İşçiyi işinden eden "hasbihal" 
</HEADLINE>
<TEXT>

     Sağlık Bakanlığı, Antalya Devlet Hastanesi Ek bina yapımında çalışan Salman Akbina’nın işsiz kalmasının günlük işçi olmasından kaynaklandığını bildirirken, Bakan Recep Akdağ’la yaşadığı diyaloğu da "hasbıhal" diye niteledi Sağlık Bakanlığı tarafından yapılan açıklamada, Salman Akbina’nın işten atılması olayı değerlendirildi. Akbina’nın Bakan Recep Akdağ ile diyaloğunu "Sayın Bakan işçimizle hasbıham etmiş, işçimizin eleştiri olarak nitelenen sözlerini de gülerek karşılamıştır" sözleriyle değerlendiren açıklama, Akbina’nın işsiz kalmasını da "günlük işçi olmasına" bağladı. 
     Bakan Akdağ tarafından işçinin mağduriyetinin giderilmesi talimatının verildiği belirtilen açıklamada, konunun Antalya İl Müdürlüğü tarafından takip edildiği kaydedildi. 
     
</TEXT>
</DOC>
