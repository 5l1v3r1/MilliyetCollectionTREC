<DOC>
<DOCNO> 386142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sontur04.html </URL>
<DATE> 2005/10/12/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Aynı mahallede yarım saatte 3 araç yandı 
</HEADLINE>
<TEXT>

     Denizli’de, aynı mahallede çıkan 3 farklı yangında 3 araç yandı. 
     A.A muhabirinin aldığı bilgiye göre, Dokuzkavaklar Mahallesi’ndeki ilk yangında, Ankara Asfaltı üzerindeki bir oto galerisinin arkasına park edilen terk edilmiş ve kullanılmayan plakasız bir araç, motor kısmından yandı. 
     Aynı mahallede olan ve ilk yangını itfaiye ekiplerinin söndürmesinin hemen ardından bu kez Ankara Asfaltı’ndaki Doğan Galeri’de satışa sunulan eski model 20 NC 630 plakalı minibüs akaryakıt kısmından yandı. 
     Aynı mahallede gerçekleşen ve 2 yangından yaklaşık 10 dakika sonraki 3. yangında ise pazarlarda sebze satan Mehmet Dinç’e ait 20 EF 984 plakalı 3 tekerlekli motosiklet yandı. 
     Denizli Emniyet Müdürlüğü ekipleri, her 3 yangında da inceleme yaparak çevrede araştırma başlattı. Bu arada ekipler, yangınların akli dengesi yerinde olmayan bir kişi tarafından çıkarılmış olabileceği ihtimali üzerinde duruyor. 
     Denizli’de, 4 gün önce de aynı mahallede aynı saatlerde 2 motorlu araç yangını daha çıkmış ve yangını çıkaran bulunamamıştı. 
     
</TEXT>
</DOC>
