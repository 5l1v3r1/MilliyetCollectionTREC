<DOC>
<DOCNO> 373361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/soneko07.html </URL>
<DATE> 2005/08/27/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Enflasyon muhasebesi kalktı bankalar 4.2 milyar YTL kar etti... 
</HEADLINE>
<TEXT>

     Bankacılık sektörü bu yılın ilk altı aylık döneminde 6 milyar YTL brüt, 4.2 milyar YTL’de net kar elde etti. Sektörün brüt karında geçen yılın aynı dönemine göre yaşanan yüzde 71, net karı ise yüzde 75.3 oranındaki artışlarda sektörün performansından çok enflasyon muhasebesinin kaldırılması nedeniyle parasal pozisyon zararı yazmamalarından kaynaklandığı belirlendi. 
     Bankacılık Düzenleme ve Denetleme Kurumu BDDK bankacılık sektörünün bu yılın ilk altı aylık dönemine ilişkin toplulaştırılmış mali tablolarını açıkladı. Buna göre sektörün bu yılın ilk altı ayında yüzde 10, son bir yılda ise yüzde 22.7 oranında büyüttüğü toplam aktifleri 337.2 milyar YTL’ye çıktı. 
     Bu yılın ilk yarısında sektörde dikkat çeken en önemli gelişme ise brüt ve net kardaki yüksek oranlı artışlar oldu. Sektörün brüt karı yüzde 71 oranında artarak 5 milyar 998 milyon YTL’ye yükselirken, söz konusu kardan ayrılan vergi karşılığı ise yüzde 61.6 oranında artarak 1 milyar 785 milyon YTL’ye ulaştı. Net kar ise yüzde 75.3’lük büyümeyle 4 milyar 213 milyon YTL oldu. Sektör geçen yılın ilk altı ayında 3 milyar 507 milyon YTL brüt kar elde etmiş, 1 milyar 104 milyon YTL’lik vergi karşılığından sonra net karı 2 milyar 403 milyon YTL olmuştu. 
     Bankaların bu yıl geçen yıla göre oldukça yüksek bir tutarda brüt ve net kar elde etmelerinde geçen yıl uygulanan enflasyon muhasebesinin bu yıl uygulanmaması büyük etken oldu. Sektör enflasyon muhasebesi nedeniyle geçen yılin ilk altı ayında bilançosuna 1 milyar 400 milyon YTL parasal pozisyon zararı yazmıştı. Geçen yılki mali tablolar parasal pozisyon zararının etkisinden arındırılarak yapılan hesaplamaya göre ise net kardaki yıllık artış yüzde 12.8 düzeyinde kaldı. Enflasyon muhasebesi uygulanmaması Maliye’nin bankalardan aldığı vergi miktarını önemli ölçüde artırdı. 
     Bu dönemde kamu bankaları brüt karını yüzde 61.2 oranında artırarak 2 milyar 157 milyon YTL’ye net karını da yüzde 66 artırarak 1 milyar 521 milyon YTL’ye çıkarırken, özel sermayeli bankaların brüt karı yüzde 75.2 büyüyerek 3 mlilyar 150 milyon, net karı ise yüzde 56.7 artarak 2 milyar 148 milyon YTL’ye yükseldi. Yabancı sermayeli mevduat bankaları ise ilk altı ayda 342 milyon YTL brüt ve 235 milyon YTL net kar elde ettiler. 
     
     BÜYÜME KREDİLERDEN 
     Sektörün son bir yılda ve bu yılın ilk altı aylık döneminde YTL bazında sağladığı büyümede kredilerdeki artışın belirleyici olduğu bildirildi. Sektörün toplam kredileri bu yılın ilk altı Toplam kredilerin geçen yılın sonunda yüzde 32.4 olan bilanço içerisindeki payı haziran sonunda yüzde 36.1 seviyesine kadar yükseldi. Menkul kıymetlerin bilanço içerisindeki payı ise az da olsa azalarak ve yüzde 40.3’ten yüzde 39’a indi. Sektörün topladığı mevduatın 2004 yılı sonunda yüzde 50.5 olan krediye dönüşüm oranı ise haziranda yüzde 58.8’e kadar yükseldi. 
     BDDK kredilerde yaşanan yüksek oranlı büyümede tüketici kredilerinin yanı sıra ihracat ve işletme kredilerindeki artışların da etkili olduğunu bildirdi. Tüketici kredilerindeki ise konut kredilerinde son bir yılda yaşanan yüzde 216.3 oranındaki büyümenin dikkat çekici olduğu vurgulandı. Geçen yıl haziranda 1.9 milyar YTL olan konut kredileri bu yıl 6.1 katrilyona çıktı. 
     BDDK’nın sektörün mali tablolarla ilgili değerlendirmesinde bankaların pasiflerinin yüzde 84-85’inin yabancı kaynaklardan, geriye kalan yüzde 15-16’sının ise özkaynaklardan oluştuğu belirtildi. Öz kaynakların bilahnto içerisindeki payı ise yüzde 13.9 olarak hesaplandı. 
     
     FAİZ ELİR VE GİDERLERİ 
     Bankacılık sektörünün geçen yılın ilk altı ayında yüzde 171.6z olan faizg elirlerinin faiz gidermerini karşılama oranı bu yıl yüzde 182.1’e kadar yükseldi. Bu büyümenin faiz gelirlerinin faiz giderlerine göre daha yüksek seyretmesinden kaynaklandığı ifade edilen BDDK değerlendirmesinde bunun kredilerden alınan faizlerden kaynaklandığı ifade edildi. 

ANKA 
     
</TEXT>
</DOC>
