<DOC>
<DOCNO> 366210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sonyas07.html </URL>
<DATE> 2005/08/01/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
ABD'de açık artırmada 297 bin dolara satılan Türk halı... 
</HEADLINE>
<TEXT>

     ABD’de düzenlenen bir açık artırmada bir Türk halının, tüm beklentileri aşarak 297 bin dolardan 392 bin 337 YTL alıcı bulması öyküsü Amerikan basınında yer aldı. 
     San Francisco Chronicle gazetesi, vefat eden bir Amerikan vatandaşının eşyaları arasında yer alan ve mirasçılarınca satışa çıkarılan halının 2003 yılında açık artırma satılması öyküsünü yayınladı. 
     Kuzey Caroline eyaletinin Asheville kentinde açık artırma ile satışa sunulan ve Konya Karapınar ilçesinde dokunduğu belirtilen halının en fazla 10 bin doları bulması beklenirken 297 bin dolardan satıldığına dikkat çekildi. 
     Gazete, Avrupa’nın en önde gelen halı tüccarlarından, İtalya’nın Milan kentinde bir galerisi olan Moşe Tabibnia’nın açık artırma öncesi internette 18’inci yüzyıla ait olduğu belirtilen halının fotoğrafını gördüğünde çok özel bir eser olabileceğini düşünerek Asheville’ye gittiğini yazdı. 
     Açık artırma öncesi halı inceleyen Tabibnia’nın katalogun yanlış olduğunu, halının belirtildiğinden 200 yıl daha eski bir Karapınar halılı olabileceğini düşündüğü kayedildi. 
     Bunun üzerine açık artırmaya katılan Tabibnia’nın sonunda başlangıç üst tahmininin yaklaşık 30 katını vererek halının sahibi olduğunu kaydeden gazete, Tabibnia’nın iki müze ve özel bir koleksiyoncundan gelen teklifleri geri çevirdiğini, halıyı Milan’daki galerisini büyük ölçüde genişletikten sonra ilkbaharda satmayı planladığını kaydetti. 
     
</TEXT>
</DOC>
