<DOC>
<DOCNO> 397982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/sonspo06.html </URL>
<DATE> 2005/11/25/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
UEFA'da üç takım vize aldı... İşte dün gecenin sonuçları... 
</HEADLINE>
<TEXT>

     UEFA Kupası grup maçında Stuttgart’ı Almanya’da 2-0 yenen Lucescu, Shakhtar’ın favori çıktığı maçta oğlu Razvan’ın çalıştırdığı Rapid Bükreş’e sahasında 89. dakikada yediği golle mağlup olunca, tüm şimşekleri üzerine çekti. 
     
     Bahislerden çıkarıldı 

     UEFA Kupası G Grubu’nda dün gece baba oğul teknik direktörler, Mircea ve Razvan Lucescu’yu karşı karşıya getiren maçta, Razvan’ın takımı Rapid Bükreş, deplasmanda Shakhtar Donetsk’i mağlup ederken, bitime 1 dakika kala gelen gol akıllara değişik senaryolar getirdi Grup maçlarına çok iyi bir başlangıç yapan ve Almanya’nın Stuttgart takımını deplasmanda 2-0 yenen lider Shakhtar’ın favori olarak gösterildiği mücadele öncesi bahis şirketlerinin bu karşılaşmayı tabeladan çıkarmış olması da kafaları karıştırdı. 
     
     Rapid liderliğe yükseldi 

     Maldaraşanu’nun golüyle galip gelen Rapid, 6 puana ulaşıp zirveyi Shakhtar’dan devralırken, gruptan çıkma yolunda çok önemli bir adım attı. Diğer karşılaşmada ise Stuttgart, deplasmanda Yunanistan’ın PAOK takımını son dakika golüyle 2-1 mağlup etti ve 6 puana ulaştı. Karypidis’in 48’deki golüyle geriye düşen konuk takım, 76’da Meissner’in kırmızı kart görmesiyle 10 kişi kaldı. Ancak Ljuboja’nın 85 ve 90’da penaltıdan attığı goller ile galip gelirken, PAOK’lu Udeze aynı dakikada kırmızı kart gördü. 
     UEFA’da üç takım vize aldı 
     Üçüncü hafta maçlarının oynandığı UEFA Kupası’nda Middlesbrough, Strasbourgh ve Marsilya grup maçları tamamlanmadan tur atlamayı garantiledi. 
     D Grubu’nda Alkmaar ile deplasmanda golsüz berabere kalan Middlesbrough 7 puana ulaştı ve tur atlamayı başardı. 
     E Grubu’nda ise Strasbourg, Roma ile deplasmanda 1-1 Cassano 73 Bellaid 52 berabere kalıp üçüncü maç sonunda puanını 7’ye yükseltti ve vizeyi kaptı. 
     Ribery’nin forma giydiği Marsilya ise 90. dakikada Taiwo’nun penaltıdan kaydettiği golle Uğur Yıldırım’ın takımı Heerenveen’i 1-0 mağlup ederek 6 puanla 3.tura çıkmayı başardı. 
     
     İşte sonuçlar 

     
     A Grubu 

     Viking 2 - 2 Slavia Prag. 
     Monaco 2 - 0 Hamburg. 
     
     B Grubu 

     Espanyol 1 - 1 Palermo. 
     
     C Grubu 

     Hertha Berlin 0 - 0 Lens. 
     Halmstad 1 - 3 Sampdoria. 
     
     D Grubu 

     Alkmaar 0 - 0 Middlesbrough. 
     Dnipro 0 - 2 Litex. 
     
     E Grubu 

     Tromso 3 - 1 Kızılyıldız. 
     Roma 1 - 1 Strasbourg. 
     
     F Grubu 

     CSKA 2 - 1 Levski. 
     Marsilya 1 - 0 Heerenveen. 
     
     G Grubu 

     PAOK 1 - 2 Stuttgart. 
     Shakhtar 0 - 1 R.Wien. 
     
     H Grubu 

     Guimaraes 1 - 1 Bolton. 
     Zenit 2 - 1 Sevilla. 
     
</TEXT>
</DOC>
