<DOC>
<DOCNO> 385859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sontur05.html </URL>
<DATE> 2005/10/11/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Kahreden kaza 
</HEADLINE>
<TEXT>

     Konya'nın Bozkır ilçesinde çocuk sahibi olmak için 9 yıl boyunca gördüğü tedavinin ardından 2.5 ay önce hamile kalan Şerife Ülker 38 , Denizli'deki doktor kontrolünden dönerken geçirdiği trafik kazasında yaşamını yitirdi. 
     Bozkır Belediyesi'nde evlendirme memuru olarak çalışan Ülker, çocuk sahibi olabilmek için 9 yıl boyunca sürekli tedavi gördü. Ülker, son olarak bir arkadaşlarının tavsiyesi üzerine Denizli'deki bir kadın doğum uzmanına başvurdu. Tedavisi sonrasında 2.5 ay önce hamile kalan Ülker, eşi Mustafa Ülker'le birlikte aylık kontrolü için hafta sonu Denizli'ye gitti. 
     Kontrolün ardından cumaertesi akşamı yeniden yola çıkan Ülker ailesi, Isparta'nın Şarkikaraağaç ilçesi yakınlarında bir kamyonla çarpıştı. Kazada, 2.5 aylık hamile olan Şerife Ülker, olay yerinde yaşamını yitirdi. Eşi Mustafa Ülker ise kazayı küçük sıyrıklarla atlattı. 
     
</TEXT>
</DOC>
