<DOC>
<DOCNO> 392587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sonspo10.html </URL>
<DATE> 2005/11/06/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
NBA'de Mehmet Okur 13, Hidayet 15 sayıyla oynadı... 
</HEADLINE>
<TEXT>

     ABD Profesyonel Basketbol Ligi'ndeki NBA mücadeleye, TSİ bu sabaha karşı yapılan 12 maçla devam edildi. 
     Kuzeybatı Grubu'nda liderliğini sürdüren Utah Jazz, sahasında Phoenix Suns'a yenilerek, 3. maçında ilk yenilgisine uğradı. 
     Maçta, Jazz'da ilk 5'de sahaya çıkıp 38 dakika oynayan Mehmet Okur, karşılaşmayı 13 sayı ve 12 ribauntla 4 hücum-8 savunma tamamladı ve yine ''double-double'' yaptı. Okur, serbest atışlarda 5'de 3, 2 sayılık atışlarda 9'da 5 ve 3 sayılık atışlarda da 2'de 0 isabetle oynadı. 
     Takımda ayrıca Hırvat oyun kurucu Gordan Giricek, 17 sayı ve 5 ribaunt, Rus forvet Andrei Kirilenko, 14 sayı, 14 ribaunt, 6 asist ve 5 blok, Matt Harpring de 11 sayı ve 6 ribauntluk performans gösterdi. 
     Konuk ekipte ise Shaw Marion, 20 sayı ve 14 ribaunt, Kanadalı oyun kurucu Steve Nash, 14 sayı ve 11 ribaunt, Boris Diaw Riffiord da 14 sayı, 4 ribaunt, 6 asist ve 4 blokla galibiyetin mimarları oldular. 
     Güneydoğu Grubu lideri Washington Wizards, sahasında grup sonuncusu Orlando Magic'i yenerek, 3. maçını da kazanırken, Magic'de Hidayet Türkoğlu, ilk 5'de sahada yer alıp 40 dakika forma giydi. 
     Karşılaşmada Türkoğlu, 15 sayı, 4 ribaunt 1 savunma-3 hücum ve 1 top çalma performansı gösterirken, serbest atışlarda 3'de 3, 2 sayılık atışlarda 5'de 3 ve 3 sayılık atışlarda da 7'de 2 isabet kaydetti. 
     3. maçından da yenilgiyle ayrılan Magic'de Dwight Howard, 17 sayı ve 11 ribaunt, Steve Francis, 16 sayı, 9 ribaunt ve 6 asist, Deshawn Stevenson da 13 sayı ve 7 ribauntla oynamalarına karşın yenilgiye engel olamadılar. 
     Evsahibi ekipte ise Gilbert Arenas, 30 sayı ve 4 ribauntluk performansıyla sahanın yıldızı olurken, Antawn Jamison, 23 sayı ve 13 ribaunt, Brendan Haywood da 7 sayı, 10 ribaunt ve 5 blokla galibiyete büyük katkı yaptılar. 
     Bu arada Portland Trail Blazers'ın, sahasında Atlanta Hawks'ı yendiği maçta, Hawks'da ilk 5'te sahaya çıkıp 32 dakika forma giyen Gürcü asıllı Türk vatandaşı Zaza Pachulia, karşılaşmayı 12 sayı, 6 ribaunt 1 hücum-5 savunma , 2 top çalma ve 1 blokla tamamladı. Zaza, serbest atışlarda 1'de 0, 2 sayılık atışlarda da 11'da 6 isabet buldu. 
     Lige, TSİ yarın sabaha karşı yapılacak New York Knicks-Golden State Warriors, Phoenix Suns-Sacramento Kings ve Los Angeles Lakers-Denver Nuggets maçlarıyla devam edilecek. 
     
     NBA'de, günün maçlarında şu sonuçlar alındı 
     Washington Wizards-Orlando Magic 87-79. 
     New Jersey Nets-Chicago Bulls 100-99. 
     Indiana Pacers-Philadelphia 76'ers 109-111. 
     Detroit Pistons-Toronto Raptors 117-84. 
     Charlotte Bobcats-Boston Celtics 107-105 uzatmada . 
     Memphis Grizzlies-Cleveland Cavaliers 113-106. 
     Dallas Mavericks-San Antonio Spurs 103-84. 
     Milwaukee Bucks-Miami Heat 105-100. 
     Utah Jazz-Phoenix Suns 88-97. 
     Portland Trail Blazers-Atlanta Hawks 94-93. 
     Houston Rockets-New Orleans Hornets 84-91. 
     Los Angeles Clippers-Minnesota Timberwolves 100-99 uzatmada . 
     
</TEXT>
</DOC>
