<DOC>
<DOCNO> 359170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/guncel/gun03.html </URL>
<DATE> 2005/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kızlar için asıl anneyi ikna edin' 
</HEADLINE>
<TEXT>


MEB ile UNICEF'in araştırmasına göre, kızların okula gönderilmesine babanın karar verdiği, babayı da annenin etkilediği belirtildi 

ANKARA Milliyet 

Milli Eğitim Bakanlığı ile UNICEF'in, "Kız Çocuklarının Okullulaşma Oranının Düşük Olmasının Nedenleri ve Okullulaşma Oranının Artırılmasına Yönelik Çözüm Önerileri" konulu araştırmasından çarpıcı sonuçlar çıktı. 
Rapor haline getirilen verilere göre, akraba evliliklerinin yaygın olduğu yerlerde kız çocuklarının okula gönderilmesi kararında anne-babanın yanı sıra amca da etkili oluyor. Araştırmaya göre anneler, kız çocuklarının okula gitmesi halinde kendi çevresinden biriyle evlenmek istememesi durumunda namus cinayetine kurban gitme olasılığından korkuyor. Kız çocuğunun 3 yıl okula gitmesi, okuma yazma öğrenmesi ve Türkçe konuşup anlaması yeterli görülüyor. 
Raporda, kız çocuklarının okula gönderilmesine babanın karar verdiği, ancak annenin baba üzerinde etkisinin büyük olduğu, bu nedenle annelerin ikna edilmesi gerektiğine işaret ediliyor. 

Kampanyaya bağış yapanlar 44. gün 

KIZ YURDU HESABI Sevgi Arık, Raife Nazımoğlu, Ayşe Güldal Secerner, Ali Orhan İnceoğlu, Nebile Korucu, Nazan Uyan, Selva Suman, Numan Yılmaz Vanlıoğlu 
BURS HESABI Simge Argüden, Nebile Korucu, Sebahat Ilıpınar, Numan Yılmaz Vanlıoğlu, Hanife Çetinkaya, Hande Müfide Tanışı 

Not Eğitim destekçilerinin listesi devam edecek. 


</TEXT>
</DOC>
