<DOC>
<DOCNO> 390136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/soneko23.html </URL>
<DATE> 2005/10/27/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
FT "Serdengeçti büyük olasıkla emekli olmak istemiyor" 
</HEADLINE>
<TEXT>

     Financial Times gazetesi, krizden çıkışın mimarlarından biri olarak gördüğü Merkez Bankası Başkanı Süreyya Serdengeçti’nin görev süresinin Mart 2006’da sona ereceğine dikkat çekti. Gazete, bu göreve yeniden atanıp atanmayacağına ilişkin kararın, "özellikle Merkez Bankası gibi güçlü bağımsız kurumlardan kuşku duyabilen ve Serdengeçti ile çatışan Başbakanı Recep Tayyip Erdoğan’a ait" olduğunu bildirdi. FT, "Türk Merkez Bankası’nın 26 yıllık çalışanı, büyük bir olasılıkla yaşında emekli olmak istemiyor" diye yazdı. 
     Ekonomi gazetesi Financial Times, Merkez Bankası’nın enflasyon hedeflenmesine geçmeye hazırladığına dikkat çekerken "Türkiye’nin Merkez Bankası, para politikasının yürütülmesine tutarlılık ve şeffaflık getirmek için dört yıla yakın bir süre devam eden bir projenin son aşamasını uygulamak üzere" diye yazdı. 
     2001 yılında kısmen bağımsız bir Merkez Bankası’nın 
     olmayışı nedeniyle patlak veren bir finansal kriz ardından, Merkez Banası’nın resmen hükümetten bağımsız kılınmaya başladığını belirten gazete, resmen enflasyon hedeflenmesine geçilmesiyle Merkez Bankası’nın faiz oranlarına ilişkin kararları veriş yolunu de değiştireceğini kaydetti. Ocak 2006’dan itibaren faiz kararlarının Para Politikası Kurulu’nca verileceğine dikkat çeken gazete, şunları yazdı 
     
     "İNGİLTERE MERKEZ BANKASI GİBİ OLACAK" 
     "Sayın Serdergeçti, yeni çerçevenin, Bankayı uluslararası uygulanmalara yakınlaştıracağını söylüyor. 
     Rejimin, Avrupa Merkez Bankası’ndan çok İngiltere Merkez Bankası’nın Bank of England uygulamalarını daha çok yansıtacağını düşünüyor." Merkez Bankası Başkanı Serdengeçti ise, "30 yıllık etkisizlikten sonra hala kredibilitemizi güçlendirmeye çalışıyoruz. İngiltere Merkez Bankası, bizden çok şeffaf ve kurumsallaşmış ve o istikamete doğru hareket ediyoruz" dedi. 
     Serdengeçti, enflasyon hedeflenmesine geçilmesi için son detayların henüz sonuçlandırılmadığını, bunun büyük bir olasılıkla Aralık ayında açıklanacağını da söyledi. 
     Financial Times da "Ekonomistler, bankanın kredibilitesinin, kısmen enflasyona karşı verdiği mücadelenin sonucunda 2001 yılından bu yana arttığını söylüyorlar. Para politikasının sorumluluğunun Bankaya 
     verilmesinden sonra yıllık enflasyon, yüzde 70 üzerinden yüzde 8’e düştü ve faiz oranları da parallel olarak hareket etti" diye yazdı. Serdengeçti’nin Türk ekonomisinin bu yıl Merkez Bankası’nın yüzde 5’lik hedefi doğrultusunda büyüyeceğine güvendiğini belirten gazete, şöyle devam etti "Yeni para politikası konusunda henüz hakkında karar verilmeyen tek konu, spesifik bir enflasyon hedefi veya bir bandın olması konusudur. Bu kararın, bankanın kredibilitesi üzerinde doğrudan bir etkisi olacak ve çünkü şimdi kontrolünün dışındaki faktörlerin para politikası üzerinde giderek daha büyük bir rolü olacak." 
     
     "TÜRKİYE ŞANSLIYDI" 
     Financial Times, Türkiye’nin son birkaç yıl şanslı olduğunu belirterek şu değerlendirmeyi yaptı 
     "Gerileyen ABD faiz oranları ve yükselen piyasarlar lehindeki düşünceler, ekonomik ve finansal değişime ölçülmeyecek biçimde yardımcı oldu. Ancak Türkiye, dünyada petrole en çok bağlımlı ülkelerden biri. Yükselen petrol fiyatları ve ABD faiz oranlarının yükselmesi olasılığı, enflasyon hedefine ulaşılmasını daha zorlaştıracak." İngiliz gazetesine konuşan Marmara Üniversitesi öğretim üyelerinden Prof. Dr. Erhan Aslanoğlu da Merkez Bankası için riskin resmen enflasyon hedeflenmesine geçilmesinde olduğunu belirtti. 
     Bankanın spesifik bir hedef ve bir bant arasında vereceği kararın da önemli olduğunu ifade eden Aslanoğlu, eğer banka spesifik bir rakam belirler ancak bu hedefe ulaşamazsa bunun kredibilitesi için oluşturacağı sakıncalara dikkat çekerken "Kredibilitesi için bir risk var ve kredibilitesi yaşamsaldır" ifadesini kullandı. 
     
     "KRİZDEN ÇIKIŞIN MİMARLARINDAN" 
     Financial Times, Süreyya Serdengeçti’nin görev süresinin Mart 2006’da sona ereceğini belirterek "Aynı göreve yeniden atanıp atanmayacağı hükümetin önündeki en önemli konulardan biridir" dedi. Gazete, Serdengeçti ve IMF’nin ülkenin 2001 krizinden çıkmasının mimarları olarak görüldüğünü de yazdı. 
     Serdengeçti’nin pozisyonunu yorumlamak istemediğini belirten gazete, ancak İstanbul’daki bankacıların hükümetin konuyu düşündüğü yönünde henüz bir işaret bulunmadığını söylediklerini aktardı. Gazete, "Piyasalar, büyük bir olasılıkla yeniden atanmasından yana olur ve Türk Merkez Bankası’nın 26 yıllık çalışanı, büyük bir olasılıkla yaşında emekli olmak istemiyor" diye yazdı. 
     Kararın Başbakan Recep Tayyip Erdoğan’ın vereceğini kaydeden FT, şöyle devam etti 
     "Karar, özellikle Merkez Bankası gibi güçlü olan bağımsız kurumlardan kuşku duyabilen ve bazan bağımsız Sayın Serdengeçti ile çatışan Başbakanı Recep Tayyip Erdoğan’a aittir." Haberde, buna karşın, Serdengeçti’nin hükümetin yapısal reformlarla ilgili taahhütlerini övdüğü belirtildi. Gazete, Serdengeçti’nin "Eğer hükümet, bu reformların gerekliliğini kabul etmeseydi, Merkez Bankası, enflasyon hedeflenmesine doğru hareket etmeye isteksiz olurdu" değerlendirmesine de yer verdi. 
     
</TEXT>
</DOC>
