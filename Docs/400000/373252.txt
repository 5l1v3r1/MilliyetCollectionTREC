<DOC>
<DOCNO> 373252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/guncel/axgun02.html </URL>
<DATE> 2005/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Vadileri o kadar yeşil ki... 
</HEADLINE>
<TEXT>


Rize yaylalarını son sayısına konu eden İngiltere'nin ünlü ekonomi ve siyaset dergisi The Economist, Çamlıhemşin mahreçli yazısında, doğal güzelliklerin giderek daha fazla turizme açıldığına dikkat çekti 

LONDRA Milliyet 

İngiltere'nın ünlü ekonomi ve siyaset dergisi The Economist, son sayısında doğa turizminde dikkat çekmeye başlayan Rize dağlarına ve yaylalarına yer verdi. Hemşin'deki vadilerin ve Ayder Yaylası'nın da aralarında bulunduğu doğal güzelliklerin giderek daha fazla turizme açıldığı belirtilen Çamlıhemşin mahreçli yazıda, bu ulaşılması zor yerlerin turizm sayesinde ya gelişeceği ya da mahvolacağı yorumu yapıldı. 

Mis kokulu dağlar 
"Vadileri o kadar yeşil ki" başlıklı yazıda, önceleri çok az kişinin gidip gezdiği "mis kokulu, vahşi çiçeklerle süslü" dağların bir dönem turizm sırrı gibi saklandığı, ancak bölgenin güzelliğinin artık giderek daha fazla kişi tarafından duyulmaya başlandığı belirtildi. 
Çoğu İsrail'den olmak üzere yeni nesil bir eko-turist kitlesinin buradaki yaylalara doğru gelmeye başladığının kaydedildiği yazıda, yeşil düşkünü insanları buraya çeken doğal güzelliklerin bir gün 'acemi şehir planlamacıları ya da fırsatçı yerel politikacılar' tarafından mahvedilebileceği uyarısı da dikkat çekti. 

Manzarayı bozanlar 
Economist'teki yazıda daha sonra şu ifadelere yer verildi 
"Bu düzensiz turizmin yarattığı estetik tehlikeleri görmek için, bir zamanlar sük netiyle bilinen Hemşin Vadileri'ne tepeden bakan Ayder Yaylası'ndan uzağa gitmeye gerek yok. Türk ve yabancı turistler sayesinde artık buralar mangallardan tüten dumana boğuluyor. Otobüs ve otomobillerden hüzünlü arabesk nağmeler yükseliyor. Gösterişli moteller ve elişi eşyaların satıldığı tezg hlarsa manzarayı bozuyor." 
Birçok Hemşinlinin bu durumdan şik yetçi olduğunun belirtildiği yazıda, doğup büyüdükleri bölgeye sahip çıkmak isteyen duyarlı kişilerin, doğa turizmini geliştirmek adına yaylalara uzanan toprak yolların asfaltlanmaması gerektiğini düşündükleri de aktarıldı. Rize Valisi Enver Salihoğlu'nun da, doğayı korumaya yönelik bu tür önlemlere destek verdiğini kaydeden Economist, bazı Hemşinlilerin ise bu kadar çevreci bir yaklaşım içinde olmadığını iddia etti. 




</TEXT>
</DOC>
