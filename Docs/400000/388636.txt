<DOC>
<DOCNO> 388636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sontur22.html </URL>
<DATE> 2005/10/21/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Van'daki dekan Aşırı dincilerden ölüm tehdidi alıyorum 
</HEADLINE>
<TEXT>

     
     Feyat ERDEMİR VAN, DHA 
     
VAN Yüzüncü Yıl Üniversitesi Rektörü Prof. Dr. Yücel Aşkın’ın büyük tartışmalara yol açan tutuklanmasının ardından, Ziraat Fakültesi Dekanı Prof. Dr. Fırat Cengiz, 2 yıldır aşırı dinci kesimlerden ölüm tehditleri aldığını öne sürdü. 
     Prof. Dr. Cengiz, kendisine yönelik imzasız tehditlerden jandarma ve polisi haberdar ettiğini belirterek, 2 yıl önce fakülte içindeki mesciti kapattım, bundan sonra tehditler almaya başladım'' dedi. 
     Mescidi kapatmasının ardından, ilk tehdidin, kampüs alanı içinde bulunan cami imamından geldiğini belirten Prof. Dr. Fırat Cengiz, Bu konuyu savcılığa bildirdim ve gerekli soruşturma açıldı. Daha sonra hakaret içeren mektuplarla, önce eşini sonra seni öldüreceğiz’ yazılarının yeraldığı imzasız mektuplar aldım'' diye konuştu. 
     Ziraat Fakültesi Dekanı Prof. Dr. Fırat Cengiz, tehditlerin tümünden jandarmayı ve polisi bilgilendirdiğini, gerekli soruşturmanın sürdüğünü kaydetti. 
     
</TEXT>
</DOC>
