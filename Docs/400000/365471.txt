<DOC>
<DOCNO> 365471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sontur20.html </URL>
<DATE> 2005/07/29/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Tansiyonum çıktı, öldürdüm’ 
</HEADLINE>
<TEXT>

     Neşet KARADAĞ ADANA, DHA 

ADANA’da kendisini sevdiğini söyleyerek, nikahsız yaşadığı kardeşini terk eden 18 yaşındaki yengesi bir çocuk annesi Cennet Gaygısız’ı 26 yerinden bıçaklayarak öldüren 29 yaşındaki Abdurrahman Beler, Bana hakaret edince tansiyonum çıktı, öldürdüm'' dedi. 
     Karaisalı İlçesi’nin Tosunlar Köyü’nde oturan 21 yaşındaki Gani Beler ile 2 yıldır nikahsız yaşayan Cennet Kaygısız, 15 Aralık 2004’de eşine bir mektup bırakıp kaçtı. Kaygısız, mektupta, Ben ağabeyin Abdurrahman’ı seviyorum. Onun yanına gidiyorum'' dedi. Bu mektup, Adana’da yaşayan Abdurrahman Beler’in ailesi ile arasının açılmasına neden oldu. Beler, evi terk ettikten sonra Adana’ya geldiğini öğrendiği yengesini aramaya başladı. 27 Ocak 2005’te Belediye Evleri Mahallesi 378 Sokak’ta yengesi Cennet Kaygısız’ı elinde bavullarla giderken yakalayan Beler, kelebek denilen bıçağı rasgele yengesine salladı. Beler, kanlar içinde yere yığılan yengesi Cennet’in başında ölünceye kadar bekledi, öldüğünden emin olunca 155’i arayarak cinayet işlediğini bildirdi. 
     Polisler tarafından cesedin başında yakalanıp, çıkarıldığı mahkemece tutuklanan Abdurrahman Beler, Adana 2’nci Ağır Ceza Mahkemesi’nde ömür boyu hapis cezası istemiyle yargılanıyor. Yengesini kendisine hakaret ettiği için bir anlık öfke sonucu öldürdüğünü iddia eden Beler, son duruşmada, cinayet anını şöyle anlattı 
     Kardeşim askere gitmişti. Nikahsız evliliğinden bir de çocukları olmuştu. Cennet, köyde benim kendisiyle birlikte olmak istediğimi söylemiş. İnsan içine çıkamaz oldum. Kardeşim ile görüştüm. İkna oldu. Tesadüfen karşılaştık. Köye dönüp aramızda herhangi bir ilişkinin olmadığını anlatmasını söyledim. Hayatına kimsenin karışamayacağını, gerekirse kendisini satacağını söyleyince beynimden vurulmuşa döndüm. O anda tansiyonum yükseldi. Ne yaptığımı bilmeden bıçakladım. Öldüğünü anlayınca polise haber verdim.'' 
     
     KIZIMI BANA TESLİM ETSELERDİ’ 

     Kızı öldürülen 55 yaşındaki Ganime Gaygısız ise, sanığın kızına iftira attığını söyledi. Anne Gaygısız, Fazla ceza almamak için kızımın namusu ile oynuyorlar. Madem, kızım kötü biriydi, madem böyle bir şey oldu neden kızımı getirip bana teslim etmediler. Damadımdan ve kızımı öldüren ağabeyinden şikayetçiyim. En ağır cezaya çarptırılmalarını istiyorum'' dedi. 
     Duruşma tanıkların dinlenmesi için ertelendi. 
     
</TEXT>
</DOC>
