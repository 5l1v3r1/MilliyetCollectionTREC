<DOC>
<DOCNO> 355987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sontur25.html </URL>
<DATE> 2005/06/27/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Töre cinayeti kurbanı N.K'nın bir aylık bebeği sezaryenle alındı 
</HEADLINE>
<TEXT>

     Diyarbakır’da başka erkekle ilişkisi olduğu iddiasıyla kayınbiraderinin silahlı saldırısı sonucu yaralanan N.K’nın bir aylık bebeği sezaryenle alındı. 
     Bağıvar Beldesi’ne bağlı Kozan Köyü’nde 12 gün önce töre cinayetine kurban giden Ferit Demir ile 21 ilişkisi olduğu iddiasıyla kayınbiraderi A.T’nin silahlı saldırısı sonucu yaralanan N.K’nın tedavisi, Dicle Üniversitesi Tıp Fakültesi Araştırma Hastanesi’nde sürdürülüyor. 
     N.K’nın aşırı kan kaybetmesi nedeniyle 1 aylık olan bebeğinin sezaryenle alındığı belirtildi. 
     Dicle Üniversitesi Tıp Fakültesi Genel Cerrahi Bölümü Öğretim Üyesi Prof. Dr. Yusuf Yağmur, N.K’nın sağlık durumunun iyiye gittiğini ve hayati tehlikeyi atlattığını söyledi. 
     Kozan Köyü’nde yasak ilişki yaşadıkları öne sürülen N.K. ile Ferit Demir’in öldürülmesi aile meclisinde kararlaştırılmış, 12 gün önce N.K. kayınbiraderi A.T’nin, Ferit D. ise ağabeyi R.D’nin 25 silahlı saldırısına uğramıştı. Ferit D. hayatını kaybetmiş, vücuduna 8 kurşun isabet eden N.K. ağır yaralanmıştı. 
     
</TEXT>
</DOC>
