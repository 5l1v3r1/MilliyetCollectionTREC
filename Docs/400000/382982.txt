<DOC>
<DOCNO> 382982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sonyas17.html </URL>
<DATE> 2005/09/30/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Sibel Kekilli Türkiye'de bana tamamen önyargısız davranıyorlar 
</HEADLINE>
<TEXT>

     Almanya’da yaşayan sinema oyuncusu Sibel Kekilli, "Türkiye’de bana tamamen önyargısız, gayet modern ve çok sıcak davranıyorlar" dedi. 
     42’nci Antalya Altın Portakal ve Film Festivali için Antalya’da bulunan Sibel Kekilli, AA muhabirine yaptığı açıklamada, Türkiye’yi her geçen gün biraz daha özlediğini söyledi. En son 1,5 önce geldiği Türkiye’de yaşamak istediğini de belirten Kekilli, şunları kaydetti 
     "Buraya gelirken, Türkiye’yi çok özlediğimi anladım. 1,5 yıldır gelmiyordum. Almanya’dan gittikçe soğumak değil ama Türkiye’yi daha çok özlüyorum. 6 ay burada, 6 ay orada yaşamak isterim. Türkiye’de bana tamamen önyargısız, gayet modern ve çok sıcak davranıyorlar." Bu yıl "Kış Seyahati" ve "En Son Tren" adlı iki filmde oynadığını belirten Kekilli, bu filmlerde Kürt ve Yahudi kızlarını canlandırdığını kaydetti. 
     Kekilli, "Türkiye’den birkaç teklif geldi, mesela Gılgamış için konuşuldu ama rol bana uygun değildi, kabul etmedim" dedi. 
     
</TEXT>
</DOC>
