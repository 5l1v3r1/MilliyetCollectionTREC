<DOC>
<DOCNO> 394697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sondun04.html </URL>
<DATE> 2005/11/14/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Kuzey Kore, masaya 5 aşamalı bir planla geldi 
</HEADLINE>
<TEXT>

     Kuzey Kore, bu ülkenin nükleer silah programının sona erdirilmesine yönelik Pekin’de geçen hafta yapılan yeni tur görüşmelerde, programı bırakmaya yönelik 5 aşamalı bir planı gündeme getirdi. 
     Güney Kore Birleşme Bakanı Çung Dong Yung’un bugün yaptığı açıklamaya göre, planın birinci aşaması, Kuzey’in, tüm nükleer denemelerini durdurmasını içeriyor. 
     Kuzey, bir başka ülkeye nükleer teknoloji veya malzeme vermeyi durdurmayı da planında öneriyor. Planın son aşamasında, bu ülkenin, Nükleer Silahların Yayılmasının Önlenmesi Antlaşması’na katılacağı belirtiliyor. Bakan Çung, planın olumlu olduğu yorumunu yaptı. 
     Kuzey Kore, planının ana şartlarından biri olarak ise "ABD’nin bu ülkeye karşı öncelikle, nükleer programını bırakması karşılığında önceden belirli güvenceler vermesini" istedi. 
     
</TEXT>
</DOC>
