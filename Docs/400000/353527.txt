<DOC>
<DOCNO> 353527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/dunya/adun.html </URL>
<DATE> 2005/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Reformcuların umudu Rafsancani 
</HEADLINE>
<TEXT>


İran'da seçimlerin 2. turu ılımlı muhafazak r Rafsancani ile koyu muhafazak r Ahmedinecad'ın savaşına sahne olacak. Reformcular 'Burnumuzu tıkayıp, Rafsancani'nin arkasından gidelim' çağrısı yaptı 

DIŞ HABERLER SERVİSİ 


İran'da cuma günü yapılan cumhurbaşkanlığı seçimlerinde, 3 reformcu adaydan hiçbirinin 2. tura katılmaya hak kazanamaması sonucu büyük hayal kırıklığı reformcu kesimin, seçimin 2. turunu boykot etmesi halinde koyu muhafazakar Mahmud Ahmedinecad'ın cumhurbaşkanı seçilebileceği belirtiliyor. Reformcular, Ahmedinecad'ın seçimi kazanmaması için Ali Ekber Haşimi Rafsancani'ye oy verilmesi çağrısında bulundu. 

Boykot endişesi 
Reformcu Cumhurbaşkanı Muhammed Hatemi'nin sekiz yıllık görevinin ardından yeni cumhurbaşkanını seçmek üzere yapılan seçimde en fazla şans tanınan reformcu aday Mustafa Moin'in yüzde 13.8'lik oyla ancak 5. sıraya yerleşmesi ve 2. tura katılmaya hak kazanamaması, reformcuların seçimin 2. turunu boykot edeceği endişesini doğurdu. 
Yasadışı müdahaleler olduğu gerekçesiyle seçimlerin ilk turu öncesinde adaylıktan çekilmeyi düşündüğü, ancak son anda kararından vazgeçtiği belirtilen Rafsancani, seçmenlerden ikinci turda yoğun katılımda bulunmalarını istedi. Seçmenlerden "aşırılığa geçit vermemelerini" isteyen Rafsancani, seçilmesi halinde ulusal koalisyon hükümeti kuracağını belirtti. 
Seçimlere yolsuzluk karıştırıldığını da öne süren reformcuların 2. turda sandığa gitmemesinin "ultra muhafazak r" Ahmedinecad'ın cumhurbaşkanlığıyla sonuçlanacağından korkan reformcu İslami İran Katılım Cephesi lideri Hamid Rıza Celalipur, "Rafsancani'yi desteklemek için tüm gücümüzü kullanmalıyız. Anti - faşist bir cephe kurmalıyız" dedi. 
Reformcu gazete Şark ise, okuyucularına, Ahmedinecad'ın seçimi kazanmaması için "burunlarını tıkayıp Rafsancani'nin arkasından gitmeleri" çağrısı yaptı. 
Sol görüşlü İslami Devrim Mücahitleri Organizasyonu partisi de, ikinci turda Rafsancani'yi destekleyeceklerini bildirdi. 

Ebadi'nin feryadı 
Cuma günü yapılan seçimde reformcu adayların beklenenin altında oy almasında, boykot çağrılarının etkili olduğu belirtiliyor. İlk turda boykot çağrısı yapanların başında gelen Nobel ödüllü avukat Şirin Ebadi, 2. turda da seçimi boykot edeceğini açıkladı. Ebadi, bütün seçim sürecinin kusurlu olduğunu söyledi. 
Cuma günü yapılan seçimde "ılımlı molla" Rafsancani yüzde 21, Tahran'ın eski Belediye Başkanı Mahmud Ahmedinecad ise yüzde 19.47 oy almıştı. Seçim yasalarına göre, ilk turda hiçbir adayın yüzde 50 oy barajını aşamaması durumunda, ilk turda en fazla oyu alan 2 aday 2. turda karşı karşıya geliyor. 


</TEXT>
</DOC>
