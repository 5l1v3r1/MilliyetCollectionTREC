<DOC>
<DOCNO> 361910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/son/sontur03.html </URL>
<DATE> 2005/07/17/ </DATE>
<TIME> 01.10 </TIME>
<AUTHOR>  </AUTHOR>
<HEADLINE>
Sokak çocukları yararına verilen konser olaylı bitti... 
</HEADLINE>
<TEXT>

     Harp Malulü Gaziler Şehit Dul ve Yetimleri Derneği Kayseri Şubesi’nce, sokak çocuklarının yararına düzenlenen konserde olay çıktı. 
     Atatürk Stadı’nda "Umuda Yardım" adı altında düzenlenen konserde, İsmail YK, Tuğba Ekinci, Cüneyt Tek, Nurullah Akçayır, Recep Alamdar, Metin Işık ve gazi sanatçılar Hüseyin Ölük, Hikmet Toprakcı ile Burhan Ketir sahne aldı. 
     Konser sonunda kimliği henüz belirlenemeyen 2 kişi arasında tartışma çıktı. Tartışmanın kavgaya dönüşmesi üzerine bir kişi yaralandı. Yaralı Kayseri Devlet Hastanesi’nde tedavi altına alındı. 
     Yetkililer, olayla ilgili soruşturmanın sürdürüldüğünü bildirdiler. 
     
</TEXT>
</DOC>
