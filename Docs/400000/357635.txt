<DOC>
<DOCNO> 357635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/son/soneko10.html </URL>
<DATE> 2005/07/02/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Para piyasalarında geçtiğimiz hafta böyle geçti... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 2.16 oranında değer kazandı. 
     İMKB geçen hafta, Avrupa Birliği'nin içinde bulunduğu sıkıntılara rağmen Türkiye'ye ilişkin müzakere çerçeve belgesini onaylamasını, ''17 Aralık'ta başlayan sürecin işlediğini gösteriyor olması açısından'' olumlu yönde algıladı. 
     Rekor seviyelere gelen petrol fiyatlarında gerileme yaşanması ve alternatif piyasalarda izlenen hareketin olumlu etkisinin gözlendigi İMKB'de, IMF ile anlaşma için gerekli reformlara yönelik gelişmeler takip edildi. Türk Telekom özelleştirmesine ilişkin gelişmeleri de yakından takip eden borsa, ABD Merkez Bankası'nın FED faiz toplantısında beklendigi gibi 25 baz puan artırım kararı almasından çok fazla etkilenmedi. 
     Yurt içinde ve yurt dışında açıklanan ekonomik verilerin ve uluslararası borsalardaki seyrin takip edildiği İMKB'de bu hafta en düşük 26,463.92, en yüksek 27,616.86 puan görüldü. 
     Borsa uzmanları, önümüzdeki hafta başında açıklanacak enflasyon rakamlarının etkili olmasının beklendiği İMKB'de, enflasyon datasının ardından gözlerin 8 Temmuz tarihinde gerçekleştirilecek Merkez Bankası Para Politikası Kurulu PPK toplantısına çevrilemesinin beklendiğini belirterek, bu tarihe kadar Merkez Bankası'nın faiz indirimine gidip gitmeyeceğine yönelik beklentilerin hem İMKB'de hem de alternatif piyasalarda etkili olacağını ifade ediyor. 
     Özelleştirme çalışmalarına ilişkin gelişmelerin izleneceği İMKB'de, Avrupa Birliği'nden gelecek açıklamaların etkili olmaya devam edeceği tahmininde bulunan uzmanlar, uluslararası gelişmeler ve alternatif piyasalardaki hareketlerin de etkili olacağı borsada, yükseliş hareketinin devam edebilmesi için işlem hacminde artış yaşanması ve yeni beklentilerin oluşması gerektiğini savunuyor. 
     
     ÖZETLE PİYASALAR 
     Borsa, hafta boyunca iniş çıkışlara rağmen artış eğilimini korudu. İMKB Tahvil ve Bono Piyasası'ndaki ortalama oranlarda yarım puanın altında kalan düşüşler yaşandı. YTL karşısında dolar ve avro değer yitirdi. Mevduat faizlerinin ortalamalarında herhangi bir değişim olmadı. 
     Hisse senetleri haftalık bazda ortalama yüzde 2.16 oranında değer kazandı. 24 ayar külçe altının gram satış fiyatı yüzde 2.34, Cumhuriyet altınının satış fiyatı da yüzde 1.92 oranında geriledi. Türk Lirası karşısında dolar yüzde 1.03, avro da yüzde 0.98 düşüş gösterdi. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.14 oranında yükseldi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.25, haftalık reponun net getirisi yüzde 0.21 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB haftaya ortalama yüzde 1.61'lik düşüşle başladı. İMKB, Salı ve Çarşamba günlerinde yükseliş eğiliminde oldu. Hisse senetleri Salı günü ortalama yüzde 0.80, Çarşamba günü de ortalama yüzde 1.21 oranında değer kazandı. Perşembe günü gelen satışlarla yüzde 0.66 oranında gerileyen endeks Cuma günü görülen güçlü alım dalgasıyla ortalama yüzde 2.45 oranında yükseldi. 
     Endeks, geçen hafta boyunca 583.46 puanlık artışla 27,033.40 puandan 27,616.86 puana çıktı. Hisse senetlerindeki haftalık ortalama artış yüzde 2.16 oldu. 
     İMKB Ulusal-Mali Endeksi 1,145.10 puan artışla 40,102.64 puandan 41,247.74 puana, İMKB Ulusal-Sanayi Endeksi 316.50 puan artışla 21,878.35 puandan 22,194.85 puana ve İMKB Ulusal-Hizmetler Endeksi 39.56 puan artışla 14,089.76 puandan 14,129.32 puana yükseldi. 
     Böylece, mali grup hisseleri ortalama yüzde 2.86 oranında, sanayi grubu hisseleri ortalama yüzde 1.45 oranında ve hizmetler grubu hisseleri ortalama yüzde 0.28 oranında değer kazandı. 
     
     KAZANANLAR VE KAYBEDENLER 
     Borsada geçen haftada işlem gören 305 hisse senedinden 106'sı değer kazanırken, 170 hisse senedi değer yitirdi, 29 hisse senedinin değeri de değişmedi. 
     Geçen hafta en yüksek oranlı artış, yüzde 59.36 ile İş Bankası KURUCU hisselerinde gerçekleşti. Yüzde 23.42'lik artışla Ray Sigorta hisseleri ikinci ve yüzde 22.96'lık artışla Metemtur Otelcilik hisseleri üçüncü oldu. 
     En yüksek oranlı düşüş ise yüzde 22.22 ile Aksu Enerji hisselerinde oldu. Yüzde 20.44'lük düşüşle Kristal Kola hisseleri ikinci ve yüzde 20.22'lik düşüşle de İhlas Gayrimenkul Yatırım Ortaklığı hisseleri üçüncü sırada yer aldı. 
     İMKB Ulusal Pazar'da geçen hafta toplam 1 milyar 357 milyon 276 bin adet hisse senedi işlem gördü ve karşılığında 3 milyar 920 milyon YTL'lik işlem hacmi gerçekleşti. 
     
     DÖVİZ 
     Geçen hafta, YTL karşısında tüm döviz türleri değer yitirdi. İstanbul serbest döviz piyasasında alınıp satılan ABD Doları Türk Lirası karşısında yüzde 1.03 oranında, avro da yüzde 0.98 oranında düşüş gösterdi. 
     Önceki hafta sonuna göre ABD Doları'nın Türk Lirası satış fiyatı 0.0140 YTL düşerek 1.3400 YTL'ye, avronun satış fiyatı da 0.0160 YTL düşerek 1.6160 YTL'ye indi. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı haftalık bazda yüzde 3.59 düşüşle 2.3900 YTL'ye, İsviçre Frangı'nın satış fiyatı da yüzde 2.80 düşüşle 1.0400 YTL'ye geriledi. 
     Bugün öğle saatlerinde ise İstanbul serbest piyasada ABD Doları 1.3450 YTL'den, Avro 1.6100 YTL'den, İngiliz Sterlini 2.3900 YTL'den ve İsviçre Frangı da 1.0400 YTL'den satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı haftalık bazda yüzde 2.34, Cumhuriyet altınının satış fiyatı da yüzde 1.92 oranında düştü. 
     Dünkü kapanış itibariyle külçe altının gram satış fiyatı 18.80 YTL'ye, Cumhuriyet altınının satış fiyatı da 127.50 YTL'ye geriledi. 
     İstanbul Altın Borsası'nda İAB geçen hafta 24 ayar altının gram fiyatı yüzde 0.98'lik düşüşle 18.62 YTL'ye indi. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.14 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 817 puan artarak 589,246 puandan 590,063 puana yükseldi. 
     Geçen haftanın en çok değer kazanan katılma belgeleri, yüzde 0.72'lik artışla YKB A Tipi Karma Fon, yüzde 0.68'lik artışla TAİB Yatırım A Tipi Değişken Fon ve yüzde 0.67'lik artışla da Acar Yatırım Menkul Değerler A Tipi Karma Fon olarak sıralandılar. 
     Haftanın en çok değer yitiren katılma belgeleri ise yüzde 2.47'lik düşüşle C Bank A Tipi Değişken Fon, yüzde 2.06'lık düşüşle Vakıf A Tipi Karma Bereket Fon ve yüzde 1.74'lük düşüşle Ak Yatırım A Tipi Hisse Senedi Fon oldu. 
     
     HAZİNE İHALELERİ 
     Hazine geçen hafta biri bono, diğeri tahvil olmak üzere iki ihale düzenledi. 
     Hazine'nin Salı günü düzenlediği 280 gün vadeli iskontolu bono ihalesine nominal 1 milyar 587.4 milyon YTL'lık teklif geldi. Nominal 452.8 milyon YTL, net 403.3 milyon YTL satışın yapıldığı ihalede, basit faiz yüzde 15.93, bileşik faiz yüzde 16.21 oldu. Bonoların geri ödemesi 5 Nisan 2006'da yapılacak. 
     Yine aynı gün düzenlenen 6 ayda bir değişken faiz ödemeli YTL cinsinden tahvil ihalesinde ise 1 milyar 547.5 milyon YTL'lık teklife karşın, nominal 808.8 milyon YTL, net 866.7 milyon YTL'lık satış yapıldı. Tahvil ihalesinde dönemsel faiz yüzde 9.97 oldu. Söz konusu tahvillerin geri ödemesi 17 Şubat 2010'da yapılacak. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.25 ile yüzde 0.32 arasında gerçekleşti. 
     Mevduat faizlerinin ortalamalarında geçen hafta herhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.25 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 14.5 dolayında bulunan haftalık reponun net getirisi de yüzde 0.21 oldu. 
     
</TEXT>
</DOC>
