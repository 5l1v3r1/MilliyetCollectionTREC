<DOC>
<DOCNO> 388371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sontur37.html </URL>
<DATE> 2005/10/20/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Savcı, TRT Genel Müdür Müşaviri'nin serbest bırakılmasına itiraz etti 
</HEADLINE>
<TEXT>

     TRT’deki bir dizi filmin gösteriminde usulsüzlük yapıldığı iddiasıyla soruşturma yürüten Cumhuriyet Savcısı Abbas Özden, TRT Genel Müdür Müşaviri M.G’nin serbest bırakılmasına itiraz etti. 
     Özden tarafından "irtikap" suçundan tutuklanması istemiyle Ankara Nöbetçi Sulh Ceza Mahkemesi’ne sevkedilen M.G, delillerin toplandığı, şüphelinin sabit ikametgah adresi bulunduğu gerekçeleriyle serbest bırakılmıştı. 
     Cumhuriyet Savcısı Özden, asliye ceza mahkemesi hakimi tarafından verilen serbest bırakma kararına Ankara Nöbetçi Ağır Ceza Mahkemesi’nde itiraz etti. 
     İtiraz gerekçeleri olarak, delillerin henüz toplanmamış olması ve "irtikap" suçunun niteliği gösterildi. 
     İtirazı, nöbetçi olan Ankara 7. Ağır Ceza Mahkemesi değerlendirecek. 
     Müşavir M.G’nin "Dönme Dolap" adlı dizi filmin TRT’de yayımlanması karşılığında yapımcı firmadan maddi menfaat sağladığı iddia ediliyor. 
     
</TEXT>
</DOC>
