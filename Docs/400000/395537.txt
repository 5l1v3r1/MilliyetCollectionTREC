<DOC>
<DOCNO> 395537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sontur05.html </URL>
<DATE> 2005/11/16/ </DATE>
<TIME> 08.05 </TIME>
<AUTHOR>  </AUTHOR>
<HEADLINE>
Yüksekova'da göstericilerin kaçırdığı uzman çavuş kurtarıldı 
</HEADLINE>
<TEXT>

     Yüksekova'da güvenlik güçleriyle DEHAP'lı grup arasında çıkan olaylar sırasında, çarşı merkezinden evine giden Jandarma Komutanlığında görevli uzman çavuş Metin Baltacı, bir grup tarafından kaçırıldı. 
     Jandarma Komutanlığı ekipleri, yaptıkları çalışmalar sonucu Baltacı'nın, Yeşildere Mahallesi'ndeki bir evde bulunduğunu tespit etti. Eve düzenlenen baskınla kurtarılan Baltacı'nın hafif şekilde yaralandığı bildirildi. 
     
     ERDOĞAN VALİ'DEN BİLGİ ALDI 

     Hakkari Valisi Erdoğan Gürbüz akşam saatlerinde yaptığı açıklamada, 13 kişinin gözaltına alındığını söyledi. 
     Olaylar sırasında yaralanan 7 polisten birinin ateşli silahla yaralandığını açıklayan Gürbüz, "polisin topluluk üzerine ateş açmadığını, grup içinden ateş açıldığı duyumu aldıklarını" kaydetti. İlçede sokağa çıkması yasağının söz konusu olmadığını da bildiren Gürbüz, "Yüksekova'da okullar yarın bugün açık olacak, halk normal yaşama dönecektir. Ancak olası bir saldırı ihtimaline karşı kamu binalarında koruma uygulanacaktır" diye konuştu. Başbakan Erdoğan'ın kendisini aradığını ve olaylar hakkında bilgi aldığını da anlatan Gürbüz, toplantının ardından Hakkari Belediye Başkanı DEHAP'lı Metin Tekçe, Yüsekova Belediye Başkanı Salih Yıldız, ve sivil toplum örgütleri temsilcileriyle basına kapalı bir toplantı yaptı. 
     
</TEXT>
</DOC>
