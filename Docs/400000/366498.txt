<DOC>
<DOCNO> 366498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sontur26.html </URL>
<DATE> 2005/08/02/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Güngören'de halk otobüsü kontrolden çıktı 2 yaralı 
</HEADLINE>
<TEXT>

     Güngören’de kontrolden çıkan özel halk otobüsü, 1’i ağır 2 kişinin yaralanmasına neden oldu. 
     Esenler Turgutreis-Bakırköy hattında çalışan Cafer İ. 
     yönetimindeki 34 TF 3035 plakalı özel halk otobüsü, henüz belirlenemeyen nedenle kontrolden çıkarak Güngören Ünlü Sokak girişindeki oto lastik tamircisinin önünde bulunan 34 YJ 7624 plakalı kamyonete çarptı. Otobüs, daha sonra tamircinin barakasını ezerek durdu. Olayda, kamyonetinin lastiğinin tamiri için burada bulunan Ahmet Şentürk ile arkadaşı İsmet Dönmez yaralandı. Otobüsteki yolcular ise kazayı yara almadan atlattı. Özel İlgi Hastanesi’ne kaldırılan yaralılardan Şentürk’ün sağlık durumunun ciddiyetini koruduğu ifade edildi. Otobüs şoförü Cafer İ, hakkında yasal işlem uygulanmak üzere polis merkezine götürülürken, araç da çekici yardımıyla kaza mahallinden çıkartıldı. 
     
</TEXT>
</DOC>
