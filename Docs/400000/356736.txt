<DOC>
<DOCNO> 356736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sontur07.html </URL>
<DATE> 2005/06/29/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Profesör rüşvet alırken suçüstü yakalandı 
</HEADLINE>
<TEXT>

     Niğde Üniversitesi NÜ Mühendislik ve Mimarlık Fakültesi İnşaat Mühendisliği Bölümü Başkanı Azerbaycan uyruklu Prof. Dr. Zarife Hanmehmed, notlarını yükseltme karşılığında öğrencisinden rüşvet aldığı iddiasıyla tutuklandı. 
     İddiaya göre, Prof. Dr. Hanmehmed, Mühendislik ve Mimarlık Fakültesi İnşaat Mühendisliği Bölümü 4. sınıf öğrencisi M.E’den notlarını yükseltmek karşılığında 6 bin YTL istedi. Olayı polise bildiren M.E, seri numaraları alınan paraları, Prof. Dr. Hanmehmed’e odasında verirken polis tarafından suçüstü yakalanarak gözaltına alındı. 
     Bu arada, rüşvet olayına aracılık ettiği öne sürülen dekanlıkta görevli memur Çetin Akbaba da gözaltına alındı. 
     Prof. Dr. Zarife Hanmehmed ile Çetin Akbaba, çıkarıldığı nöbetçi mahkemece tutuklanarak Niğde E Tipi Kapalı Cezaevi’ne gönderildi. 
     

     
</TEXT>
</DOC>
