<DOC>
<DOCNO> 395742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/soneko16.html </URL>
<DATE> 2005/11/17/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Mavi Akım bugün resmen açılıyor 
</HEADLINE>
<TEXT>

     Duygu Bayar - Gürbüz Z. Akkıran AA 

Başbakan Recep Tayyip Erdoğan, Rusya Devlet Başkanı Vladimir Putin ve İtalya Başbakanı Silvio Berlusconi’nin katılacağı Mavi Akım projesinin resmi açılış töreni için, Samsun’daki Botaş tesislerinde son hazırlıklar tamamlanıyor. 
     Törenin yapılacağı Çarşamba ilçesine bağlı Durusu köyündeki tesislerde, jandarma komutanlığı ve emniyet müdürlüğü ekipleri geniş güvenlik önlemleri aldı. 
     Törenin başlamasına yaklaşık 2 saat kala teknik hazırlıklar devam ederken, liderlerin kameralar karşısına geçeceği çadırda da ses ve görüntü sistemlerine ilişkin son kontroller yapılıyor. 
     Resmi açılışın yapılacağı gaz kontrol odası ve Türkiye’ye gelen Rus gazının yakılacağı meşalenin bulunduğu bölgede güvenlik önlemlerinin sıkılaştırıldığı gözleniyor. 
     Basın mensupların ve canlı yayın araçlarının da son hazırlıklarını yaptığı törenin düzenleneceği alan, Türk, Rus ve İtalyan bayraklarıyla donatıldı. 
     Liderlerin, öğleden sonra törenin yapılacağı tesislere helikopterle nakledilmesi bekleniyor. 
     Türkiye ile Rusya arasında 1997 yılında yapılan hükümetler arası anlaşmayla başlatılan ve yarınki törenle "resmen" faaliyete geçecek olan Mavi Akım Projesi kapsamında Türkiye, 2003 yılından bu yana hattan doğalgaz sağlıyor. 
     
</TEXT>
</DOC>
