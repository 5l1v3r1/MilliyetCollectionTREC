<DOC>
<DOCNO> 381359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/son/soneko07.html </URL>
<DATE> 2005/09/25/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Yazlık almanın tam zamanı... 
</HEADLINE>
<TEXT>

     Kışlık ürünlerin mağazaların vitrinleri süslemeye başladığı bugünlerde bazı firmalar, yazlık ürünlerinin fiyatlarında yüzde 70'i geçen oranlarda indirim uyguluyor. 
     AA muhabirinin Konya'daki mağazalardan derlediği bilgiye göre, havaların serinlemeye başlamasıyla birlikte kazaklardan, ceketlere, montlara ve ayakkabılara kadar kışlık ürünler vitrinlerdeki yerlerini almaya başladı. 
     Sezona girme hazırlığı yapan birçok firma ise yaz aylarından kalma ürünlerine yüzde 70'i geçen oranlarda indirim uygulayarak ve kredi kartına 12 aya varan taksit imkanı sunarak, yazın son dönemlerinde alışverişte canlılığı artırmaya çalışıyor. 
     Spor giyim markaları arasında yer alan Tiffany, başlattığı yaz sonu indirimlerinde, Mayıs-Ağustos döneminde 39.99 YTL'ye sattığı bayan gömlekleri 14.99 YTL'ye, polo yaka tişörtlerin fiyatını ise 19.99 YTL'den 9.99 YTL'ye çekti. 
     Firma, etek fiyatlarını 45 YTL'den 14.99 YTL'ye, tişörtlerin fiyatını 22.99'dan 9.99 YTL'ye, pantolonların fiyatını 59.99'dan 19.99 YTL'ye ve kaprinin fiyatlarını ise 59.99 YTL'den 14.99 YTL'ye indirdi. 
     Seventy, bady bayan tişörtlerinin fiyatını 3.95 YTL'ye kadar çekerken, Adil Işık ürünlerinde yüzde 70'e varan indirimler uyguluyor. 
     Erkek giyim firmalarından Pierre Cardin de, yaz aylarında 450-550 YTL arasında sattığı takım elbiselerin fiyatını tek fiyat 295 YTL'ye düşürdü. Firma, yaz sonu kampanyası çerçevesinde takım elbise alana gömlek ve kravat hediye ediyor. 
     Bisse, takım elbise fiyatlarında yüzde 35, ayakkabı, tişört ve gömlekte yüzde 25 oranında indirim uygularken, CCS Sarar ise birçok ürününde yüzde 30'a varan indirimlere gitti. Sarar, 299 YTL'ye sattığı yazlık takım elbisesini 199 YTL'ye, 349 YTL'ye sattığını ise 244 YTL'ye kadar çekti. 
     United Colors Of Benetton ise sadece Konya'ya yönelik indirimler uyguluyor. Firma, tişört fiyatlarını 29 YTL'den 5.95 YTL'ye, gömlekleri 39 YTL'den 10.95 YTL'ye, pantolonları 100-130 YTL'den 19-27 YTL'ye, etekleri 90-100 YTL'den 22-24 YTL'ye kadar indirdi. 
     Bazı ayakkabı firmaları da, bir yandan kışlık ürünlerini vitrinlere koyarken, diğer yandan yazlık ürünlerinde 'etiketin yarısı' kampanyası başlattı. 
     
</TEXT>
</DOC>
