<DOC>
<DOCNO> 367693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sontur32.html </URL>
<DATE> 2005/08/06/ </DATE>
<TIME> 23.15 </TIME>
<AUTHOR>  </AUTHOR>
<HEADLINE>
Ev sahibine tecavüz ettiği iddiası ile yakalanan kişi tutuklandı... 
</HEADLINE>
<TEXT>

     İzmir’in Bornova İlçesi’nde, evine girerek, takılarını aldıktan sonra yalnız yaşayan kadına tecavüz ettiği öne sürülen kişi tutuklandı. 
     Alınan bilgiye göre, göz altına alınan K.B 23 , Bornova İlçe Emniyet Müdürlüğü’ndeki işlemlerinin ardından bugün adliyeye sevk edildi. 
     K.B, çıkarıldığı nöbetçi mahkemece tutuklanarak cezaevine konuldu. 
     İzmir’in Bornova İlçesi’nde, dün yalnız yaşayan ve bir firmada tekniker olarak çalışan 24 yaşındaki B.S’nin evine giren hırsızın, takıları aldıktan sonra ev sahibine tecavüz ettiği iddia edilmişti. 
     Olay sırasında "gözcülük" yaptığı öne sürülen ve yakalanan M.K, dün çıkarıldığı mahkemece tutuklanmış, B.S’ye tecavüz ettiği iddia edilen K.B. ise bugün yakalanmıştı. 
     
</TEXT>
</DOC>
