<DOC>
<DOCNO> 357879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/son/sontur21.html </URL>
<DATE> 2005/07/03/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Otomobile yılan girdi 
</HEADLINE>
<TEXT>

     Erdoğan CANKUŞ DHA 

      MUĞLA'nın Fethiye İlçesi'nde bir otomobilin motor bölümüne giren yılan, uzun çabalara rağmen çıkarılamadı. Otomobilin hareket etmesi ile yola düşen yılan, çevredekiler tarafından öldürüldü. 
     Fethiye’de züccaciye mağazası olan Kerim Ballıoğlu’na ait 09 TF 507 plakalı otomobilin motor bölümüne giren yılanı çıkarabilmek için çevredekiler çaha harcadı. Çabalar sonuçsuz kalınca, Fethiye Belediyesi İtfaiye ekiplerinden yardım istendi. Yangın söndürmede kullanılan dondurucu ilaç sıkarak yılanı etkisiz hale getirmeye çalışan ekipler de sonuç alamadı. Bunun üzerine son çare olarak bir akaryakıt istasyonuna yıkamaya götürülen otomobil hareket edince yola düşen yılan öldürüldü. 
     Otomobil sahibi Kerim Ballıoğlu, daha önce böyle bir olayla hiç karşılaşmadığını söyledi. Çevredekiler yılan operasyonunu sonuna kadar büyük bir merakla izledi. 
     
</TEXT>
</DOC>
