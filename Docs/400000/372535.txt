<DOC>
<DOCNO> 372535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sonspo24.html </URL>
<DATE> 2005/08/24/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Malatyaspor, Kamerunlu Effa ile 3 yıllık sözleşme imzaladı... 
</HEADLINE>
<TEXT>

     Malatyaspor, Kamerunlu Jean Emmanuel Effa Owona ile 3 yıllık sözleşme imzaladı. 
     Malatyaspor Kulübü Yönetim Kurulu Üyesi Vural Sarıcı, kulüp idari binasında düzenlenen imza töreninde, kulüp başkanı Hikmet Tanrıverdi ve teknik kadronun isteği doğrultusunda eksik görülen bölgelere transfer çalışmalarının sürdüğünü söyledi. 
     Transfer çalışmaları kapsamında Effa ile anlaştıklarını ifade eden Sarıcı, ''Transferimiz hayırlı olsun. Brezilyalı bir orta alan oyuncusuyla da anlaşma sağlandık. Bu futbolcunun İstanbul'a gelmesini bekliyoruz. Transfer ise önümüzdeki günlerde belli olacak'' dedi. 
     Sarıcı, takımdaki kötü gidişe Trabzonspor maçında 'dur' demek istediklerini kaydederek, Trabzonspor maçında gerçek Malatyaspor'un görüleceğini sözlerine ekledi. 
     Ankaragücü'nden gelen Effa ise, Malatyaspor'a başarılı olmak için geldiğini, sakatlığının tamamıyla geçtiğini belirterek, ''Futbolu özlüyorum. Malatyaspor için elimden geleni yapacağım. Takımdan bazı oyuncuları ve teknik direktör Feyyaz Uçar'ı Beşiktaş'tan tanıyorum'' diye konuştu. 
     
</TEXT>
</DOC>
