<DOC>
<DOCNO> 371644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/son/sondun11.html </URL>
<DATE> 2005/08/21/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Karamanlis, uçak kazasında ihmali bulunan yetkililerin istifasını istedi 
</HEADLINE>
<TEXT>

     Yunanistan Başbakanı Kostas Karamanlis, bir hafta önce Atina yakınlarında düşen Rum uçağının Atina hava sahasına girişinden sonra kontrol ve takibinde ihmalleri bulunduğu gerekçesiyle Yunan Sivil Havacılık Dairesi'nin bazı üst yetkililerinin istifasını istedi. 
     Rum basınında yer alan haberlere göre, Karamanlis, Sivil Havacılık Dairesi'nin üst düzey yetkililerinden bazılarının görevlerinden istifa etmelerini istedi. 
     Yunan ve Rum gazeteleri, Yunan Sivil Havacılık hizmetlerinin saat 09 37'de Larnaka Havaalanı tarafından problemli bir uçak teslim alınacağı yönünde uyarılmalarına rağmen, yeterli dikkati göstermeyerek uçakla yarım saat sonra temasa geçme girişiminde bulundukları ve bu konunun resmi makamlarca soruşturulduğu yönünde haberlere yer verdiler. 
     Kıbrıs Rum kresiminin İlios Havayolları'na ait Boeing 737 tipi uçak 14 Ağustos Pazar günü Atina yakınlarında düşmüş, kazada 121 kişi hayatını kaybetmişti. 
     
</TEXT>
</DOC>
