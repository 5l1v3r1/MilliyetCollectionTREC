<DOC>
<DOCNO> 388806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/soneko08.html </URL>
<DATE> 2005/10/22/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Geçen hafta hisse senetleri ortalama yüzde 0.04 değer yitirdi 
</HEADLINE>
<TEXT>

     Hazırlayan Şenol Aydoğan 

İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 0.04 oranında değer yitirdi. 
     Danıştay'ın Türk Telekom ile ilgili olarak vereceği kararın beklendiği İMKB'de, yurtdışı borsalar, alternatif piyasalar, Avrupa Birliği, Uluslararası Para Fonu IMF ve ABD Merkez Bankası'nın FED faiz politikasina yönelik gelişmeler takip edildi. Endeks hafta içinde en yüksek 32,229.50, en düşük 30,633.42 puanı gördü. 
     Uzmanlar, gelecek hafta piyasaların Türk Telekom davasının sonucunu bekleyeceğini ve borsanın bu davanın sonucuna göre yön bulacağını ifade ederek, endeksin kısa vadeli düşüş trendinin devam ettiğini, 5 aylık orta vadeli yükselen trendin oluştuğu, 30,700 seviyesinin hafta ortasında test edildiğini ve bu desteğin çalıştığını vurguluyor. 
     13 iş gününde düşüşün 5,000 puanı geçtiğine dikkat çeken uzmanlar, oluşan sert satışların önümüzdeki hafta bir miktar durulacağının tahmin edildiğini, endeksin girdiği orta vadeli düzeltme hareketinin devam edeceğini savunuyor. 
     Uzmanlar, yeni haftada 32,000 puanın üzerinde 32,500 seviyesine kadar bir çıkış potansiyelinin olduğunu belirterek, haftalık desteklerin 31,100, 30,800 ve 30,200 seviyelerinde olduğunu kaydediyor. 
     
     ÖZETLE PİYASALAR 
     Borsa, geçen hafta yine sert iniş-çıkışlar yaşadı. İMKB Tahvil ve Bono Piyasası'ndaki ortalama oranlarda yarım puanı geçen artışlar görüldü. YTL karşısında İngiliz Sterlini dışındakidöviz türleri düşüş gösterdi. Mevduat faizlerinin ortalamalarında önemli bir değişim olmadı. 
     Hisse senetleri haftalık bazda ortalama yüzde 0.04 oranında değer yitirdi. 24 ayar külçe altının gram satış fiyatı yüzde 0.98, Cumhuriyet altınının satış fiyatı yüzde 1.09 düştü. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.18 oranında geriledi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.25, haftalık reponun net getirisi yüzde 0.21 olarak gerçekleşti. 
     
     BORSANIN SEYRİ VE ENDEKSLER 
     Haftanin ilk işlem gününde ortalama yüzde 1.31 oranında değer kazandı. Salı günü gelen satışlarla ortalama yüzde 0.83 gerileyen endeks, Çarşamba günü de bu seyrini sürdürdü. Hisse senetleri Çarşamba günü ortalama yüzde 2.60 oranında geriledi. Perşembe günü gelen tepki alımlarıyla endeks bir önceki günkü düşüşün önemli bir bölümünü geri kazandı. Hisse senetlerinde Perşembe günkü artış yüzde 2.07 olarak gerçekleşti. Cuma günü sakin bir seyir gözlendi ve hisse senetleri ortalama yüzde 0.08 oranında artış kaydetti. 
     Endeks, geçen hafta boyunca sadece 11.41 puanlık düşüşle 31,440.03 puandan 31,428.62 puana geriledi. Hisse senetlerindeki haftalık ortalama düşüş yüzde 0.04 oldu. 
     İMKB Ulusal-Mali Endeksi 277.91 puan düşüşle 48,249.34 puandan 47,971.43 puana, İMKB Ulusal-Hizmetler Endeksi 165.63 puan düşüşle 15,845.00 puandan 15,679.37 puana gerilerken, İMKB Ulusal-Sanayi Endeksi 127.55 puan artışla 24,941.10 puandan 25,068.65 puana çıktı. 
     Böylece, mali grup hisseleri ortalama yüzde 0.58 oranında, hizmetler grubu hisseleri ortalama yüzde 1.05 oranında değer yitirirken, sanayi grubu hisseleri ortalama yüzde 0.51 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 309 hisse senedinden 129'u değer kazanırken, 155 hisse senedi değer yitirdi, 25 hisse senedinin değeri de değişmedi. 
     Geçen hafta en yüksek oranlı artış, yüzde 15.86 ile Ata Yatırım hisselerinde gerçekleşti. Yüzde 15.50'lik artışla Emek Elektrik hisseleri ikinci ve yüzde 15.19'luk artışla Kartonsan hisseleri üçüncü oldu. 
     En yüksek oranlı düşüş ise yüzde 15. ile Şekerbank hisselerinde oldu. Yüzde 13.81'lik düşüşle Acıbadem Sağlık Hizmetleri hisseleri ikinci, yüzde 13.01'lik düşüşle de Parsan hisseleri üçüncü sırada yer aldı. 
     İMKB Ulusal Pazar'da geçen hafta toplam 1 milyar 213 milyon 932 bin adet hisse senedi işlem gördü ve karşılığında 4 milyar 698 milyon YTL'lik işlem hacmi gerçekleşti. 
     
     DÖVİZ 
     Geçen hafta, YTL karşısında İngiliz Sterlini dışındaki döviz türleri değer yitirdi. İstanbul serbest döviz piyasasında alınıp satılan ABD Doları Türk Lirası karşısında yüzde 0.73, avro yüzde 0.49 ve İsviçre Frangı yüzde 0.47 oranında değer yitirirken, İngiliz Sterlini yüzde 0.83 değer kazandı. 
     Önceki hafta sonuna göre ABD Doları'nın Türk Lirası satış fiyatı 0.0100 YTL düşerek 1.3600 YTL'ye, avronun satış fiyatı 0.0080 YTL düşerek 1.6360 YTL'ye ve İsviçre Frangı'nın satış fiyatı 0.0050 YTL düşerek 1.0600 YTL'ye gerilerken, İngiliz Sterlini'nin satış fiyatı 0.0200 YTL artarak 2.4220 YTL'ye çıktı. 
     Bugün öğle saatlerinde ise İstanbul serbest piyasada ABD Doları 1.3620 YTL'den, Avro 1.6310 YTL'den, İngiliz Sterlini 2.4180 YTL'den ve İsviçre Frangı da 1.0590 YTL'den satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı yüzde 0.98, Cumhuriyet altınının da yüzde 1.09 düştü. 
     Dünkü kapanış itibariyle külçe altının gram satış fiyatı 20.30 YTL, Cumhuriyet altınının satış fiyatı da 136.50 YTL oldu. 
     İstanbul Altın Borsası'nda İAB da geçen hafta 24 ayar altının gram fiyatı değişmeyerek 19.39 YTL'de kaldı. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.18 oranında değer yitirdi. 
     Yatırım fonlarının fiyat seyrini izleyen A.A Bileşik Fon Endeksi 1,108 puan düşerek 618,165 puandan 617,057 puana geriledi. 
     Geçen haftanın en çok değer kazanan katılma belgeleri, yüzde 1.12'lik artışla Finans B Tipi Likit Fon, yüzde 0.57'lik artışla Sanko Menkul Değerler A Tipi Değişken Fon ve yüzde 0.55'lik artışla da C Bank B Tipi Tahvil-Bono Fon olarak sıralandılar. 
     Haftanın en çok değer yitiren katılma belgeleri ise yüzde 4.28'lik düşüşle Evgin A Tipi Değişken Fon, yüzde 3.93'lük düşüşle Garanti A Tipi Mali Sektör Fon ve yüzde 3.15'lik düşüşle de TSKB A Tipi Hisse Fon oldu. 
     
     HAZİNE İHALELERİ 
     Hazine geçen hafta, biri bono üçü tahvil olmak üzere dört ihale düzenledi. 
     Pazartesi günü düzenlenen 91 gün vadeli Yeni Türk Lirası YTL cinsinden iskontolu referans bono ihalesinde basit faiz yüzde 13.78, bileşik faiz 14.52 oldu. İhaleye 2 milyar 120.2 milyon YTL teklif gelirken, nominal satış 1 milyar 917.2 milyon YTL, net satış da 1 milyar 8.3 milyon YTL olarak belirlendi. İhalede satılan kağıtların ihraç tarihi 19 Ekim Çarşamba, geri ödemesi 18 Ocak 2006 olarak belirlendi. 
     Hazine Salı günü de biri YTL cinsinden diğerleri dövize endeksli üç tahvil ihalesi düzenledi. Hazine'nin, 19 Ekim Çarşamba valörlü 18 Ağustos 2010 itfa tarihli, 5 yıl vadeli, 6 ayda bir değişken kupon ödemeli, Yeni Türk Lirası YTL cinsinden devlet tahvili ihalesinde dönemsel faiz yüzde 8.45 oldu. İhalede 5 milyar 170 milyon YTL'lik teklife karşın, nominal 720.2 milyon YTL, net 771.2 milyon YTL'lik satış yapıldı. 
     Dolar cinsinden 13 Ekim 2010 itfa tarihli, 5 yıl vadeli, 6 ayda bir kupon ödemeli, değişken faizli dolar cinsinden tahvil ihalesinde bileşik faiz yüzde 6.12 olarak belirlendi. Dolara endeksli tahvil ihalesinde 604.3 milyon dolarlık teklife karşın, nominal 252.2 milyon dolar, net 252.1 milyon dolarlık satış yapıldı. İhalede basit faiz yüzde 6.03 oldu. 
     Hazine'nin Avro cinsinden 5 yıl vadeli, 6 ayda bir kupon ödemeli, değişken faizli tahvil ihalesinde de bileşik faiz yüzde 4.15, basit faiz de yüzde 4.11 olarak belirlendi. Avroya endeksli tahvil ihalesine 403.6 milyon avro teklif gelirken, nominal 305.5 milyon avro, net 305.3 milyon avroluk satış yapıldı. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.24 ile yüzde 0.30 arasında gerçekleşti. 
     Mevduat faizlerinin ortalamalarında geçen hafta önemli bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.25 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 14.3 dolayında bulunan haftalık reponun net getirisi de yüzde 0.21 oldu. 
     
</TEXT>
</DOC>
