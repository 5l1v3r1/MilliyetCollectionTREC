<DOC>
<DOCNO> 369991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonspo08.html </URL>
<DATE> 2005/08/15/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Hagi'ye Dinamo Kiev'den teklif gelmedi 
</HEADLINE>
<TEXT>

     Bekir YILDIRIM DHA 

      GALATASARAY’ın eski teknik direktörü Gheorghe Hagi’nin menajerliğini de yapan Gheorghe Popescu, Hagi’nin Dinamo Kiev ile anlaştığı yönündeki iddiaları yalanladı. 
     Konu ile ilgili bir açıklama yapan Popescu, "Hagi’yi Dinamo Kiev’in başında görürsek mutlu oluruz. Hagi de orada kendisini ispatlar, ama Dinamo Kiev’den herhangi bir teklif gelmedi" dedi. Hagi’nin hedefinin de Dinamo Kiev gibi bir takım çalıştırmak olduğunu belirten Popescu, "Dimano Kiev’den henüz bir teklif gelmedi, ama Hagi’nin ismi birkaç takımın listesinde daha yer alıyor. Bu takımlarla da görüşmelerimiz devam ediyor" diye konuştu. 
     Popescu, temmuz ayında Sırbistan Karadağ’daki bir takımdan Hagi’ye teklif geldiğini, ama anlaşamadıklarını sözlerine ekledi. 
     
</TEXT>
</DOC>
