<DOC>
<DOCNO> 399107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/ekonomi/eko01.html </URL>
<DATE> 2005/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 'vergi' rekoru 
</HEADLINE>
<TEXT>


Başbakan Erdoğan'ın kurumlar vergisi oranının yeni yıldan itibaren yüzde 30'dan yüzde 20'ye çekileceğini açıklaması, endeksi yüzde 2.4 artırarak 37.495'le rekor kırdırdı 

ORHAN TEKEOĞLU 

Haftaya satış baskısında başlayan borsanın imdadına, Başbakan Recep Tayyip Erdoğan'ın AKP Meclis Grubu'nda vergi indirimleriyle ilgili yaptığı konuşma yetişti. 
Erdoğan'ın kurumlar vergisinde oranların yılbaşından itibaren yüzde 30'dan yüzde 20'ye çekileceğini açıklaması, beklentisiz kalan borsaya doping etkisi yaptı. 

İkinci seansta alım 
Güne satış ağırlıklı başlayan ve bir ara 36.283 puana kadar gerileyerek yüzde 1.3'lük düşüş gösteren endeks, Başbakan Erdoğan'ın vergi indirimleriyle ilgili açıklamalarından sonra lokomotif hisselerdeki alımlarla hızla yükselmeye başladı. İlk seansın sonlarına doğru başlayan hisse alımları, ikinci seansın ilk yarım saatine kadar sürdü. Bu arada endeks 37.400 puana kadar çıktı. Daha sonra gelen k r amaçlı satışlara rağmen, endeks son bir saatte yeniden tırmanışa geçti. 
Vergi indirim açıklaması, hem yabancı yatırımcıyı destekleyeceği hem de şirketlerin k rlarını artıracağı beklentisiyle borsaya yeni bir rekor kırdırdı. Endeks gün sonunda 37.495 puana yükselerek yeni bir rekora ulaştı. Endeks bir önceki rekorunu 36.907 puanla 24 Kasım'da kırmıştı. 
Hisse senetlerine gözlenen talep işlem hacmine de yansıdı ve dün toplam 1.7 milyar YTL'lik işlem hacmi gerçekleşti. 

Hisse senetlerine kaydi sistem Sermaye Piyasası Kurulu SPK , borsada işlem gören hisse senetleri için Merkezi Kayıt Sistemi'nin MKS pazartesi gününden itibaren uygulanmaya başlandığını açıkladı. SPK'dan yapılan açıklamada, yeni sistemle Takasbank'ta tutulmakta olan toplam 2.296 yatırımcı ve bu hesaplardaki 11.3 milyar YTL nominal değerli saklamadaki hisse senetlerinin 26 - 27 Kasım tarihlerinde sisteme aktarıldığı bildirildi. Sistemin ilk gününde MKS'de yatırımcılar adına 60.000 yeni hesap açıldığı belirtilen açıklamada, yeni sistemin, şu an için hisse senetlerin yanısıra yatırım fonu katılma belgelerini de içerdiği belirtildi. 


</TEXT>
</DOC>
