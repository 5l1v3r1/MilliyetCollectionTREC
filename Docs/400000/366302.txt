<DOC>
<DOCNO> 366302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/yasam/axyas01.html </URL>
<DATE> 2005/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutlama yasa döndü 
</HEADLINE>
<TEXT>


Konya'da, ÖSS'deki başarılarını kutlamak için eğlenmeye giden 4 genç kaza geçirdi. 2 mühendis adayı can verdi, 2 kişiyle TIR sürücüsü yaralandı 

RIZA GERENİZ, HASAN LEVENTOĞLU Konya DHA 

ÖSS'den iyi puan almalarını kutlamak için otomobille eğlenmeye giden 4 genç, Seydişehir - Antalya karayolunda trafik kazası geçirdi. 
Aynı dershaneye devam eden 4 genç, ÖSS'yi kazanmalarını kutlamak için önce Tınaztepe Mağarası'nı ziyaret etti, ardından bir dinlenme tesisinde eğlenmek üzere yola çıktı. Ancak gençlerden Oğuzhan Malkoç, yeni yapılan ve birkaç gün önce mıcır serilen yolda, yönetimindeki otomobilin kontrolünü kaybetti. 
Gençlerin bulunduğu araç, karşı yönden gelen Yunus Akar'ın 31 kullandığı TIR'a çarptı. 
Çarpmanın etkisiyle savrulan ve 15 metrelik uçuruma yuvarlanan otomobilin sürücüsü Malkoç ile ön koltukta oturan Ömür Kolak 20 can verdiler. 
Arka koltukta oturan Burhan Aydın 20 ve Sefa Camcı 18 ile TIR Sürücüsü Akar Seydişehir Devlet Hastanesi'ne kaldırıldılar. Durumu ağır olan Aydın ise, Konya'daki Selçuk Üniversitesi Tıp Fakültesi Hastanesi'ne sevkedildi. 
ÖSS'de Malkoç'un 320, Kolak'ın 324 puan aldıkları ve inşaat mühendisliğini tercih ettikleri, Aydın'ın 345 puanla tıp fakültesini, Camcı'nın da 334 puanla hukuk fakültesini tercih ettikleri bildirildi. 


</TEXT>
</DOC>
