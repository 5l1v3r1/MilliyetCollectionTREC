<DOC>
<DOCNO> 356902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/yazar/pulur.html </URL>
<DATE> 2005/06/30/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
'Kör Öfke' ve Dışişleri Bakanı... 
</HEADLINE>
<TEXT>


RECEP Bilginer'in vefatından sonra yazdığımız yazıda onun son döneminde "TRT'ye hazırladığı ve önce kabul edilen, sonra vazgeçilen Kör Öfke dizisine çok üzüldüğünü" belirtmiştik. Dizi asılsız Ermeni soykırımı iddialarına karşılık veriyordu. 
Yazımızın sonu söyle bitiyordu 
"Varsın, Recep Bilginer'in oyunu TRT'de oynanmasın, varsın yazar üzüntüden kahrolsun, belki de bu yüzden kalbine yenik düşsün, yeter ki Ermeni sınırı açılsın, Avrupalılar üzülmesin..." 
Yazımıza başta Dışişleri Bakanı Abdullah Gül ve bakanlık sözcüsü Namık Tan üzülmüş. 
Niye 
Çünkü TRT'den, rahmetli Recep Bilginer'in kulağına fısıldamışlardı 
"Dizinin yayınlanmasını Dışişleri Bakanı Gül istemiyor... Ermenilerle barış havasına girdik. Hem eski iktidarın ısmarladığı bir diziyi biz niye oynatalım " 

İŞTE Dışişleri'ni üzen bu... 
Sayın Namık Tan, bu diziyle ilgili olarak TRT'ye gönderdikleri Dışişleri görüşünün belgelerini açıkladı. 
5.06.2003 tarihli yazıda, "Kör Öfke isimli dizi film projesinin, sözde Ermeni soykırımı iddialarına karşı bir boşluğu doldurabileceği akla gelmektedir" denilmekte ve şunlar belirtilmekteydi 
"Film Ermeni vatandaşlarımızı rencide etmemelidir. 
Geleneksel hoşgörü hasletlerimiz hakkında yanlış ve çarpıtılmış bir imaj vermemelidir." 

ARADAN bir yıl geçer, TRT dizinin ilk dört bölümünü Dışişleri Bakanlığı'na gönderir, görüş sorar. 
Dışişleri Bakanlığı 15.07.2004 tarihli cevabında, "Kör Öfke" hakkındaki görüşlerini tekrar belirtir 
"Filmin amacı tarih boyunca Türk-Ermeni ilişkilerini dramatik bir kurguyla ele alarak Ermeni sorununu işlemek olarak belirtilmiştir. Filmin senaryosu, 1890-1905 döneminde Türk-Ermeni ilişkilerini sadece İstanbul'da yaşayan Türk ve Ermeni iki aile arasında geçen olaylar çerçevesinde ele almakta ve Ermeni komitecilerin İstanbul'da gerçekleştirdikleri eylemlere yer vermektedir. Ermenilerin Osmanlı İmparatorluğu içinde sahip oldukları avantajlara, ticaret hayatında oynadıkları role ve bürokraside sahip oldukları önemli pozisyonlara yeterince değinilmemektedir. 
Senaryoda birçok yerde aşırı milliyetçi Ermeni söylemlerine yer verildiği görülmektedir. Bu kısımların azaltılmasının uygun olacağı düşünülmektedir. 
Filmde Ermeni çetelerinin ayaklanma başlatmalarında o dönemdeki büyük devletlerin ve misyonerlerin kışkırtmalarına değinilmemekte, ayaklanmaların Ermenilerin içinde bulundukları zor şartlardan kaynaklandığı intibaı verilmektedir. O dönemdeki büyük devletlerin ve misyonerlerin çalışmalarına vurgu yapılması, Ermeni sorununun ortaya çıkışının anlaşılması açısından yararlı olacaktır. 
Senaryoda Ermeniler tarafından yapılan bütün eylemlerin Hınçak Partisi mensuplarınca gerçekleştirildiği görülmektedir. O dönemde başta Taşnak örgütü olmak üzere, diğer Ermeni örgütleri mensuplarının da gerçekleştirilen eylemlerde yer aldığı bilinmektedir. 
Her hal ve k rda filmin senaryosunun 19 ve 20. yüzyıl Osmanlı tarihi konusunda uzman bir tarihçi tarafından da gözden geçirilmesinin yararlı olacağı değerlendirilmektedir." 

DIŞİŞLERİ sözcüsü Sayın Namık Tan, bu belgelerin içeriğini belirttikten sonra "Görüldüğü gibi Bakanlığımız ve Sayın Bakan'ın bu filme karşı bir tutumu yoktur, Sayın Bakan'ın isteği üzerine filmin yayınlanmasından vazgeçildiği de doğru değildir" dedi. 
O halde... 
Yoksa, TRT'den birileri diziyi yayınlamamak için Dışişleri Bakanı'nın adını kullanmış olmasın, "Abdullah Gül istemiyor" demesin... 
Kimdir bunu Recep Bilginer'e söyleyen 
Rahmetli yaşasaydı kendisi bunu açıklardı, şimdi mümkün değil 
Yalnız, Recep Bilginer'in "Benim diziyi Abdullah Gül istemiyormuş, TRT'den bana böyle dediler" iddiasını, biz bu köşede 14 Nisan 2005 tarihinde de yayımlamıştık, keşke Sayın Gül ya da Sayın Namık Tan o tarihte bunu cevaplasalardı, gerçeği de herkes öğrenmiş olurdu. 
Ne yazık ki, olayın tek tanığı Recep Bilginer artık yok... 



</TEXT>
</DOC>
