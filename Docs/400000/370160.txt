<DOC>
<DOCNO> 370160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/spor/spo06.html </URL>
<DATE> 2005/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Filemizi doldurduk 
</HEADLINE>
<TEXT>


Üniversite Oyunları'nda mücadele eden voleybolcularımız dün fırtına estirdi. Bayanlarımız, Çek Cumhuriyeti'nİ set vermeden geçti. Erkek Milli Takımımız ise İsviçre'yi aynı skorla devirdi, çeyrek finalde Polonya ile eşleşti 


TÜRKİYE-ÇEK CUM. 3-0 
23. Dünya Üniversiteler Yaz Spor Oyunları'nda Bayan Voleybol Milli Takımımız gruptaki dördüncü maçında Çek Cumhuriyeti'ne şans tanımadı, A Grubu'nda ilk ikiye girmek için önemli avantaj yakaladı. Millilerimiz ilk seti rahat bir oyundan sonra 25-11 kazandı. İkinci sette oyun kurmakta zorlanan Filenin Sultanları, bu bölümü zor da olsa 26-24 galip kapadı. Son seti rahat bir şekilde 25-17 kazanan Türkiye, grupta ikinci sıraya yükseldi. Millilerimiz bugün saat 20.00'de gruptaki son maçını Estonya ile oynayacak. 

Maçın karnesi 
HAKEMLER Fa Chen Chin Tayvan , Andrzej Kirzcsak Polonya 
TÜRKİYE Güldeniz 6 , Elif 7 , Deniz 7 , Sinem Akap 6 , Duygu 7 , Neslihan 7 , Gülden 7 , Seda 7 
ÇEK CUMHURİYETİ Chroustovska 5 , Novotna 5 , Kallistova 6 , Jamborova 5 , Martina Frankova 4 , Michaela Frankova 5 , Jonasova 4 , Hanusova 4 , Michnova 5 , Fledlerova 4 , Chalcarzova 4 , Vlaskova 4 
SETLER 25-11, 26-24, 25-17 

TÜRKİYE-İSVİÇRE 3-0 

İzmir'deki organizasyonda İran, Rusya, Kanada ve Bulgaristan'ı yenerek A Grubu'nda birinciliği garantiliyen Erkek Voleybol Milli Takımımız, prestij sınavında İsviçre'yi de 3-0 mağlup etti. Beş maçta beş galibiyet elde ederek namağlup unvanını koruyan Ay-Yıldızlı ekibimiz, bütün oyuncuların forma giydiği karşılaşmanın setlerini 25-14, 25-23 ve 25-20 kazandı. Millilerimiz, gruptaki diğer mücadelede Sırbistan Karadağ'ı 3-2 mağlup eden Polonya ile çarşamba günü çeyrek finalde kozlarını paylaşacak 

Maçın karnesi 
HAKEMLER Omero Satanassı İtalya , Il-Young Choi G.Kore 
TÜRKİYE Selçuk 7 , Hüseyin 8 , Ahmet 7 , Nuri 8 , Volkan 7 , Cem 8 , Özkan 7 , Yasin 7 , Can 8 , Soner 7 , Emre 8 , Alp 7 
İSVİÇRE Baer 5 , Hunzıker 5 , Waelchlı 4 , Brunschweiler 5 , Coco 6 , Wıacek 5 , Homınal 5 , Pasquını 5 , Froesch 4 , Heyer 4 , Wıllı 5 
SETLER 25-14, 25-23, 25-20 

Tekvandoda altın yağdı 

Türkiye, oyunlarda dün tarihi bir başarı yakaladı, tekvando müsabakalarının ilk gününde üç altın madalyayı kucakladı. Bayanlarda Azize Tanrıkulu ile Sibel Güler, erkeklerde ise Murat Boyalı mutlu sona ulaştı. 
58 kiloda Murat Boyalı, Brezilyalı'yı 3-0, Taylandlı'yı 4-2, Tayvanlı'yı 3-1 ve ABD'li rakibini 3-1 yenip finalist oldu. Finalde Alman Jannis Dakos'u nefes kesen bir maç sonunda 3-2 yenen Boyalı altına uzandı. 
Bayanlar 63 kiloda tatamiye çıkan Azize Tanrıkulu, ABD'liyi 6-4, Moldovalı ve İtalyan'ı 3-0 geçip, finale adım attı. Güney Koreli Jae-Young Jung'la karşılaşan sporcumuz, rakibini 3-2 yenip, şampiyon oldu. 
67 kiloda Sibel Güler, Avustralyalı'yı 5-4, Ukraynalı'yı 10-0 ve Fransız'ı 2-1 yenerek finalde Güney Koreli Hwang'a rakip oldu. Hwang'ı normal ve uzatma süresi 2-2 sona eren maçta hakem kararıyla yenen Güler altını boynuna taktı. 

Muhçu'dan gümüş 

Oyunların altıncı gününde yapılan bayanlar güreş müsabakalarında Hatun Muhçu gümüş madalyada kaldı. 67 kiloda ilk turu bay geçen Muhçu, çeyrek finalde Kanadalı'yı 2-0, yarı finalde de Moğol rakibini 2-1 yenerek finalist oldu. Altın mücadelesini Japon Shinkai'ye karşı tuşla kaybeden temsilcimiz ikinciliği elde etti. 48'de Filiz Çıkrıkçı ve 51'de Zeynep Yıldırım repesaj müsabakalarında bekleneni veremedi. 

Madalyayı vurduk 

İzmirspor İnciraltı Tesisleri'nde yapılan okçuluk müsabakalarında Bayan Milli Takımımız makaralı yay kategorisinde bronz madalya kazandı. Gamze Uçar, Neşe Alptekin ve Sevinç Uysal'dan oluşan Ay - Yıldızlı ekibimiz, ilk turda Hırvatistan'ı 17-14 yenerken, yarı finalde Rusya'ya 14-13 mağlup oldu. Bronz mücadelesinde ABD'yi 14-11 yenen bayanlarımız üçüncülüğü yakalayarak, oyunlar tarihindeki en büyük başarısına ulaştı. 

Yeliz 7. oldu 

İzmir'deki atletizm müsabakalarının ilk gününde Yeliz Ay, 20 kilometre yürüyüşte 7. oldu. 1.33.13'lık derecesiyle oyunlar rekoru kıran Çin Halk Cumhuriyeti'nden Qiuyan Jiang'ın altın kazandığı yarışta, milli sporcumuz 1.38.50 ile Üniversite Oyunları'da 7. sırayı aldı. 

Süper başlangıç 

Yelken yarışları dün başlarken, laser sınıfında mücadele eden Kemal Muslubaş günü ikinci sırada tamamladı. Karşıyaka parkurundaki yapılan birinci yarışı 2'nci, ikinci yarışı ise 4'üncü sırada bitiren Musluoğlu ilk gün sonunda 6 puanla ikinci sıraya yerleşti. 25 sporcunun mücadele ettiği laserde Güray Zümbül ise genel klasmanda 9'uncu sıraya yerleşti 

Kızı kaptı 

Universiade'de ülkemize ilk altın madalyayı kazandıran serbest güreşçi Sait Bingöl'ün ödülü "gelin" olacak Oyunlar tarihinde Süreyya Ayhan'dan sonra altın madalya getiren ikinci sporcu olan Bingöl, eylülde evlenmeye hazırlanıyor, ancak müstakbel kayınpederi düğün için bir şart koştu Üniversite Oyunları'nda şampiyon olmak. "Ben kızımı şampiyon güreşçiye veririm" diyen kayınpederin şartını yerine getiren Bingöl de çifte mutluluk yaşıyor. Bingöl, aslında 96 kiloda güreşiyor. Gençlerde Avrupa şampiyonluğu ve Dünya 3.'lüğü bulunan Bingöl, İzmir'de kilosunun en hafifi olmasına rağmen zirveye çıktı. 

PROGRAM 

ATLETİZM 
08.00-21.40 Atatürk Stadı 
ESKRİM 
10.00-19.00 Ferdi kılıç ve flore 
Kültürpark Hol 2 
YÜZME 
09.30-19.26 Eleme ve final 
Manisa Yüzme Havuzu 
ATLAMA 
10.00-16.00 Bayanlar kule atlama 
Narlıdere Yüzme Havuzu 
TENİS 
10.00 çeyrek final müsabakaları 
Karşıyaka Tenis Merkezi 
VOLEYBOL 
20.00 Estonya - Türkiye B 
TEKVANDO 
09.00-17.00 67, 54 E , 72 kilo B 
Kültürpark Hol 4 
GÜREŞ 
10.00-13.00 Grekoromen stil 55, 66, 84 ve 120 kilo 
Özel Yamanlar Lisesi Spor Salonu 
YELKEN 
13.00 Karşıyaka parkuru 
BASKETBOL 
15.00 Türkiye - G.Kore E 
Manisa Atatürk 
12.45 Rusya-Türkiye B 
Celal Atik 
FUTBOL 
10.00 Türkiye - İngiltere E 
klasman 
18.00 Çek Cum. - Türkiye B 
klasman 
Urla Stadı 


</TEXT>
</DOC>
