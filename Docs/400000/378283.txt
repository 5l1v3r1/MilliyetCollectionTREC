<DOC>
<DOCNO> 378283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/yazar/pulur.html </URL>
<DATE> 2005/09/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Bu kadar kitabı olan adamı burada tutmazlar " 
</HEADLINE>
<TEXT>


"İZMİR Karşıyaka'dan Dünya'ya..." 
Atilla Karaosmanoğlu'nun, anılarını yazdığı kitabın adı. x 
Kimdir Atilla Karaosmanoğlu 
Kendisi, kendisini anlatıyor 
"Türkiye'de iki defa istenmeyen ve kendisine üniversitelerde iş verilmeyen bir insan durumuna düştüm. Fakat aynı Türkiye, hiçbir iltimas olmadan bana 28 yaşımda DPT kanun tasarısının hazırlanmasında büyük rol oynama imk nı vermiş, 1971'de başbakan yardımcılığına getirmişti." 
Ya yabancıların ona biçtiği değer 
Dünya Bankası Başkanı Preston, Karaosmanoğlu'nun emekliye ayrıldığı gün şöyle diyordu 
"Neredeyse 30 yıllık hizmetinin ardından, Atilla kurum içinde kurum haline gelmiştir. ... Ancak beni en çok etkileyen, Atilla ile ilgili kime ne sorsam, hep karşıma çıkan bir sözcüktü Doğruluk." 

KARAOSMANOĞLU'nun DPT'den istifası da, başbakan yardımcılığından istifası da "sağcı" politikacılar yüzünden olmuştur. Birincisinde ilk "Beş Yıllık Plan"a karşı çıkmışlar, ikincisinde de "Toprak Reformu"na... 

KARAOSMANOĞLU, İsmet İnönü için şöyle der 
"Çalışma hayatımın en büyük imtiyazının kısa bir süre de olsa İsmet İnönü ile yakın çalışma imk nı olduğunu düşünürüm." 

1960'larda DPT kurulurken kamu yönetiminde tecrübeli eleman sıkıntısı vardı. Biri, yedeksubay okulundaki tecrübeli bürokratların askerliklerini "planlama"da yapmalarını önerir. Listede Süleyman Demirel, Cevdet Kösemen, Yorgi Demir Demirgil gibi isimler vardır. Ayhan Çilingiroğlu, Karaosmanoğlu'na bir mühendis tavsiye eder, "Ama sen pek memnun olmayabilirsin " der. 
"Niye " 
"Biraz fazlaca sağcı." 
"Sağcı solcu ayrımı yapmıyoruz, bilgili ve çalışkan ise gelsin " 
Askerlerden Turgut Özal'a ve diğerlerine izin alınır, göreve başlarlar. 

Özal, verilen görevi iyi yapar, Karaosmanoğlu kendisine teşekkür eder. Toplantıdan çıkarlarken, Özal, özel bir görüşme ister, Karaosmanoğlu'nun odasına yürürler. 
Özal, Sektör Programları ve Projeler Şubesi'ni daha iyi idare edeceğini söylemektedir. 
O bölümün başında kim vardır bilir misiniz 
Turgut Özal'ı tavsiye eden Ayhan Çilingiroğlu... 
Karaosmanoğlu o anı şöyle anlatır 
"Şaşırdım ve teşekkür ederek odama gittim ve o hareketini hiç unutmadım." 

KARAOSMANOĞLU'nun Demirel ile de bir anısı vardır. Planlamada askerlik yapan Demirel bir gün ona gelir, Türkiye'nin en önemli ve en hassas bilgilerinin Karaosmanoğlu'na geldiğini, yardımcılığına Yorgi Demirgil'i seçmesinin yaratacağı sorunları düşünüp düşünmediğini sorar 
Karaosmanoğlu'nun canı sıkılır 
"Ben Yorgi'nin Türk vatandaş olduğunu biliyorum, sizde farklı bilgi var mı " 

"12 Mart" askeri müdahalesinde Atilla Karaosmanoğlu Amerika'da, Dünya Bankası'ndadır askerlerin istediği Başbakan Nihat Erim onu Türkiye çağırır ve başbakan yardımcısı yapar. Karaosmanoğlu'nun hedeflerinden biri de Toprak Reformu'dur, ama politikacılar imk n vermezler, komisyonda öyle değişiklikler yapılır ki, ciddi bir reform yapılmasına imk n kalmaz, Karaosmanoğlu ve 11 arkadaşı da bakanlıklardan istifa ederler. 

O sıralarda anlatılan, fakat açıkça yazılmayan bin anekdotu şimdi yazalım. 
Kartal Askeri Cezaevi'nden tünel kazarak kaçan Mahir Çayan ve arkadaşları, tünelden çıkardıkları toprağı çuvala doldurur Karaosmanoğlu'na sunarlar, "İşte, toprak bizden, reform sizden " derler. 

KARAOSMANOĞLU istifadan sonra, İnönü'nün isteğiyle İş Bankası yönetim kuruluna CHP kontenjanından girer. Toplantıda, bankanın ortaklarından bir şirketin yönetim kuruluna adı çok duyulan bir gazeteci teklif edilir, Karaosmanoğlu sorar 
"Bu konuda bilgisi nedir, bankanın çıkarlarını nasıl koruyacaktır " 
"Bu konularda bir şey bilmez ama, iyi gazetecidir" derler. 
Karaosmanoğlu'nun muhalefetiyle, gazeteci seçilmez. 

KARAOSMANOĞLU Amerika'ya dönmektedir tesadüf bu ya, eşyaları getiren şirketin aynı elemanı paketlemektedir, onun arkadaşlarına söylediklerine Karaosmanoğlu kulak kabartır 
"Ben gelirken de söylemiştim, bu kadar kitabı olan bir adamı bu memlekette tutmazlar diye işte, tutmadılar." 
Karaosmanoğlu'nun anıları yakın tarihimize ışık tutuyor, aydınlanmak isteyenler, ışıktan korkmuyorlarsa okusunlar. 

x İş Bankası Kültür Yayınları. 



</TEXT>
</DOC>
