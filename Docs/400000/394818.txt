<DOC>
<DOCNO> 394818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sonsiy20.html </URL>
<DATE> 2005/11/14/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
"Arpalı için 6 ayda iddianame hazırlayamayanların manevi sorumluluğu var" 
</HEADLINE>
<TEXT>

     CHP Grup Başkanvekili Kemal Anadol, Yüzüncü Yıl Üniversitesi YYÜ Genel Sekreter Yardımcısı Enver Arpalı’nın, 6 aydır tutuklu bulunmasına rağmen hakkında iddianame hazırlamayanların, Arpalı’nın intiharındaki manevi sorumluluktan kurtulamayacağını savundu. 
     Anadol, AA muhabirine, Arpalı’nın, tutuklu bulunduğu Van M Tipi Cezaevi’nde intihar etmesinden duyduğu üzüntüyü dile getirdi. 
     Kemal Anadol, Arpalı için yakınlarının, Van kamuoyu ve üniversite çevrelerinin, dürüst ve namuslu bir bürokrat olduğunu söylediklerini anlattı. 
     Adalet Bakanı Cemil Çiçek’in, cezaevinde tutukluların bulunduğu koğuşta ip bulunabileceği, bunun, mevzuata aykırı bir şey olmadığı ve isterse sanığın, battaniyenin kenarını da ip şekline getirip intihar edebileceği yönündeki açıklamalarını anımsatan Anadol, şöyle konuştu 
     "Vaktinde cezaevinde tutuklu kalmış biri, cezaevlerine gidip gelen bir avukat ve hayatı tanıyan biri olarak söylüyorum Bu demeci normal karşılamak, bir hukukçu olarak, olağan bir demeç gibi değerlendirmek mümkün değildir. O zaman Sayın Bakan, cezaevinde ip bulunmasını normal karşılıyorsa, şu sorunun cevabını vermek zorunda 
     YÖK Başkanı Prof. Dr. Erdoğan Teziç ile Van’a giden rektörlerin, ayakkabıları, kayışları niye çıkartıldı Adeta soyularak, elbiselerinin içi dışı niye arandı Ziyaretçilerin, üniversite rektörlerinin böylesine, ’normal prosedür uygulanıyor’ diye, anormal biçimde aranmalarının gerekçesini, Adalet Bakanı söylemek zorundadır. 
     Madem içeri ip sokmak normal, o zaman niye rektörler soyuluyor " 
     
     "SORUŞTURMA NE OLDU " 
     CHP’li Anadol, Van Cumhuriyet Başsavcısı Kemal Kaçan’ın, aralarında Yüzüncü Yıl Üniversitesi Rektörü Prof. Dr. Yücel Aşkın ve Arpalı’nın da bulunduğu sanıklar hakkındaki iddialarını, ilk duruşmadan önce açıklamasının suç olduğunu belirtti. 
     Kaçan hakkında bu nedenle soruşturma açıldığını ifade eden Anadol, "Bu soruşturma ne oldu, neden bu kadar uzadı " diye sordu. 
     Anadol, 6 aya yakın tutuklu bulunan Arpalı’nın iddianamesinin neden hazırlanmadığı sorusunu da yönelterek, "Delilleri yok mu edecekti Kaçacak mıydı " dedi. 
     Geç kalmış adaletin, adalet olamayacağını dile getiren Anadol, hala dava açmayanların, Arpalı’nın intiharındaki manevi sorumluluktan kurtulamayacaklarını ifade etti. 
     Anadol, "Şemdinli’deki savcı, mahkemeye bile sevk etmeden, bomba attıkları söylenen 2 kişiyi serbest bırakırken, üniversite genel sekreter yardımcısı, ikametgahı belli, devlet kamu görevlisi olan Arpalı’nın 6 aydır mahkeme önüne çıkarılmaması, ayrı bir çelişkidir" diye konuştu. 
     
</TEXT>
</DOC>
