<DOC>
<DOCNO> 358004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sondun24.html </URL>
<DATE> 2005/07/04/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Irak'ta direnişçi şüphesiyle 100 kişi gözaltına alındı... 
</HEADLINE>
<TEXT>

     Irak'ta direnişçi olduğundan şüphelenilen 100 kişi göz altına alındı. 
     ABD ordusundan yapılan açıklamada, 600 Irak ve 250 Amerikan askerinin katılımıyla bu sabah düzenlenen ortak operasyonda, Bağdat Uluslararası Havaalanı yakınında, direnişçilere ait evlerin hedef alındığı bildirildi. 
     Açıklamada, göz altına alınan kişiler arasında Mısır vatandaşlarının da bulunduğu belirtildi. 
     Amerikalı Albay Kenneth Roberts, operasyonda Iraklı askerlerin gösterdiği başarıyı överek, ''Iraklı meslektaşlarımızla gurur duyuyorum. Çok iyi eğitilmişler'' dedi. 
     
     TUNUS 

     Tunus'ta da Iraklı direnişçilerle bağlantısı olan 6 kişi, hapis cezalarına çarptırıldı. 
     Yetkililer, Tunus Temyiz Mahkemesi'nde görülen davada, Muhammed Bacuya 23 adlı sanığın, Irak'ta terörist saldırılar düzenlemek üzere militan eğitmekten suçlu bulunarak 20 yıl hapis cezasına çarptırıldığını bildirdi. 
     Mahkemenin, diğer 5 sanığa 5 ila 10 yıl arasında hapis cezaları verdiği belirtildi. 
     
</TEXT>
</DOC>
