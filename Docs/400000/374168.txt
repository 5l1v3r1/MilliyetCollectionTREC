<DOC>
<DOCNO> 374168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sontur14.html </URL>
<DATE> 2005/08/30/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
"Başlık parası" ekonomik koşullar nedeniyle kalkıyor... 
</HEADLINE>
<TEXT>

     Muş’ta yıllardır önlenemeyen ve aileleri mağdur eden "başlık parası"nın, ekonomik koşullar nedeniyle kendiliğinden kalkmaya başladığı bildirildi. 
     Bidiri Aşireti’nin Reisi Hikmet Karayel, AA muhabirine yaptığı açıklamada, "başlık parası" miktarının Muş ve yöresinde 15 bin YTL’ye kadar çıktığını belirterek, bu parayı ödeyemediği için sevdiğini alamayan gençlerin göç ettiğini, zaman zaman kan davalarına kadar varan üzücü olayların yaşandığını anlattı. 
     Hasköy İlçesi’nde yeğenini "başlık parası" almadan evlendirdiğini ifade eden Karayel, "Bizler aşiretler olarak yıllardır bu durumu önlemeye çalışmış, ancak başaramamıştık. Ekonomik koşullar, şimdi bu olumsuz sosyal gerçeği tersine döndürdü ve evlenenler arttı" dedi. 
     Damat Hikmet Karayel de başlık parasına ödeyeceği miktarla evinin eksikliklerini gidereceğini kaydederek, evliliklerinin, diğer çiftlere örnek olmasını diledi. 
     Gelin Keziban Göçmen ise babasının, damadın ailesinden "başlık parası" talep etmediğini belirterek, "Bundan sonra bu yoksullukta başlık parası veren aileler de olacağını zannetmiyorum. Biz de yeni uygulamaya uyduk, umarız bu durum, yeni gelenek halini alır" diye konuştu. 
     
</TEXT>
</DOC>
