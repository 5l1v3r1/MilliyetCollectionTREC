<DOC>
<DOCNO> 390207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonspo14.html </URL>
<DATE> 2005/10/27/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Hertha Berlin'in Türk futbolcusu Malik Fathi ilk golünü attı 
</HEADLINE>
<TEXT>

     Almanya Birinci Ligi Bundesliga takımlarından Herth BSC Berlin'de oynayan Türk futbolcu Malik Fathi, profesyonel futbolcu olarak çıktığı karşılaşmadaki ilk golünü attı. 
     Alman Futbol Federasyonu DFB Kupası'nda Hertha BSC Berlin'in kendi sahasında Borussia Mönchengladbach'ı 3-0 yendiği karşılaşmada ilk golünü atan Malik Fathi, karşılaşmadan sonra yaptığı açıklamada, ''İlk golümü attığım için çok mutluyum. Golden sonra nasıl sevinileceğini bilmiyordum'' dedi. 
     Almanya'da yapılacak 2006 Dünya Futbol Şampiyonası'nda oynamak istediğini ifade eden Malik, ''Milli takıma çağırılmak için ümidim yok demek yanlış olur'' şeklinde konuştu. 
     Sezon sonunda Hertha BSC ile sözleşmesi bitecek olan Malik ile takımın menajeri Dieter Hoeness'in sözleşmesinin uzatılması için görüşeceği bildirildi. 
     
</TEXT>
</DOC>
