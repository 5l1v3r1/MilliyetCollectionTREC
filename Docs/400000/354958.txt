<DOC>
<DOCNO> 354958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/siyaset/asiy.html </URL>
<DATE> 2005/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Köşk'e aynen iade 
</HEADLINE>
<TEXT>


Kuran kurslarına ceza öngörmeyen düzenleme komisyondan aynen geçti. AKP'li Külcü, Cumhurbaşkanı Sezer'in vetosunu "TBMM'nin yetkisine tecavüz" olarak değerlendirdi 

ANKARA Milliyet 


TBMM Adalet Komisyonu, Cumhurbaşkanı Sezer'in veto ettiği, aralarında kaçak Kuran kurslarının bulunduğu izinsiz eğitim kurumu açanlara verilecek hapis cezasını ortadan kaldıran TCK'nın 263. maddesini aynen kabul etti. 
Komisyon, CHP ile AKP'li milletvekillerinin sert tartışmalarına sahne oldu. Komisyonda AKP ve CHP'li milletvekilleri arasında şu diyalog geçti 
Orhan Eraslan CHP Yasadışı eğitim kurumları serbest bırakılıyor. Bu yerlerde çocuklar istismar edilebilir. Buralarda 12 yaşındaki çocuklar 'Sana nik h düşebilir' diye tecavüze uğrayabilir. Buralar devletin denetiminde değil. Bu değişikle dinci radikal grupların yanı sıra terör örgütlerine de destek verilecek. 

Veto gerekçesi 
Yüksel Çorbacıoğlu CHP Bir süre önce Ankara Sıhhiye'de 'Hilafet isteriz' eylemi yapıldı. Bu sloganları atanların Meclis'te atamayacağını kim garanti edebilir Muzaffer Külcü AKP Yasayı geri gönderme gerekçesini TBMM'nin yetki alanına tecavüz olarak görüyorum.Bekir Bozdağ AKP Hizbullah'ın kimin kucağında oturduğu belli. Hizbullah, PKK aptal o zaman. Niye Çankaya'da kurs açmıyorlar Merak edip baktım, hiçbir terör örgütü bu maddeden ceza almamış. Kuran okuyan kimseden bu ülkeye zarar gelmez. Hüsrev Kutlu AKP Konu abartılıyor. 6 ay ceza verilince laiklik kurtuluyor, 5 ay verilince tehlikeye mi düşüyor 'Kutsal kitabı öğretiyor' diye kimse cezalandırılamaz. 

'Problemi çözmez' 
Çiçek de yasa değişikliğiyle 3 ay veya 3 yıl ceza getirilmesinin problemi çözmeyeceğini savunarak şu çağrıyı yaptı 
"Gelin, bazı konularda farklılıklar olsa da, CHP ve AKP bu alanda nasıl bir düzenleme yapacağımız konusunda işbirliği yapalım. İhtiyacı hep birlikte hissediyorsak, bu iş için Meclis'i olağanüstü çağırmaya değer. 'Ben dine saygılıyım' sözleri sorunu çözmüyor. Hiçbirimiz diğerinin dindarlık kantarı değiliz." 
Düzenleme Köşk'e 2. kez aynen gönderileceği için Sezer onaylamak zorunda kalacak, ancak Anayasa Mahkemesi'ne başvurması ve yüksek mahkemenin düzenlemeyi iptali halinde hükümet yeni düzenleme yapıncaya kadar boşluk doğacak. Bu süreçte bütün kaçak kurslar cezasız kalacak. 


</TEXT>
</DOC>
