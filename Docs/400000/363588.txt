<DOC>
<DOCNO> 363588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/yasam/axyas02.html </URL>
<DATE> 2005/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkenceci anneyi komşular ele verdi 
</HEADLINE>
<TEXT>


Komşuların ihbarını değerlendiren polis, vücudu morluk ve sigara yanığı dolu küçük kızı kurtardı, anneyi gözaltına aldı 

TAYLAN YILDIRIM DHA 

İzmir'in Konak ilçesinde, Basın Sitesi, 52 17'nci Sokak'ta bir apartmanın sakinleri, önceki gün öğle saatlerinde, 1. kattaki dairenin kapısına vurup "Kurtarın beni" diyerek yardım isteyen ve sürekli ağlayan İ.'nin durumunu polise bildirdi. 

'Çok dövmem' 
İhbar üzerine olay yerine gelen polisler, savcının talimatı üzerine çilingir yardımıyla içeri girdiklerinde, küçük İ.'yi baygın halde buldu. Atatürk Devlet Hastanesi'ne götürülen İ.'nin yüzünde, kol ve bacaklarında dayak morluklarıyla, sigara yanığı izleri belirlendi. Bunun üzerine İ., tedavisinin ardından Konak İlçe Emniyet Müdürlüğü Çocuk Bürosu ekiplerine teslim edildi. Ayşe Ö.'nün 25 boşandığı eşinden dünyaya geldiği ve nüfus kaydı olmadığı anlaşılan küçük kızın babasının da cezaevinde olduğu belirlendi. 

Koruma altına alınıyor 
Küçük İ., "Annem çok sinirli. Ne yapsam dövüyor. Elinde sigara varsa kollarıma yüzüme yapıştırıyor. Ağlayınca da kapıyı üzerime kilitliyor" diye ifade verdi. 
Bunun üzerine gözaltına alınan anne Ayşe Ö., ifadesinde, kızına bazen bir iki tokat attığını iddia etti. Komşuları ise genç kadının psikolojik sorunları bulunduğunu, belli aralıklarla tedavi gördüğünü ileri sürdü. 
Anne Ö.'nün adliyeye sevk edileceği, İ.'nin Sosyal Hizmetler yetkilileri ile yapılacak görüşmeler sonunda koruma altına alınacağı belirtildi. 




</TEXT>
</DOC>
