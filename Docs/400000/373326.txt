<DOC>
<DOCNO> 373326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sondun04.html </URL>
<DATE> 2005/08/27/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Alman askerlere Fesli Türk Gecesi... 
</HEADLINE>
<TEXT>

     Kosova’da Birleşmiş Milletler Kosova Misyonu UNMIK bünyesinde görev yapan Alman tugayı, Prizren’de bir Türk gecesi düzenledi. 
     Türkler’in yoğun olarak yaşadığı Prizren’de Türk askerleri ile birlikte görev yapan Alman tugayı, bir Türk gecesi düzenledi. Kosova’da yayınlanan Yeni Dönem gazetesine göre Alman askerler Türk gecesinde fes takıp nargile içti ve yer sofrasında yemek yedi. 
     Alman Helikopter Taburu Komutanı Schinkel ve Kosova Türk Taburu Görev Kuvvet Komutanlığı Komutanı Yarbay Bülent Çelik’in de davet edildiği gecede Alman askerlerin oldukça eğlendiği dikkat çekti. 
     Türk gecesinde, Kosova’daki önde gelen Türk derneklerinden Doğru Yol Türk Kültür Sanat Derneği de halk oyunları gösterileri sergiledi ve türküler söyledi. Folklor gösterisine ayak uydurmaya çalışan Alman askerler de halay çekti. 
     
     PRİŞTİNE’DE KATOLİK KATEDRALI İNŞA EDİLECEK 
     Öte yandan Kosova Katolik Kilisesi, Priştine’de bir Katolik Katedralinin temelini attı. 
     Rahibe Teressa’nın doğumunun jübile yıldönümü nedeniyle inşa edilecek olan Katedral, Kosova Cumhurbaşkanı İbrahim Rugova tarafından himaye ediliyor. 
     Asıl adı Agnes Gonca Boyaciyu olan Rahibe Terassa, Katolik Arnavutlar tarafından oldukça saygı görüyor. 

ANKA 
     
</TEXT>
</DOC>
