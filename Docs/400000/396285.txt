<DOC>
<DOCNO> 396285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sondun12.html </URL>
<DATE> 2005/11/19/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Bulgaristan'ın başkenti Sofya'ya mevsimin ilk karı yağdı... 
</HEADLINE>
<TEXT>

     Soğuk ve yağışlı hava dalgası, Bulgaristan'da dün akşam etkili olmaya başladı. Özellikle yüksek kesimlerdeki yoğun kar yağışı yüzünden, bazı yollar ulaşıma kapandı. 
     Başkent Sofya'ya bu sabah saatlerinde mevsimin ilk karı yağarken, Sofya Belediye Başkanı Boyko Borisov, Meteoroloji Genel Müdürlüğü'nün uyarısı üzerine 3 gün önceden tüm tedbirlerin alındığını ve toplam 218 kar temizle aracının hazır bekletildiğini söyledi. 
     Bu arada Meteoroloji Genel Müdürlüğü'nden yapılan açıklamada, soğuk ve yağışlı havanın ülke genelinde en az 4 gün daha etkili olacağı belirtildi. Açıklamada, hava sıcaklığının yüksek kesimlerde sıfırın altına düşeceği, ülkenin batı ve kuzey kesimlerinde ise sıcaklığın 1-3 derece civarında olacağı bildirildi. 
     Yetkililer, özellikle şehirlerarası yola çıkacak şoförleri, araçlarında zincir, takoz ve çekme halatı bulundurmaları konusunda uyardı. 
     
</TEXT>
</DOC>
