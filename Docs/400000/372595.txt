<DOC>
<DOCNO> 372595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sontur45.html </URL>
<DATE> 2005/08/24/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
11 yaşındaki çocuk, yatağında ölü bulundu 
</HEADLINE>
<TEXT>

     Bursa'nın İnegöl İlçesi'nde 11 yaşındaki bir çocuk, yatağında ölü bulundu. 
     Mahmudiye Mahallesi'nde D.A. 35 , ilköğretim okulu 5. sınıf öğrencisi oğlu F.A'yı 11 uyandırmak için odasına girdiğinde, çocuğun nefes almadığını fark etti. İnegöl Devlet Hastanesi Acil Servisi'ne kaldırılan F.A'nın, sırt ve göğsünde morlukların tespit edildiğini belirten doktorlar, durumu hastane polisine bildirdi. 
     F.A'nın ailesi, cesedi, Mahmudiye Mahallesi'ndeki Urgancılar Camii'ne götürerek defin işlemlerine başladı. Bu sırada camiye gelen güvenlik güçleri, Cumhuriyet Savcısı'nın talimatıyla defin işlemlerini durdurdu. 
     Küçük çocuğun cesedi, kesin ölüm nedeninin belirlenmesi için Bursa Adli Tıp Kurumu morguna gönderilirken, olayla ilgili soruşturma başlatıldı. 
     Bu arada, okulunun futbol takımında da forma giyen F.A'nın, dün akşam saatlerinde sokakta futbol oynadığı, eve dönüşünde yemek yedikten sonra uyuduğu öğrenildi. 
     
</TEXT>
</DOC>
