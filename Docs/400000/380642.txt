<DOC>
<DOCNO> 380642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sonspo24.html </URL>
<DATE> 2005/09/22/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Fenerbahçe'de, Kayserispor hazırlıkları sürüyor... 
</HEADLINE>
<TEXT>

     Turkcell Süper Ligi’nde, sahasında Kayserispor ile karşılaşacak olan Fenerbahçe, hazırlıklarını bugün tek antrenmanla sürdürdü. 
     Samandıra Tesisleri’nde, Almanya’dan dönen teknik direktör Christoph Daum yönetiminde gerçekleştirilen 1 saat 50 dakikalık antrenmanda, futbolcular orta alan mücadeleleri ve pas çalışmaları yaptı. Antrenman çift kale maçla sona ererken, maçın son bölümlerinde Kemal ile girdiği bir pozisyonda sakatlanan Tuncay, çalışmayı tamamlayamadı. 
     Teknik direktör Daum, çift kale maçtan önce Anelka, Nobre ve Alex’e, dar alanda savunma oyuncularıyla karşı karşıya çift kale maç yaptırdı. 
     Kaleciler antrenmanın bir bölümünde antrenör Eike İmmel yönetiminde yan top çalışması yaptı. 
     Sakatlığı nedeniyle tedavisi süren Zafer takımdan ayrı bir süre koştu, bir süre de topla çalıştı. 
     Sarı-lacivertliler, Kayserispor maçının hazırlıklarını yarın akşam yapacakları antrenmanla sürdürecek. 
     
</TEXT>
</DOC>
