<DOC>
<DOCNO> 350889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/guncel/axgun02.html </URL>
<DATE> 2005/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet'e 7 beraat kararı 
</HEADLINE>
<TEXT>


Çakıcı - Yargıtay - MİT skandalı ve Peker'e yönelik operasyon haberleri nedeniyle yargılanan Milliyet, 7 davadan daha beraat etti. Posta ve Radikal gazeteleri de yargılandığı davalardan beraat etti 

İSTANBUL Milliyet 

Milliyet, Alaattin Çakıcı - Yargıtay - MİT skandalı ve Sedat Peker'e yönelik Kelebek operasyonuyla ilgili haberleri nedeniyle yargılandığı 7 davadan daha beraat etti. Basın Yasası'nın 19. maddesine aykırı davranıldığı ve yargının etkilenmeye çalışıldığı isnadıyla açılan ve Bağcılar 2. Asliye Ceza Mahkemesi'nde görülen 7 davanın önceki günkü duruşmalarında savcılık, "İddia edilen suçun yasal unsurları bulunmadığından beraata karar verilmesi" yönünde mütalaa beyan etti. 
H kim, mütalaa beyanından sonra tüm davalardan, sanıklar Milliyet Sorumlu Yazı İşleri Müdürü Eren Güvener dönemin sorumlu yazı işleri müdürü ve muhabir Tolga Şardan'ın, "atılı suçun işlenmediği" gerekçesiyle beraatına karar verdi. 
Milliyet'in beraat ettiği haberlerin başlıkları ve gazetede yayım tarihleri şöyle 
09 Ekim 2004 "Reisin selamı var" 
10 Ekim 2004 "Polis isyan etti, karar 15 saatte tersine döndü, İstanbul polisi şokta" 
11 Ekim 2004 "Her taşın altında Dosyaya giren Peker bağlantıları" 
12 Ekim 2004 "O da Peker'den yardım istedi Yine çete soruşturması, yine Yalçınkaya'nın adı" 
13 Ekim 2004 "Albay Peker'e evliyam dedi" 
15 Ağustos 2004 "Bilmece gibi" 
20 Ağustos 2004 "Eraslan Özkaya oran vermiş" 
Posta ve Radikal gazetelerinin Sorumlu Yazı İşleri Müdürü Hasan Çakkalkurt da, Radikal'in 20 Ağustos 2004 tarihli "Çakıcı'ya Özkaya Tüyosu" ve Posta'nın 12 Ekim 2004 tarihli "O da Peker'den yardım istedi" başlıklı haberleri nedeniyle yargılandığı davalardan beraat etti. 


</TEXT>
</DOC>
