<DOC>
<DOCNO> 373515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/yasam/axyas01.html </URL>
<DATE> 2005/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir yıl önce bugün 
</HEADLINE>
<TEXT>


Mısır'daki bombalı saldırıda art arda can veren Çağla ve Bilgehan Yalçın çifti, bugün, ilk kez 'evet' dedikleri otelde evlilik yıldönümlerini kutlayacaklardı 

Lube Ayar 

Mısır'ın tatil beldesi Şarm El-Şeyh'teki bombalı terör saldırısında hayatlarını kaybeden Çağla 27 ve Bilgehan Yalçın 26 , bir yıl önce bugün evlenmişti. Genç çift, hayatta olsaydı, yıldönümlerini evlendikleri otelde kutlayacaktı. 
İngilizce öğretmeni Çağla ve endüstri mühendisi Bilgehan'ın aşk hik yesi bir arkadaş toplantısında başladı. Bilgehan o günlerde Bolu'da vatani görevini yapıyordu. Özlemini sık sık mektup yazarak gidermeye çalışan Çağla'nın korkusu, Bilgehan'ın Irak'a gönderilmesiydi. Çağla mektubunda şöyle diyordu 

'Başrolde sen ve ben' 
"Biricik komandom. Tanışıp vedalaşmamız ve sonra tekrar karşılaşmamız. Senin savaşa gitmemen, ayrılmamız. Allah bir senaryo yazdı, başrollerinde sen ve ben. Ve yukarıdan bizi seyrediyor. Bakalım güzel oynayabilecek miyiz " 
Bilgehan, terhis olunca Çağla'yla evlenebilmek için İstanbul'a yerleşti. 
2 Şubat'ta, doğum gününde Çağla'sına "Benimle evlenir misin " diye sordu. 
Kına gecesi, nişan derken sıra 28 Ağustos 2004'te Beylikdüzü'ndeki Kaya Ramada Otel'deki düğüne geldi. Bilgehan, okuduğu ve "Hep yanında olmayı ve hep yanımda olmanı istedim. Allah'tan seninle yaşamayı istedim" dizelerinin yer aldığı şiirle davetlilere duygusal anlar yaşattı. Genç çift, otelle yaptıkları anlaşmaya göre, ilk evlilik yıldönümlerini de orada kutlayacaklardı. 
Çağla, Mısır'a gitmeyi çok istiyordu. Bir turizm firmasıyla anlaştılar. 
Ancak şirket iflas etti. Belki kaderleri onlara bir şans tanımıştı. 

Kader şans verdi ama... 
Yine de Çağla kararından dönmedi. 16 Temmuz günü Mısır'a uçtular. Hayal ettikleri gibi mükemmel bir tatil geçiriyorlardı. Tatilin bitmesine bir gece kala, 23 Temmuz'da Şarm El-Şeyh'te alışveriş yaptılar. Otele dönmek için taksi beklerken son olarak üzerlerine doğru gelen bir kamyonet gördüler. Ve bomba patladı. 
"Kaç Çağla kaç " diye haykıran Bilgehan, olay yerinde öldü. Vücudunun yüzde 80'i yanan Çağla ise, 5 gün sonra biricik aşkı gibi ölüme yenik düştü. 
Onlar, birlikte yaşamakla yetinmediler, ölüme de birlikte gittiler. Bugün onların birinci evlilik yıldönümü. 
Hayatta olsaydılar yıldönümlerini birlikte kutlayacaklardı. Kim bilir, belki yine kutlayacaklar bugünü... Ama nerede ve nasıl bilinmez... 


</TEXT>
</DOC>
