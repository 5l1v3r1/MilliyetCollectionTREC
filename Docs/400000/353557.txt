<DOC>
<DOCNO> 353557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/siyaset/siy08.html </URL>
<DATE> 2005/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan'da Türk lider zehirlendi 
</HEADLINE>
<TEXT>


SOFYA DHA 


Bulgaristan'da Ulusal Hak ve Özgürlükler Hareketi'nin UHÖH Genel Başkanı Güner Tahir, zehirlenerek hastaneye kaldırıldı. Bulgaristan'da 25 Haziran tarihinde yapılacak milletvekilliği genel seçimleri öncesi kampanya yürüten Ulusal Hak ve Özgürlükler Hareketi lideri Tahir, iki gün önce Razgrad'da akşam yemeği yedikten sonra halsiz kalması üzerine seçim çalışmalarını yürüttüğü Sofya'da hastaneye başvurdu. Gıda zehirlenmesi teşhisi konulan Tahir, çok çekişmeli bir seçim kampanyası geçirdiklerini söyleyerek, "Hastaneye gittiğimde hiç vakit geçirilmeden tahliller yapıldı. Kan örnekleri alındı ve biopsi yapıldı. Tahlillerin sonuçları 21 Haziran Salı günü belli olacak. Rakiplerimden şüpheleniyorum. Önümüzü kesmek istediler" dedi. 


</TEXT>
</DOC>
