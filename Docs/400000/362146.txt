<DOC>
<DOCNO> 362146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sontur05.html </URL>
<DATE> 2005/07/18/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Havuz başında elektrik çarptı 
</HEADLINE>
<TEXT>

     İZMİR, DHA 

      İZMİR'in Urla İlçesi'nde yüzme havuzunun yanındaki elektrik ısıtıcılı duşakabin'den akıma kapılan Onur Güzel, kaldırıldığı hastanede yaşamını yitirdi. 
     Olay, bugün saat 16.00 sıralarında Kuşcular Köyü Yeşilova Sitesi'nde meydana geldi. Görgü tanıklarının ifadelerine göre 13 yaşındaki Onur Güzel'e, arkadaşlarıyla oyun oynadığı havuzun yanındaki elektrik ısıtıcılı duşakabin'den elektrik çarptı. Yakınları tarafından Dokuz Eylül Üniversitesi Hastanesi'ne kaldırılan Karşıyaka Ortaöğretim Okulu son sınıf öğrencisi Güzel, kurtarılamadı. Güzel'in ölüm haberini alan baba Elektrik Mühendisleri Odası Yönetim Kurulu eski üyesi Mehmet Güzel ve yakınları gözyaşlarına boğuldu. Jandarma, olayla ilgili soruşturma başlattı. 
     
</TEXT>
</DOC>
