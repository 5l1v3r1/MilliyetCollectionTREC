<DOC>
<DOCNO> 367215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/magazin/mag02.html </URL>
<DATE> 2005/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Otoparktan 'vaha'ya 
</HEADLINE>
<TEXT>


Şeyh Yamani'nin kızı, otoparkı vahaya çevrilen Çırağan Sarayı'nda masalsı bir düğünle dünya evine girecek 

GÜLAY FIRAT İstanbul 

Suudi Arabistan eski Petrol Bakanı Şeyh Zeki Yamani'nin kızı Sarah Yamani ile Malih Dahlan'ın evlenme merasimi, önceki akşam Çırağan Sarayı'nda yapılan kına gecesiyle başladı. Dini nikah kıyılan gecede, harem selamlık oturuldu, Kuran okundu. 
Alkolü içki ikramının yapılmadığı kına gecesine Türk konuklar da katıldı. Gelinin kına gecesinde giydiği kıyafeti ise ünlü modacı Eliye Saab dikti. 

10 ayrı bahçe 
Düğün hazırlıkları ise dün gün boyu devam etti. Bin davetlinin katılacağı düğün için Çırağan Sarayı'nın otoparkı vahaya dönüştürüldü. Bunun için otoparka ağaçlar dikildi, bir platform kuruldu. Platform 10 ayrı çiçek bahçesine dönüştürüldü. Masalara numara konulmadı bunun yerine oturma grupları gül, orkide gibi çiçek isimleriyle ayrıldı. 

Mayruk imzası 
Boston'da İşletme okuyan Sara'nın modeli sır gibi saklanan bol işlemeli gelinliğini Yıldırım Mayruk hazırladı. Anne Tamam ve gelinin kız kardeşi Aura Yamani'nin kıyafetlerini de Mayruk dikti. Düğün mek nının genel tasarımını ise Mayruk'un yardımcısı Barbaros Şansal yaptı. Şansal, ücret almayacak. 


</TEXT>
</DOC>
