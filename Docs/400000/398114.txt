<DOC>
<DOCNO> 398114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/spor/axspo06.html </URL>
<DATE> 2005/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sırtımızdan hançerleniyoruz' 
</HEADLINE>
<TEXT>


Levent Bıçakcı, "2008'e alınmamamız için planlar yapılıyor. Açık söyleyeyim niyetleri bu. Lakin ellerinde bu cezayı verecek kanıtları yok. Resmen Türkiye'den yardım görüyorlar" dedi 

HABER YORUM ERCAN GÜVEN 


Gece geç vakit... Telefon çalıyor. Karşımda Futbol Federasyonu Başkanı Levent Bıçakcı 
"Umarım uyandırmadım"... 
İsviçre'de ancak fırsat bulup internetten okumuş Ters Köşe'yi. 
"Bu federasyonu kurduran siyasetin hiç mi sorumluluğu yok" ana fikirli yazım hakkında yorum yapmıyor ama, medyamızdan şikayetini şu cümleyle dile getiriyor 
"Resmen arkamızdan hançerleniyoruz" ... 
Neden .. 
FIFA'ya giden raporlarda yer almamasına karşın, başta Fatih Terim'a ait olduğu iddia edilen "hakem'in kapısını kıran tekmeler" haberi, İsviçre'de burnuna dayanmış... 
"Biz burada bir mücadele veriyoruz 2008'e alınmamamız için yapılan planla... Açık söyleyeyim niyetleri bu. Lakin ellerinde bu cezayı verecek bir kanıt yok. Resmen Türkiye'den yardım görüyorlar" 
Bıçakcı'ya göre "açıklık" aşılmış, olay "ihbar "boyutlarına varmış medyamızda. 
Ben, "ya siyaset" deyince ekliyor 
Blatter, doğrudan girmiş konuya ve Bıçakcı'nın elini "Bakan da seni istemiyormuş" cümlesiyle zayıflatmaya çalışmış ikili görüşmelerinde. 
O Federasyon Başkanımız ki, FIFA Disiplin Kurulu'ndaki Bahreynli Asbaşkan'ın 2 İsviçreli sekreterini devre dışı bırakmaya çalışmaktaymış şu sıralar. Artık "Türkiye'de istenmeyen adam"ın ne kadar gücü kalmışsa... 
Bıçakcı, 2008'e veto kokusunu iyice duymaya başlamış ama asla yaptırmayız diyor telefonda. 
"Aslında Disiplin Kurulunu'nun böyle bir karar yetkisi bile yok. Ancak FIFA genel kuruluna havale ederek cezayı onlara verdirir. Yine de Spor Mahkemesi'ne giderek seyircisiz ve para cezalarıyla kapatabiliriz bu işi. Beni harcamak için Türkiye'den destek olmazsa". 
Ben "iddiamın teyidini almak için" soruyorum 
"Siyasete rağmen görevde kalabilir misiniz" 
"Bırakmam" diyor... Beni seçen Genel Kurul. Destekleyen Kulüpler Birliği. Federasyon özerktir. Diğer unsurlar ancak niyetlerini söyleyebilir. 
Konuşma aynen böyle geçti. Yorumu siz yapın. 


</TEXT>
</DOC>
