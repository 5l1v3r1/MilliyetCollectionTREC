<DOC>
<DOCNO> 397921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/soneko15.html </URL>
<DATE> 2005/11/25/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Erdemir özelleştirmesiyle ilgili karar ÖYK'ya sunulacak 
</HEADLINE>
<TEXT>

     ERDEMİR'in yüzde 46.12'lik bölümünün özelleştirilmesine ilişkin dün akşam saatlerinde Rekabet Kurulu'ndan onayın gelmesinin ardından Özelleştirme İdaresi Başkanlığı bugün kararı, Özelleştirme Yüksek Kurulu'na ÖYK sunacak. 
     Edinilen bilgiye göre, kararda, Rekabet Kurulu'nun görüşüne uygun olarak birinci sıradaki OYAK ve üçüncü sıradaki NLMK yer alacak. 
     ÖYK onayının çıkmasının ardından alıcı firmaya, hisse devir sözleşmesi imzalaması için yaklaşık 45 günlük süre verilmesi bekleniyor. 
     
     TKB'NİN HİSSELERİ 
     Bu arada Türkiye Kalkınma Bankası'nın TKB , ERDEMİR'de bulunan yüzde 3.17'lik payının devri de kamunun elindeki yüzde 46.12'lik payın devri ile eş zamanlı yapılacak. Özelleştirme İdaresi, hazırladığı şartname örneğini Kalkınma Bankası'na gönderirken, devir teslim aynı anda gerçekleştirilecek. 
     ERDEMİR'de hisse devrinin Aralık ayında gerçekleştirilmesi bekleniyor. 
     
</TEXT>
</DOC>
