<DOC>
<DOCNO> 372360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/siyaset/siy05.html </URL>
<DATE> 2005/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bunlar PKK'lı diye bağıran kişi esnaftı' 
</HEADLINE>
<TEXT>


İlçede büfecilik yapan bir kişi, esnafın bağırması üzerine halkın galeyana geldiğini öne sürdü 


İzmir Seferihisar'da 5 gencin linçten kurtulduğu olayla ilgili değişik iddialar ortaya atıldı. İlçede büfecilik yapan bir vatandaş, zanlıların alacakları için Ürkmez beldesine gittiklerini öğrendiğini, bu sırada alacağını vermeyen esnafla tartıştıklarını, esnafın Ürkmez Meydanı'na çıkarak "Bu kişiler PKK'lı" diye bağırması üzerine halkın galeyana geldiğini öne sürdü. Aynı vatandaş, olayın kendilerine farklı anlatılması nedeniyle büyük bir kalabalığın harekete geçtiğini ifade ederek, yaptıkları yanlışın kendi aralarında da paylaşıldığını vurguladı. 
Coşkun Karataş adlı vatandaş ise, beldeye pazar günü gelen zanlıların jandarma uzman çavuşuyla otomobil park etme yüzünden tartıştığını anlattı. Karataş, şöyle konuştu 
"Jandarma uzman çavuşu hatalı park yüzünden bu kişileri uyardı. Bu kişiler de 'Biz Diyarbakırlıyız' diyerek saldırdı. Halktan birinin 'Siz terörist misiniz ' sorusu üzerine 'Teröristiz, ne olacak ' demeleriyle ortam gerildi. Bu kişilerin çavuşu dövüp yere yatırması bardağı taşırdı. Biz de Ürkmez halkı olarak askerimize ve devletimize sahip çıktık." 


</TEXT>
</DOC>
