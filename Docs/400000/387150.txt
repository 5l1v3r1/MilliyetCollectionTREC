<DOC>
<DOCNO> 387150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/son/sonspo18.html </URL>
<DATE> 2005/10/16/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Çaykur Rizespor 1 - Malatyaspor 0 maç sonucu 
</HEADLINE>
<TEXT>

     Turkcell Süper Ligi'nde Çaykur Rizespor ile Malatyaspor arasındaki maç, evsahibi ekibin 1-0 üstünlüğüyle sona erdi. 
     12. dakikadaki Malatyaspor atağında, Çaykur Rizespor savunmasında topu uzaklaştırmak isteyen Bashir'in vuruşunda, meşin yuvarlak Jozsef'e çarparak bu futbolcunun önünde kaldı. Jozsef'in vuruşunda, kaleci Zdravkov topu ayakları ile kornere çelmeyi başardı. 
     23. dakikada Cem Baki'nin, Ünal'dan aldığı pasla ceza alanı içinden çektiği sert şutta, Malatyaspor savunmasına çarpan top, az farkla kornere çıktı. 
     27. dakikada Serkan'ın sol taraftan yaptığı ortada ceza alanı içindeki Okan'ın kafa şutunda, top az farkla üstten auta çıktı. 
     36. dakikada Douglas Dos Santos, topu yaklaşık 35 metre sürdükten sonra pasını Saffet'in önüne bıraktı. Saffet, kaleci Bora ile karşı karşıya kaldığı pozisyonda topa dokunamayınca, Çaykur Rizespor bir golden oldu. 
     42. dakikada Bilal'in ceza yayı üzerinden çektiği sert şutta, meşin yuvarlak kaleci Zdravkov'da kaldı. 
     Karşılaşmanın bundan sonraki dakikalarında gol olmayınca, ilk yarı golsüz eşitlikle tamamlandı. 
     
     İKİNCİ YARI 

     50. dakikada Dos Santos'un ceza yayı üzerinden yaptığı ortada, sağ tarafta topla buluşan Cem Baki'nin sert şutunda, meşin yuvarlak az farkla auta çıktı. 
     65. dakikada Okan'ın sol çaprazdan yaptığı ortada, Ramazan'ın topun gelişine yaptığı vuruşta, top kalenin solundan auta çıktı. 
     69. dakikada Ünal'ın sağ taraftan yaptığı ortada Malatyaspor savunmasının uzaklaştırmak istediği top Serkan'ın önüne düştü. Bu futbolcunun çektiği sert şutta, top kaleci Bora kaldı. 
     72. dakikada Dos Santos'un arapasında topla buluşan Cem Baki, meşin yuvarlağı ceza alanına ortaladı. Ceza alanı içinde topta buluşan Dia Cire'nin şutunda, top ağlara gitti 1-0. 
     Karşılaşmanın bundan sonraki dakikalarında başka gol olmayınca Çaykur Rizespor, Malatyaspor'u 1-0 yendi. 
     

Stat Atatürk. Hakemler Cem Papila xx, Serkan Akal xx, Ayhan Akgöz xx. Çaykur Rizespor Zdravkov xx, Fahri xxx, Yasin xxx, Cem Baki xx, Douglas Dos Santos xx Dk. 87 Ergin , Okan xx, Saffet xx Dk. 70 Dia Cire xx , Serkan xxx, Bashir xx, Evren xx Dk. 67 Allyson x , Ünal xxx. Malatyaspor Bora xx, Ramazan xx Dk. 77 Effa x , Mustafa xx, Bilal xx Dk. 60 Okan Yılmaz x , Jozsef xx Dk. 83 Cris , Jiri Homola xxx, Mert xx, Aytaç xx, Hakan Aslantaş xx, Hakan Söyler xx, Serkan xxx. Gol Dk. 72 Dia Cire. Sarı Kart Dk. 60 Ramazan Malatyaspor .      
</TEXT>
</DOC>
