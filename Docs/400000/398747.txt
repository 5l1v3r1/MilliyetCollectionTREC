<DOC>
<DOCNO> 398747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sontur18.html </URL>
<DATE> 2005/11/28/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Çocuk göstericilere çocuklar müdahale etti 
</HEADLINE>
<TEXT>

     MERSİN DHA 

Mersin'de terör örgütü PKK'nın kuruluş yıldönümü nedeniyle 7 - 15 yaşlarındaki çocukların da katıldığı gösteriye polis müdahale etmedi. Ancak başka bir çocuk grubu protestocu çocuklara taş atarak polise destek verdi. 
     Şevket Sümer Mahallesi'nde toplanan, çoğunluğu çocuklardan oluşan yaklaşık 200 gösterici, PKK lehine slogan atıp caddeyi çöp bidonlarıyla trafiğe kapattı. Panzerle güvenlik önlemi alan Çevik Kuvvet ekipleri göstericilere müdahale etmedi. 
     Bu sırada Siteler Karakolu yanında toplanan başka bir çocuk grubu da eyleme tepki göstererek göstericilere taş attı. Bunun üzerine iki grup arasında yaşanan gerginliğe bu kez polis müdahale etti. 
     Polisten kaçan göstericiler ara sokaklara kaçarak dağılırken, çevik kuvvet ekipleri ilginç bir davranışta bulundu. Polis, kanunsuz eylem yapan çocuklara tepki gösterip müdahale eden çocuklara ç çiklet dağıttı. Çocukların dağıtılan çikletleri almak istemesi üzerine de izdaham yaşandı. Polis, yeni bir olay yaşanmaması için mahalledeki güvenlik önlemlerini arttırdı. 
     
</TEXT>
</DOC>
