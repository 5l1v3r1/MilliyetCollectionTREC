<DOC>
<DOCNO> 382658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sontur18.html </URL>
<DATE> 2005/09/29/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Düğünde gelinin takılarını çaldılar 
</HEADLINE>
<TEXT>

     Aydın DENİZ IĞDIR, DHA 

IĞDIR’da hayatlarını birleştiren Emine ve Erdal Öztürk’ün düğünlerinde ilginç bir kapkaç olayı yaşandı. Gelinin üzerindeki takı ve paralardan bir bölümünü alan 10 yaşındaki çocuk kayıplara karıştı. Gelinin, takılarını alan çocuğu damadın yakını zannettiği, damadın ise düğünde karışılık çıkmasın’ diye ses çıkarmadığı belirtildi. Düğünden sonra aranan çocuk ise bulunamadı. 
     Olay, Iğdır merkezdeki Konaklı Mahallesinde önceki gün Emine ve Erdal Öztürk’ün düğün törenleri sırasında meydana geldi. Düğüne katılan davetliler ve yakınları, gelin Emine ve damat Erdal Öztürk’e, para, döviz ve ziynet eşyası taktı. Takı törenin ardından Emine ve Erdal Öztürk, davetlilerle birlikte pistte dans ederken, 10 yaşlarında bir erkek çocuk geline sarıldı. Emine Öztürk’ün üzerinde bulunanan para ve takılarının bir bölümünü alan çocuk, hiçbir müdahale görmeden olay yerinden uzaklaştı. 
     Gelin Emine Öztürk, Bana sarılan çocuk çengelli iğne ile yakama tutturulan para ve altın takılardan epeyce aldı. Erdal’ın yakını sandığım için ses çıkarmadım'' derken, Damat Erdal Öztürk, Önce farkına varamadım. Para aldığını görünce, düğünde bir karışıklık çıkar diye müdahale etmedim. Çünkü çocuğun ailesi bizim çocuğumuz hırsız mı ’ diyerek olayı büyütürlerdi ve bu mutlu günümüz zehir olurdu'' diye konuştu. 
     Düğün dağılmadan, damat yakınlarına çocuğu tarif etti ancak tüm aramalara rağmen çocuk bulunamadı. 
     Polis, genç çiftin verdiği eşgal üzerine çocuğu aramaya başladı. 
     
</TEXT>
</DOC>
