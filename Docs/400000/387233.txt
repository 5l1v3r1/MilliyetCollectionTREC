<DOC>
<DOCNO> 387233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/spor/ygokce.html </URL>
<DATE> 2005/10/17/ </DATE>
<TIME>  </TIME>
<AUTHOR> Atilla GÖKÇE  </AUTHOR>
<HEADLINE>
Zaten yoktular 
</HEADLINE>
<TEXT>


Beşiktaş'ın rengi uçmuş, ruhu solmuş, çivisi çıkmış. Seba'yı çağdışı kaldığı için eleştirenler, şimdiki gülünç ve komik duruma ağlıyorlar mı acaba Hiç ağlamasınlar. O gözyaşları borçlarını ödemeye yetmeyecek 


90 5... Maç bitti. Beşiktaş'ın kötü skorlara, hayal kırıklıklarına alışmış seyircisi hakemin düdüğüyle birlikte dilinin altındaki baklayı ağzından çıkardı "Yönetim istifa " 
İlk yarıda federasyona ve hakemlere sempatilerini sundular. Gergindiler, öfkeliydiler. Ama devre arasında bu ruh halini terkettiler. Pozitif enerjiyle takımlarını desteklediler. Şarkılarla, şakalarla, onları iyi oyuna teşvik ediyorlardı. Ama yeterli olmadı. Saha içindeki Beşiktaş takımı futbol değil, top oynamaya çalışıyordu. Tabii, Kayserispor'un bıraktığı kadarıyla. 
Rıza Çalımbay inanılmaz bir tutuculukla, ezberini hiç bozmadan Beşiktaş'ı artık kimsenin anlayamadığı sistemsiz bir güruh haline getirdi. Bunu içim acıyarak söylüyorum. Bu kadar dağınık, ne yaptığını bilmeyen, bu kadar yanlış oynayan bir takım, bu kadar hırslarla değişmeden, gelişmeden nasıl lige devam eder, anlayamıyorum Rıza Çalımbay evet, bu camianın çocuğu. Efsane kaptanı. Ama korkarım ki, Beşiktaş'ta hayal kırıcı olarak hiç de arzulamadığı bir tarih yazacak. Bir teknik direktör gelişime ve değişime karşı bu kadar mı duyarsız, ilgisiz, tepkisiz kalabilir Bu ne akıl almaz bir akıldır Beceriksizliğin, durgunluğun, tutukluğun, fikir üretememenin, taktik oluşturamamanın, sistem koyamamanın dışa vurumu sadece kulübede öfke gösterisi mi olmalıydı Yazık değil mi Rıza Hocam. Sana duyulan sevgiye, gösterilen güvene tavırsız kalmayı nasıl becerebiliyorsun, ayıp değil mi 

Robinson Kleberson 
Ben onu Kleberson diye tanıyorum. Ama dün ıssız adanın yalnız kahramanı Robinson'du sanki. Futbolu oynamaya çalışan arkadaşlarına uzun-kısa toplar atan, koşan, savaşan, sadece o Brezilyalı'ydı. O Robinson'un daha talihsiz bir yalnızlığı vardı. Robinson'un hiç değilse adını Cuma koyduğu bir arkadaşı vardı. Bu garip Brezilyalı'nın kimsesi yok, kimsecikleri yok 
Tümer mi dediniz Top alamadı ki, kullansın. O kadar yanlış oyunun, yanlış sistemi içinde boğuldu. Oyundan alınırken Rıza Hoca'yı mı yuhaladılar, Tümer'i mi Birincisi onaylamadığımız ama doğal bir tepkidir. İkinci ise, insafsızlıktır 
Bu Beşiktaş'ın rengi uçmuş, ruhu solmuş, çivisi çıkmış. Artık ne Rıza Çalımbay'ı, ne de futbolcuları yargılamanın zamanı. Yönetim her türlü yanlışına, öfkesine, çılgınlığına, tepkisine akıl almaz ödünlerle sahip çıktığı o taraftarın gönlünden de düştü. Beşiktaş yönetimi çözümsüzlüğün, ödün vermenin, her işi ele-yüze bulaştırmanın adresi oldu. Ne kadar yazık. Seba'yı çağdışı kaldığı için eleştirenler, şimdiki gülünç ve komik duruma ağlıyorlar mı acaba Hiç ağlamasınlar. O gözyaşları borçlarını ödemeye yetmeyecek 



</TEXT>
</DOC>
