<DOC>
<DOCNO> 359759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/siyaset/siy02.html </URL>
<DATE> 2005/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekili Özmen kalp krizinden öldü 
</HEADLINE>
<TEXT>


AKP Ağrı Milletvekili Mehmet Melik Özmen, tenis oynarken kalp krizi geçirdi. Hastanede yaşamını yitiren Özmen, 39 yaşındaydı 

ANKARA Milliyet, İZMİR DHA 


AKP Ağrı Milletvekili Mehmet Melik Özmen, dün akşam geçirdiği kalp krizi sonucu vefat etti. Alınan bilgiye göre, Özmen, İzmir'in Çeşme ilçesinin Ilıca Mahallesi'nde tenis oynarken kalp krizi geçirdi. Yapılan tüm müdahalelere rağmen kurtarılamayarak hayatını kaybeden 39 yaşındaki Özmen'in cenazesi, Çeşme Devlet Hastanesi morguna kaldırıldı. 

1 çocuk babasıydı 
Özmen'in eşi ve çocuğuyla önceki gün tatil için amacıyla Çeşme'ye geldiği bildirildi. 1966'da Erzurum'da doğan Özmen, Dokuz Eylül Üniversitesi Mühendislik Mimarlık Fakültesi Endüstri Mühendisliği Bölümü'nü bitirdikten sonra endüstri mühendisi olarak özel sektörde üst düzey yöneticilik yaptı. Evli ve bir çocuk babası olan Özmen, İngilizce ve Arapça biliyordu. Özmen'in Başbakan Erdoğan'ın gerçekleştirdiği ABD gezisine katıldığı ve bu gezi sırasında dünyaca ünlü Türk kalp uzmanı doktor Mehmet Öz'e muayene olduğu belirtildi. 
AKP'de daha önce de Kütahya Milletvekili Halil İbrahim Yılmaz 50 ile Aydın Milletvekili Ahmet Rıza Acar, kalp krizi sonucu hayatlarını kaybetmişti. 


</TEXT>
</DOC>
