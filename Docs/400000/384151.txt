<DOC>
<DOCNO> 384151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sondun39.html </URL>
<DATE> 2005/10/05/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Avrupa Komisyonu PKK terör örgütüdür 
</HEADLINE>
<TEXT>

     Avrupa Konseyi'nin İnsan Hakları Komiserliği'ne bugün seçilen İsveçli Thomas Hammarberg, ''PKK'nın, kesinlikle bir terör örgütü olduğunu'' söyledi. 
     Hammarberg, Avrupa Konseyi Parlamenterler Meclisi'nde AKPM bugün yapılan seçimlerden önce siyasi gruplarla ayrı ayrı bir araya geldi ve parlamenterlerin sorularını yanıtladı. 
     Sosyalist grupta yapılan toplantıda, CHP Uşak milletvekili Osman Coşkunoğlu'nun sorusunu yanıtlayan Hammarberg, ''PKK kesinlikle bir terör örgütüdür, benim ülkem İsveç ve Avrupa'nın tamamı bu örgütün terörist faaliyetlerine maruz kalmıştı'' dedi. 
     AKPM'de bugün yapılan seçimde, Hammarberg'in dışında, Belçikalı Marc Verwilghen ve Polonyalı Marek Antoni Novicki aday gösterilmişti. 
     
</TEXT>
</DOC>
