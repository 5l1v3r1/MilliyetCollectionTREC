<DOC>
<DOCNO> 392909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/ekonomi/eko00.html </URL>
<DATE> 2005/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Milyonlarca süt ineği AB'ye kurban edilebilir 
</HEADLINE>
<TEXT>


Türkiye'nin toplam süt üretimi 10.5 milyon ton. Bunun sadece 3.5 milyon tonu kayıtlı. Kalanının AB piyasasına girmesi olanaksız... İşte bu nedenle milyonlarca sütlük hayvanın 'etlik' olması gerekecek 

Türk tarımı AB'ye hazır mı 
A. Erhan Çelik Serkan Arman 

"İnsanları korkutmadan durum hakkında bilgilendirmek gerekiyor..." Bu sözler, Tarım ve Köyişleri Bakanlığı'ndan üst düzey bir yetkiliye ait. Yetkili, Avrupa Birliği AB ile üyelik müzakerelerinde 'tarım' konusu üzerine yönelttiğimiz sorular üzerine söylüyor bu sözleri. Peki korkutucu olan nedir Yetkili bir örnek veriyor 
"Polonya, yeterli süt kotası alamadığı için müzakerelerin son günü masadan kalkıyordu." Acaba, Türkiye de 'masadan kalkacak' bir anlaşmazlık noktasına gelebilir mi Türk tarımı ile ilgili görüşmeler, böyle önemli sorunlara gebe mi 

7.5 milyon ton standart dışı 
AB, 21 tarımsal ve hayvansal üründe kota uyguluyor. Üyeler tahsis edilenin üstünde üretim yaparsa bütçeden pay alamıyor. Kota hesaplamaları, özellikle sonradan üye olan devletlerin mevcut üretim hacimlerinin altında kalıyor. Çünkü AB'nin bol keseden harcayacak parası bulunmuyor. 
Kotalar tespit edilirken standartlara uygun üretim esas alınıyor. Örneğin bugün Türkiye tam üye olsa süt kotası yıllık 3 milyon ton olacak. Çünkü Türkiye'de üretilen sütün 2.5 milyon tonu kayıtlı. Sanayi sütü olarak adlandırılan bu miktara, yarım milyon tonluk ev içi tüketimin de eklenmesi gerekiyor. 
Türkiye'nin yıllık üretim miktarı, ise 10.5 milyon ton civarında. Peki, bu 7.5 milyon tonluk fazla ne olacak 

'Piyasaya çalışmayan ölür' 
Bakanlık yetkilisi duraksamadan şu cevabı veriyor 
"Piyasaya üretim yapmayan ölecek. Süt inekleri etlik olarak kesilecek. Çünkü kayıtdışı üretim yapanın sütü, hiçbir şekilde iç pazara giremeyecek. Zaten o tarih geldiğinde Türkiye değil, AB iç pazarından söz ediyor olacağız. Hayvan kesimi zorunlu hale geldiği için et fazlası oluşacak. Kimi yerde itlaflar yapılmak zorunda kalınacak. Hazine de bunun parasını ödeyecek." 
"İnsanları korkutmadan doğruları anlatmak gerekiyor" denilen senaryo bu. Süt önemli, çünkü süt dediğinizde tereyağ, peynir, süt tozu, ayran diye uzayan geniş bir ürün yelpazesiyle karşılaşıyorsunuz. Etlik olacak hayvan sayısı ise milyonlarla ifade ediliyor. 

Müzakere AB'yle değil çiftçiyle Ankara'da ağzını açan, "AB'yle müzakerelerin en zorlu alanı tarım" diyor. Peki neden El yordamıyla bu soruya yanıtlar üretilmeye çalışılırken, bürokratlar, siyasiler, sektör temsilcileri birbirine karanlıkta göz kırpmakla yetiniyor. Müzakare sürecinin kılavuz bilgileri ise şöyle 
Müzakere edilecek 35 başlıktan 3 tanesi tarımla ilgili. Ancak tarım, hayvancılık ve balıkçılıkla ilgili konularda ciddi sorunlarla yüzleşileceği öngörülüyor. 

21 ürün grubu 
Tarım müzakereleri, "aslında AB'ye karşı değil, yurtiçindeki üretici ve sanayiciye karşı yapılacak" şeklinde ifade ediliyor. AB'ye tam üyelikle birlikte gümrükler sıfırlanırken, piyasaya üretim yapabilen ayakta kalacak, rekabet edemeyen silinecek. Ama yarışma şartlarını AB belirleyecek.AB, Ortak Tarım Politikası OTP çerçevesinde 21 ürün grubu için Ortak Piyasa Düzeni OPD uyguluyor. Temel amaç, tarım ürünleri fiyatlarının ve üreticilerin gelirinin belli bir seviyenin altına düşmesini engellemek. 
Bu ürünler için her yıl ortak fiyat belirlenirken, her ülke için de üretim kotaları tanımlanıyor. AB, merkezi bütçesinden söz konusu kotalara uygun olarak desteklemede bulunuyor. 
Tarımsal ürünlerde Türkiye için en sorunlu kalemler ise şöyle Süt, süt ürünleri, et, hububat buğday, arpa, yulaf vb. , şeker ve tütün. Bu ürünlerde makul ölçülerde rekabet gücüne erişebilmek için Hazine'nin ciddi miktarda mali fon yaratması gerekiyor. 

Türkiye'nin sütü AB standartlarına uymuyor AB makamları, standartlara uymayan Türk sütünü AB pazarına sokmayacağı gibi, aynı sütün içeride tüketilmesinde bile Türkiye 'özgürlüğünü' yitirebilir 

1- Hayvan çok ama AB ile rekabet şansı yok 
Türkiye'de sağılan hayvan sayısı 21 milyon 450 bin, AB'de 50 milyon 410 bin. Yani Türkiye'de süt üretimine katılan hayvan sayısı AB'deki sayının yaklaşık yarısı kadar. AB'de toplam süt üretiminin yüzde 97'si, Türkiye'de de yüzde 90'ı ineklerden sağlanıyor. Ancak Türk inekleri yıllık ortalama 1.7 ton süt verirken, bu rakam AB'de 6 ton. AB'nin 'piyasa rekabetine dayanamayan gider' kuralı çalıştığında, Türk süt üreticisi için hiçbir rekabet şansı görünmüyor. 

2- Sütte hastalıklı hücre sayısı standartların çok üzerinde 
Türkiye'de süt üretiliyor ama sanayiye verilenler de dahil, önemli bir kısmı AB standartlarının altında. AB süt hijyenine ilişkin mevzuatı, sütteki somatik hücre sayısının meme bezindeki hastalıklı hücre sayısının 100 bin civarında olmasını öngörüyor. Yetkililerin verdiği bilgiye göre Türk sütündeki somatik hücre sayıları kesinlikle 1 milyonun üzerinde seyrediyor. 

3- AB'nin almadığı sütü içerde tüketmek bile sorun olabilir 
Süt üretiminde standartların yükselmesi gerekiyor. Aksi halde üretilen sütü Türkiye içinde bile tüketme hakkı olmayacak. AB yetkili organları Türk hükümetine, "AB üyesi vatandaşlara bu sütü içiremezsiniz" ya da "Türk tereyağının tüketimini engelleyin" türünde uyarılarda bulunacak. 

7 - 8 milyon baş hayvan mezbahaya... Türkiye, 3 milyon tonluk kayıtlı üretimini nereye kadar taşıyabilir Bu soruya yetkililerin verdiği yanıt, "İyimser olursak 10 yıl içinde sanayi sütü en fazla 5 - 6 milyon tona çıkar" şeklinde oluyor. Bu kısa yanıtın anlamını şöyle 
Türkiye, 21.5 milyon sağılan hayvandan 10.5 milyon ton süt elde ediyor. Bunun 3 milyon tonu sanayiye ya da ev içi tüketime gidiyor. AB'nin kota tahsislerinde esas kabul ettiği 3 milyon ton rakamı 6 milyona çıkarsa kalan 4.5 milyon tonu üreten hayvan sayısı kabaca 7 - 8 milyon baş olacak. Kotalar ise müzakere masasında belirleniyor. 

Polonya masadan kalkıyordu 
Türkiye süt kotası üzerindeki tüm üretimini kesmek zorunda kalırsa 7 - 8 milyon baş hayvana mezbaha yolu görünecek. Sahipleri devletten ve AB'den destek alamayacağı için piyasadan çekilmek zorunda kalacak. Bu durumda sayıları binlerle ifade edilen mandıra ve küçük imalathanenin kapısına kilit vurulacak. Polonya kimi yerde, "Masadan kalkarım" diye AB'yi tehdit ederek yıllık 9 milyon tonluk süt kotası aldı. Oysa aynı tarihte Polonya'nın süt üretimi 12 milyon ton, talep ise 13.7 milyon ton seviyesindeydi. Sonuçta, üyeliğin ilk aşamasında Polonya'da 1.500'ün üzerinde işletme kapatıldı. 

İnekler kaşınacak, sütü robot sağacak Avrupa, hayvanların genetik potansiyelinin belirli bir seviyeye ulaşması ve süt sağım ekipmanı teknolojisinin üst düzeye çıkmasıyla süt verimini artırmak için artık gözünü ayrıntılara çevirdi. İsveçli De Laval firmasının geliştirdiği, ineğin süt verimini artıran elektrikli kaşıma fırçaları yakın zaman önce Türkiye pazarına girerken, robot süt sağım makinelerinin de uzak olmayan bir gelecekte Türkiye'de pazarlanması bekleniyor. 
Kaşıdığı hayvanı gevşeten ve süt verimini yaklaşık yüzde 10 artıran inek fırçası, bugüne kadar dünyada 7 bin, Türkiye'de ise 80 civarında satılmış. Avrupa'da aile çiftliklerinde sık kullanılan süt sağma robotunun ise Türk aile çiftçiliği yapısına henüz çok uygun olmadığını belirten De Laval Proje Geliştirme Müdürü Fuat Dürük, "Burada 15 - 20 ineği olan işçi tutar. Avrupa'da ise çiftçi kendisi çalışıyor. Robotun satılması için 5 - 6 sene gerektiğini düşünüyoruz" diyor. 

120 bin euroluk sağma robotu 
Servis şartlarından dolayı şimdilik sadece İzmir'de kurulabilecek olan robot şöyle çalışıyor 
Manyetik tasmalı inekler makineye yem yemek için giriyor. Sağılması gerekiyorsa, lazerle ineğin memesini bulan makine, önce burayı yıkıyor ve sonra sağıyor. Süt tanklara aktarılıyor. Fiyatı 120 - 130 bin euro civarında olan bir makine, 70 kadar hayvan için yeterli oluyor. 
Sağma işlemi yıl boyunca günde en az iki kere yapıldığından makine çiftçinin sosyal yaşantısını rahatça sürdürmesini sağlıyor. Ayrıca, inekler günde yaklaşık 20 kez eğilip kalktığı ve bu da eklemlerini yıprattığı için inek sağlığına yönelik yumuşak inek yatakları da Türkiye'de de satışa sunulan aksesuvarlar arasında. 

'İki baş hayvanla sütçülük dönemi sona eriyor' Türkiye için simülasyon ülke kabul edilen Polonya'nın Türk müzakere heyetine öğrettiği gerçek nedir Bu soruya verilen yanıtlar da yalın oldu "AB'den her durumda 5 - 10 yıllık geçiş süreci istenecek. Bu süreyi kullanarak hem işletme rehabilitasyonuna gidilecek, hem de süt üreticisinin sosyal refahının korunması için tedbirler alınmaya çalışılacak. Ama ne yaparsak yapalım, iki baş hayvanla sütçülük dönemi bitmiştir. Üreticilerin kooperatifleşmesinden başka çare yoktur." 
AB'deki son verilere göre 2004 yılı , süt üreticileri arasında ilk 10'da yer alan kuruluşların 5'ini kooperatifler oluşturuyor. Ancak bu kooperatifler, bünyesinde birkaç yüz değil, değişik ülkelerden binlerce üretici barındırıyor. İlk 10 listesinin başında yer alan ortak sermayeli Arla şirketi yılda 7.2 milyon ton süt üretiyor. Onlarca markayla pazarın en önemli oyuncusu olan Arla'nın bünyesinde İngiliz, Danimarkalı ve İsveçli üreticiler bulunuyor. 

Sokak sütçüsünün hiç şansı yok Türkiye tarımını AB açısından değerlendiren hemen her haberde, 'sokak sütçüsü'nün durumu gündeme gelir. Tabii ki sokak sütçüsünün avaz avaz bağırarak AB'ye girmesi mümkün değil. Bir yetkili AB'yle müzakerenin startejisini anlatırken şunları söylüyor 
"Karşılaşacağımız tablo kavranmış değil. Mahalle sütçüsü ne olacak gibi sorularla karşılaşıyoruz. Onlar zaten iş yapamayacak, kimse açık süt satamayacak. Ama bu işin popüler tarafı. Ekonomik analizlere girdiğinizde baştan Türk sütçüsünün rekabet şansının olmadığını kabul etmemiz gerekiyor. Temel strateji mevcut konumun korunmasına, makineleşmenin yoğunlaştırılmasına, verimin artırılmasına odaklanacaktır." 


</TEXT>
</DOC>
