<DOC>
<DOCNO> 350404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sonspo18.html </URL>
<DATE> 2005/06/09/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Orduspor, yeniden oynanacak maçta eski futbolcularını oynatacak mı 
</HEADLINE>
<TEXT>

     Yarıda kalan Orduspor-Eskişehirspor maçıyla ilgili verilen yeniden oynanma kararı Ordu'da tepkilere neden olurken, Orduspor Kulübü Genel Sekreteri Ali Mertan, yeniden oynatma kararı ile zor durumda kaldıklarını söyledi. 
     İkinci Futbol Ligi B Kategorisi B Grubu'nda 15 Mayıs'ta Ordu'da oynanan ve saha olayları nedeniyle Eskişehirspor'un ikinci yarıya çıkmadığı maçla ilgili verilen yeniden oynatma kararına Orduspor camiasından tepkiler devam ediyor. 
     Orduspor Genel Sekreteri Ali Mertan, AA muhabirine yaptığı açıklamada, yeniden oynatma kararı ile çok zor durumda kaldıklarını ifade ederek, ''Bizimle sözleşmesi biten futbolcularımızı nasıl oynatacağız Bunun kararını da Tahkim Kurulu ve Futbol Federasyonu halka hukuki çerçeve içinde açıklasın'' dedi. 
     Mertan, sözleşmesi sona eren bazı oyuncuların tekrar edilecek maçta yer almak istemediklerini belirterek, ''Benim bazı sporcularım başka takımlarla prensip anlaşması yapmış. Gelip bu maçı oynarlar mı Biz oynatamıyoruz, Futbol Federasyonu oynatsın. 15 gün geçmiş futbolcular tatilde. 5 günde hazırlanıp maç oynayabilirler mi '' diye tepkisini dile getirdi. 
     Mertan, hukuki olarak yapılacak her türlü girişimde bulunacaklarını da ifade ederek, ''Konuyu bizce Yargıtay çözecektir. Bu arada FİFA ve UEFA'da devreye girecektir'' dedi. 
     
</TEXT>
</DOC>
