<DOC>
<DOCNO> 375844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sontur33.html </URL>
<DATE> 2005/09/05/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
2 çocuğa çarpan sürücü, mahallelinin öfkesinden bisikletle kaçtı 
</HEADLINE>
<TEXT>

     Samsun’da kız arkadaşını aldığı otomobille gezintiye çıkan bir kişi 2 çocuğun yaralanmasına neden oldu. 
     Edinilen bilgiye göre, sürücüsü henüz belirlenemeyen 55 SL 459 plakalı otomobil, Derebahçe Mahallesi’nde şarampole yuvarlandıktan sonra bir evin duvarına çarparak durdu. Kazada, olay yerinde bulunan Ömürcan Birinci 4 ile Pınar Bayram 5 yaralandı. 
     Olaya tepki gösteren mahalle halkı sürücüyü darp etmek istedi. 
     Mahallelinin saldırısından kurtulmak isteyen sürücü kaza yerinden geçen bir çocuğun kullandığı bisikleti zorla alarak olay yerinden kaçtı. Olay yerine gelen güvenlik güçleri mahalle halkını sakinleştirdi. 
     Otomobilde bulunan sürücünün kız arkadaşı E.Ç. 17 ifadesine başvurulmak üzere İlyasköy Polis Merkezi’ne götürülürken, kaçan sürücünün yakalanmasına çalışıldığı bildirildi. 
     Bu arada, Samsun Devlet Hastanesi’ne kaldırılan yaralı 2 çocuğun tedavilerinin devam ettiği bildirildi. 
     
</TEXT>
</DOC>
