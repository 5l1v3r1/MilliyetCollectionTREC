<DOC>
<DOCNO> 399333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sonsiy23.html </URL>
<DATE> 2005/11/30/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Türkiye ile Arnavutluk arasında turizm işbirliği imzalandı 
</HEADLINE>
<TEXT>

     Türkiye ile Arnavutluk arasında turizmde işbirliği protokolü, Tiran'da imzalandı. 
     Türkiye-Arnavutluk turizm karma komisyonunun toplantılarının ardından imzalanan protokolde, turizmin gelişme potansiyeline sahip olduğu bölgelerde tecrübelerin aktarılması, turizm ve kültür alanlarında işbirliğinin yoğunlaştırılmasının yöntemleri, turizm sezonunun genişletilmesi, kültür mirasının korunması konusunda tecrübelerin aktarılması gibi konular bulunuyor. 
     Komisyonunun çalışmalarında Türkiye'yi Kültür ve Turizm Bakanlığı Müsteşar Yardımcısı Ahmet Kara, Arnavutluk tarafını ise Kültür, Turizm, Gençlik ve Spor Bakan Yardımcısı Suzana Turku temsil etti. 
     Ahmet Kara, yaptığı açıklamada, turizm karma komisyonunun turizmin gelişmesi hedefine hizmet edecek ikili işbirliğinin artırılmasına çalıştığını belirterek, bu çerçevede sergi ve fuarlar gibi ortak etkinliklerin düzenlenmesinin hedeflendiğini söyledi. 
     Suzana Turku da işbirliği çerçevesinde Arnavutluk'un turizm alanında Türkiye'nin deneyimlerinden faydalanmaya çalışacağını belirtti. 
     
</TEXT>
</DOC>
