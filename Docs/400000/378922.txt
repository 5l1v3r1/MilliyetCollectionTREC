<DOC>
<DOCNO> 378922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sondun44.html </URL>
<DATE> 2005/09/16/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Fransa'dan, Kamerun Havayolları’a ait uçaklara yasak... 
</HEADLINE>
<TEXT>

     Fransa, "güvenlik açısından tehlikeli bulduğu" gerekçesiyle Kamerun Havayolları’na ait uçakların kendi hava sahasındaki uçuşlarına yasak getirdi. 
     Fransız Sivil Havacılık İdaresi DGAC yetkililerinin, ilkbahar aylarında söz konusu havayolu şirketinin uçaklarında yaptıkları kontrollerde, güvenlik açısından önemli eksiklikler buldukları, yapılan uyarılara rağmen bu eksikliklerin şu ana kadar giderilmediği bildirildi. 
     Kamerun Havayolları uçaklarına getirilen yasağın sınırsız olduğu açıklandı. 
     Fransa, Ağustos ayında, Mozambik, Kuzey Kore, ABD, Tayland ve Liberya’dan 5 özel havayolu şirketinin uçuşlarına da yasak getirmişti. 
     
</TEXT>
</DOC>
