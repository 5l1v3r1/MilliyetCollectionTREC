<DOC>
<DOCNO> 362114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sonspo04.html </URL>
<DATE> 2005/07/18/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Carew, Lyon’u taşıdı... 
</HEADLINE>
<TEXT>

     Kartal’ın eski yıldızı Carew, Olympic Lyon’un, Seongam’ı 2-1 yendiği Barış Kupası maçında takımının iki golünü birden attı. 
     
     Çok etkili oldu 

     Beşiktaş’ın 7.6 milyon Euro karşılığında Olympique Lyon’a sattığı John Carew, yeni takımıyla çıktığı ikinci maçında golle tanıştı. Norveçli santrafor, Fransız ekibinin Güney Kore’deki Barış Kupası’nda ev sahibi ülkeden Seongnam Ilhwa’yı 2-1 yendiği karşılaşmada iki gol attı. Maçın 40. dakikasında Lyon adına perdeyi açan Carew, 52’de de farkı ikiye taşıyan isim oldu. Güney Kore takımının tek sayısını ise Neto kaydetti. 
     
     Houllier çok memnun 

     Olympic Lyon’un yeni teknik direktörü Gerard Houllier, mükemmel oynayan Carew’e övgüler yağdırdı. Carew’in ne kadar kaliteli bir futbolcu olduğunu kanıtladığını dile getiren Fransız teknik adam, Hem iyi oynadı, hem de birbirinden güzel iki gol attı. Carew bu sezon bize çok yardımcı olacak. Doğru bir transfer yaptığımızı gösterdi'' dedi. Norveçli yıldız ise Lyon’a çabuk uyum sağladığını ve yeni sezonda başarılı olacağını ifade etti. 

     
</TEXT>
</DOC>
