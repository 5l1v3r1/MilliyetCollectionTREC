<DOC>
<DOCNO> 381785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/spor/spo20.html </URL>
<DATE> 2005/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızlar ve yaldızlar 
</HEADLINE>
<TEXT>


YAKAN TOP Nilay YILMAZ 


Zalim Yorumcu CAN DARK 

Az gittik uz gittik, dere tepe süper gittik ligimizde daha 7. hafta maçları henüz tamamlanmışken, şimdiden Galatasaray ve Fenerbahçe şampiyonluk yarışında baş başa kalacaklarının sinyallerini vermeye başladılar. Onları biraz zorlayan takım ise, Inter'le aynı forma renklerini alarak "Biz kardeş takım olduk" diyen Kayseri Erciyesspor olarak görünüyor. "4 Büyüklerin ikisi" Beşiktaş ve Trabzonspor gelene ağam, gidene paşam düsturuyla hovarda puan kayıplarına devam ediyorlar. Şenolamazsın Trabzonspor diye birkaç ay önce uyardığımız Trabzonspor yönetimi, onları terk eden hocalarının yerine yeni bir Güneş arıyor şimdi. 
Beşiktaş'ta ise işler, aylardır "gider, gitmeli, gidecek" şeklinde hakkında pek çok söylenti yayılan Rıza Hoca ile kritik bir eşiğe geldi dayandı. Ayakta kalıp futbol oynamak isteyen tek futbolcusu Kleberson'un da, "ayakta uyuyan trilyonluk yıldızlar" korosundaki diğer arkadaşlarına uyum sağlamasıyla Beşiktaş uyur-gezer takımında eksik-gedik kalmadı. 
Öte yandan Samsunspor önünde Galatasaray, çok da iyi oynamasa da 3 puana ulaştı ve bir klişeyi tekrarlama olanağını sundu teknik heyete "Önemli olan kötü oynarken de 3 puana ulaşmak". Yalnız dikkat çekmeliyiz ki puan cetvelindeki durum, Galatasaray'ın "yıldız" transferi İliç'in hayal kırıklığı performansını gölgeliyor. Yıldız diye alınan İliç'e bakınız, bir de alt yapıdan gelen genç Uğur'a. "Acaba yıldızlık isimle mi oluyor, yoksa performansla mı" diye bir daha sormak için bundan daha iyi bir fırsat olur mu acaba Bu arada Necati-Hasan Şaş arasındaki "iki inatçı bir köprüde karşılaşmışlar" isimli çocukluk hikayemizi anımsatan enstantane için, bu iki yıldıza teşekkür etmek boynumuzun borcudur. Ne de olsa sayelerinde küçük bir nostalji turu yapmış olduk 
"Herr Daum'un eti yenmez" diye pankart hazırlayan Fenerbahçe taraftarını yaratıcılığından dolayı tebrik ediyoruz. Yalnız yıllar önce üzerine un dolu küçük poşetler atılan, kokainman yazılı pankartlarla karşılanıp toplumsal lince uğratılan bir Daum hatırlıyoruz biz. O galiba başka bir Daum'du. Eti yenilebilenlerdendi demek 
İYİ HAFTALAR 

Geçmiş zaman olur ki 

Azmiyle o kadar çok işler yapıyor ki... Sağ ayağının dışıyla soldan yaptığı ortalarla Fenerbahçe'nin ve Ulusal Takım'ın değişmez sol beki olan, Fenerbahçe'nin kaptanı Ümit Özat anlatıyor 
Gençlerbirliği A takımında oynadığım 96-97 sezonu. Ali Sami Yen'de Galatasaray'la karşılaşıyoruz. Maçın 5. dakikası. Hagi soldan çok sert vurdu. Ben cezaalanı içindeydim. Top geldi kafama çarptı. O hızla bizim ağlara gitti. Top santradayken skor tabelasına baktım. İnanamadım. Hayretler içinde kaldım. Tabela da aynen şu yazıyordu Galatasaray 1- Gençlerbirliği 0, Gol Ümit KK... 
Demek ki biliyorlardı. Sahada zaten 3 Ümit vardı... Ben, Ümit Karan ve Ümit Davala. Belli ki beni diğer iki Ümit'ten ayırt etmek için çocukken "Kocakafa" olan lakabımı kısaca KK diye ifade etmişlerdi. 
Bu duygu ve düşünce içinde maça devam ettim. Benim aklımda h l "koca kafa" vardı. 87. dakika oldu. Galatasaraylı Vedat bir geri pası yaptı. Kısa düştü. Araya Ümit Karan girdi... Dokundu... Top, kaleci Volkan'ın bacakları arasından geçti, gol oldu... Ve 1-1 oldu... 
Aradan 5-10 saniye geçti. Tabelaya baktım. Bu kez de aynen şu yazılıydı Galatasaray 1- Gençlerbirliği 1, Gol Ümit K... 
Birden jetonum düştü farkına vardım. Geç de olsa anladım. Benim için yazılan "KK" kısaltması, "Koca kafa" anlamına gelmiyordu. "Kendi kalesine"yi ifade ediyordu... 

Barış mı görmek istiyorsunuz Öyleyse sadece çimlere bakın. 
Avrupa Kupaları'nda yer alan ilk Arap takımı Bnei Sakhnin'in Yahudi oyuncusu Avi Danan 


Haberiniz var mı 

Süper Lig'de 2004-2005 sezonunda ilk 3 dakikalar içinde toplam 18 gol atıldı. Büyükşehir Belediyesi Ankaraspor'dan Jaba, 2 maçta 2. dakikalar içinde, Trabzonspor'un yıldızı Fatih Tekke ile geçen sezon Akçaabat Sebatspor forması giyen Orhan Kaynak ise 2'şer kez 3. dakikalar içinde fileleri havalandırdı. 


Foto-jenerik 


Euro 2004 çeyrek finalindeki Portekiz-İngiltere karşılaşmasında Portekiz kalecisi Ricardo, önce Vassell'in penaltısını kurtarırken, sonra hem ona hem de Beckham'a nasıl vurulacağını göstererek takımını yarı finale taşımıştı. Scolari'nin yüzündeki ifade, işte bu minnettarlığın ifadesi. 


Nerden bildin 
Biliyorum, her pazar sabahı olduğu gibi şu anda yine ailenizle birlikte sabah kahvaltısındasınız. Keyifle çayınızı içerken, çıtır çıtır francalarınızla peynir ekmeğinizi yerken, bir yandan da gazeteniz Fanatik'te Fenerbahçeniz'in Kayserispor'dan üç puanı nasıl oynayıp, nasıl aldığını okuyorsunuz değil mi. 
Hulki İlgün - Fanatik 


Bu kadar da değil 
Ortada fol yok, yumurta yokken, bir gol yendi. Golü atan herhalde 1.20-1.30 metre bir adam. 
Vedat Okyar - Hürriyet 


Kerem de ham yaptı 
Hasan'ın lokumu, Uğur'un bademi Necati'nin kafasına düştü. O da görevini yaptı. 
İlhan Söyler - Hürriyet 


10 da Anelka 
Okocha 5 tane Carew eder. 
Ali Şen - Ve Gool, TV8 


Söyle Rıza Hoca'ya 
Sergen ne kelime, bana bile yer açılabilirdi bu takımda 
Gülengül Altınsay - Akşam 


Hem de nasıl ayıp 
Yahu ayıp çocuklar, vallahi de ayıp, billahi de ayıp.. 
Ömer Güvenç - Akşam 


Özür dilerim Abi 
Hasan sana yakışmadı. 
Turgay Şeren - Akşam 


Ne yapmak lazım 
Beşiktaş'ın milli savunması "yerden bitme" Jaba'ya kafa golü attırıyorsa "geçmiş olsun", bu iş dikiş tutmaz. 
Şansal Büyüka - Akşam 


Haydi hayırlısı 
Sizi fazla meşgul edip çayınızı soğutmanızı istemiyorum. Özetle söyleyeyim, bu Fenerbahçe var ya, son haftalarda vallahi bir başka oldu. 
Hulki İlgün - Fanatik 


Ne diyeyim Abi 
Gerets şimdi konuş bakalım. 
Turgay Şeren - Akşam 


40 kere dersen olurmuş, kaldı 35 
Bu, aynı konuda yazılmış 5. yazıdır... Geçmiş yazılarla birlikte, 2 sezondur aynı hükmü içerir 'F.Bahçe üst üste 5 kez şampiyon olacak ' 
Ali Sami Alkış - Star 



</TEXT>
</DOC>
