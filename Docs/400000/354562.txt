<DOC>
<DOCNO> 354562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/astro/index.html </URL>
<DATE> 2005/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Maddi konulara dikkat 
</HEADLINE>
<TEXT>


Bugün sorumluluklar ve maddi gereksinimler yüzünden ikilemde kalabiliriz. Kalbimiz ve düşüncelerimiz ayrı tellerden çalabilir. 
Koç'lar iş hayatında planlı olduklarında başarı kolay gelecek. Yenilikler denerken, ileriye dönük planlarında abartıdan kaçınmalılar. Boğa'lar çok hareketliler ve yeni konulara ilgileri artıyor. Yabancılarla ilgili konular öne çıkıyor. Yeni girişimleri konusunda çaba da göstermeleri gerekiyor.İkizler işlerini iyi planlamalı ve gerçekçi düşünmeliler. Pek çok konuda tutarlılık göstermeli ve duygusal baskı altına girmekten kaçınmalılar. Yengeç'ler başkalarından alacakları önerileri doğru değerlendirmeye bakmalı. Ortaklaşa girişimlerde duygusal kararlardan kaçınırken ikili ilişkilerde sevecen yanlar öne çıkartılabilmeli. Aslan'lar tamamlanması gereken işler nedeniyle biraz yorulacaklar. Bu nedenle sağlıklarına her zamankinden daha fazla dikkat etmeliler. Başak'lar rahat bir gündeler. Yaratıcı konularda enerjilerini pratik bir şekilde kullanmaları da mümkün. 
Terazi'ler değişikliklere açık durmalılar. Beklenmedik bazı gelişmeler onları zorlasa bile, planlı hareket etmeliler. Bu arada yerleşim konuları ile ilgilenmeleri de söz konusu. Akrep'ler hareket ve iletişim konularının içinde bulunabilir. Ayrıca eğitimle ilgili ciddi uğraşlar onları bekliyor. Yay'lar para konularında yüksek beklentiler içine girmemeli. Dikkatsizlikleri onlara pahalıya patlayabilir. Oğlak'lar duygusal açıdan oyalanacakları konularla baş başa olacaklar. Başkalarından destek görmeleri çok kolay olurken, ailevi konular da ortaya çıkabilir. Kova'lar adımlarını dikkatli atmalı. Geçmişle ilgili konular bugün de onlar için sorun yaratabilir. Kendilerini işlerine vermeleri onların iyimserliğini artırabilir. Balık'lar için rahat edecekleri koşullar bulunuyor. Başkalarının öğütlerine karşı ılımlı yaklaşmalı ve değerlendirmeye bakmalılar. Dostların desteğini almak onları mutlu ediyor. 
</TEXT>
</DOC>
