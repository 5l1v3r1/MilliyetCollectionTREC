<DOC>
<DOCNO> 389066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/sontur12.html </URL>
<DATE> 2005/10/23/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Hırsız - polis kovalamacası kazayla sona erdi 2 polis ağır yaralı 
</HEADLINE>
<TEXT>

     Gaziantep'te bir hırsızlık olayının zanlılarını takip eden polis ekibi, trafik kazası geçirdi, 2 polis memuru ağır yaralandı. 
     Alınan bilgiye göre, Başpınar Kavşağı'nda, polis memuru Ali Mutlu'nun kullandığı sivil plakalı polis otomobiliyle Osman Fırat idaresindeki 27 NN 9 plakalı kamyon çarpıştı. Otomobilde bulunan Asayiş Şube Müdürlüğü Ev ve İşyeri Hırsızlık Büro Amirliği'nde görevli memurlar Ali Mutlu ve Feyzi Ören ağır yaralandı. 
     Gaziantep Sani Konukoğlu Tıp Merkezi'ne kaldırılan Ali Mutlu ve Feyzi Ören'in sağlık durumları ciddiyetini koruyor. 
     Bu arada, Gaziantep Emniyet Müdürü Ali Yılmaz, Sani Konukoğlu Tıp Merkezi'ni ziyaret ederek polis memurlarının sağlık durumlarına ilişkin doktorlardan bilgi aldı. 
     Yılmaz, yaptığı açıklamada, polislerin bir hırsızlık olayının zanlılarını takip ettikleri sırada trafik kazası geçirdiklerini belirterek, ''Teşkilat olarak Ali Mutlu ve Feyzi Ören'in tedavisi için tüm olanaklarımızı seferber edeceğiz'' dedi. 
     
</TEXT>
</DOC>
