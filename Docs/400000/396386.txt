<DOC>
<DOCNO> 396386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sontur31.html </URL>
<DATE> 2005/11/19/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
AÜ'de 40. yıl balosu... 
</HEADLINE>
<TEXT>

     Ankara Üniversitesi AÜ İletişim Fakültesi'nin 40'ıncı kuruluş yıldönümü, düzenlenen ''40'ıncı Yıl Balosu''yla kutlandı. 
     Fakülte Dekanı Prof. Dr. Ahmet Tolungüç, King Otel'de gerçekleştirilen baloda yaptığı konuşmada, 40'ıncı yılın gururunu tüm mezunlar ve öğrencilerle paylaştıklarını söyledi. 
     İletişimliler Vakfı'nca her yıl düzenlenen ''Geleneksel Sonbahar Buluşması''nın bu yıl fakültenin kuruluş yıldönümüyle birleşerek, daha da anlamlı hale geldiğini kaydeden Tolungüç, ''Nice 40'ıncı, 50'inci ve hatta 200'üncü yılların kutlanmasını diliyorum'' diye konuştu. 
     Daha sonra aralarında Anadolu Ajansı Yönetim Kurulu Başkanı ve Genel Müdürü Dr. Hilmi Bengi'nin de bulunduğu, 1980 yılı mezunlarına mezuniyetlerinin 25'inci yılı nedeniyle plaket verildi. 
     Balo'da ayrıca, üniversite öğrencilerinin eğitim giderlerine katkıda bulunmak amacıyla oluşturulan burs fonuna, düzenli olarak bağışta bulunan mezunlar da plaketle ödüllendirildi. 
     
</TEXT>
</DOC>
