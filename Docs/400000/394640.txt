<DOC>
<DOCNO> 394640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/guncel/gun07.html </URL>
<DATE> 2005/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kürt sorunu' mitingi PKK gösterisi oldu 
</HEADLINE>
<TEXT>


FARUK BALIKÇI, RAMAZAN YAVUZ Diyarbakır DHA 

Diyarbakır'da 28 sivil toplum kuruluşunun oluşturduğu "Demokrasi Platformu"nun düzenlediği "Kürt sorununa demokratik ve barışçıl çözüm" mitingi, "Abdullah Öcalan ve PKK" şovuna dönüştü. Öcalan ve PKK lehine sloganların atıldığı mitingde, PKK ve sözde konfederalizm flamaları açıldı. Mitinge, yaklaşık 20 bin kişi katıldı. Diyarbakır Büyükşehir Belediye Başkanı Osman Baydemir ve alt kademe belediye başkanlarının da katıldığı mitingde "Dağlara çıkacağız, hesabını soracağız", "Avrupalıyım, Türkiyeliyim, Kürdüm", "Şemdinli halkı yalnız değildir" pankartları açıldı. Mitingden sonra 500 kişilik bir grup, Ofis'ten parka kadar slogan atarak yürüdü. Göstericiler uyarıya rağmen yürüyüşe devam edince polis, panzerle kalabalığı dağıtmak istedi. Göstericilerin taşla karşılık vermesi üzerine olay yerine gelen motorize ekipler havaya ateş açarak kalabalığı dağıttı. Polis 10 kişiyi gözaltına aldı. 



</TEXT>
</DOC>
