<DOC>
<DOCNO> 399719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sonspo26.html </URL>
<DATE> 2005/12/01/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Fenerbahçe'de tek hedef galibiyet 
</HEADLINE>
<TEXT>

     Turkcell Süper Ligi'nde yarın sahasında Trabzonspor'u konuk edecek Fenerbahçe, galibiyet serisini 13 maça çıkarmayı hedefliyor. 
     Sarı-lacivertlilere, yarınki maçta elde edeceği galibiyet, seriyi 13 maça taşımanın yanında, Avrupa Şampiyonlar Ligi'nde 6 Aralık Salı günü deplasmanda Hollanda'nın PSV Eindhoven takımı ile yapacağı önemli maç öncesi moral olacak. 
     Fenerbahçe, Trabzonspor maçının hazırlıklarını bu akşamki çalışmayla tamamlayarak tesislerinde kampa girecek. 
     
     MUHTEMEL 11 
     Sarı-lacivertli ekipte bel fıtığı nedeniyle ameliyat olan Selçuk ve kart cezalısı Luciano, Trabzonspor karşısında forma giyemeyecek. 
     Fenerbahçe Teknik Direktörü Christoph Daum'un sakatlığı nedeniyle takımının yaptığı son üç maçta forma giyemeyen, dün çalışmalara başlayan Alex'e de PSV Eindhoven maçını düşünerek, kadroda yer vermemesi bekleniyor. 
     Alman çalıştırıcının Trabzonspor karşısında sahaya sürmesi beklenen muhtemel 11 ise şöyle 
     Volkan, Serkan, Önder, Deniz, Ümit, Mehmet, Aurelio, Appiah, Tuncay, Nobre, Anelka. 
     
</TEXT>
</DOC>
