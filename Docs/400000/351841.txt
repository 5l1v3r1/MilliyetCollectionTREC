<DOC>
<DOCNO> 351841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/soneko46.html </URL>
<DATE> 2005/06/14/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
BP Dünya enerji tüketimi 2005 yılında düşebilir 
</HEADLINE>
<TEXT>

     British Petroleum BP Baş Ekonomisti Peter Davies, küresel ekonomide büyüme yavaşlarken 2005 yılında enerji tüketiminin muhtemelen düşeceğini belirtti. 
     Davies, yaptığı açıklamada, bu durumun, 2004 yılında enerji fiyatlarının yükselmesine neden olan talepteki artış karşısında endüstrinin nefes almasına olanak sağlayacağını belirtti. 
     2004 yılında yaşanan müstesna olayların enerjiye olan ihtiyacın artmasına yol açtığını ifade eden Davies, Çin'de hızla artan enerji tüketimi ile dünyanın her yerinde artan talebin 2005 yılında da devam etmesi olasılığının bulunmadığını kaydetti. 
     Ekonomik büyümenin 2005 yılında da 2004 yılı düzeyinde gerçekleşip gerçekleşmeyeceği konusunun anahtar teşkil ettiğini bildiren Davies, küresel düzeyde ekonomik büyümenin şimdiden yavaşladığını ve 2005 yılında enerji tüketiminin 2004 yılı düzeyinden düşük olma olasılığının hayli yüksek olduğunu belirtti. 
     Dünya enerji tüketimi 2004 yılında, 1984 yılından bu yanaki en yüksek oran olan yüzde 4.3 oranında artmıştı. 
     Dünya enerji tüketiminde Çin büyük bir rol oynuyor. Çin, geçen 3 yıl içinde enerji tüketimini yüzde 65 oranında artırdı. 
     
</TEXT>
</DOC>
