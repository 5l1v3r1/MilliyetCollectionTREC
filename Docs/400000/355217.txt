<DOC>
<DOCNO> 355217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sontur41.html </URL>
<DATE> 2005/06/24/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Edirne'de bebeklerin sağlık durumları iyiye gidiyor 
</HEADLINE>
<TEXT>

     Ayşegül KÜTÜK DHA 

      TRAKYA Üniversitesi Tıp Fakültesi Hastanesi Başhekimi Doç.Dr. Armağan Altun, Yeni Doğan Bakım Ünitesi’nde tedavisi süren 8 bebeğin sağlık durumlarının iyi olduğunu belirtti. 
     Trakya Üniversitesi Tıp Fakültesi Hastanesi’nde dört günde 8 bebeğin ölümünden sonra halen tedavisi süren 8 bebeğin sağlık durumları ile ilgili bilgi veren Başhekim Doç. Dr. Armağan Altun, Sekiz bebekten sadece birisinde bakteri bulgusu vardı. O bebeğimizin de antibiyotik tedavisi tamamlandı. Bu sabah kan kültürleri de temiz geldi. Sağlık durumu iyiye gidiyor. Diğer bebekler de prematüre olmaları nedeniyle tedavileri sürüyor. Ancak sağlık durumları iyi'' dedi. 
     Enfeksiyon Hastalıkları Kontrol Komitesi’nin çalışmalarının sürdüğünü söyleyen Başhekim Doç. Dr. Altun, Komite tarafından, hasta kabulüne onay verildiği zaman servise hasta alınacak. Bunu da en kısa zamanda olacağını düşünüyoruz'' diye konuştu. 
     
     PERSONEL SAYISI AZ 
     Hastanede ne kadar çok personel varsa hizmetlerin de o kadar sağlıklı olacağını belirten Başhekim Doç. Dr. Altun, Hastanede personel sayısı açısından ciddi bir sıkıntımız var. Yetkili kurumlara da personel sıkıntımızı iletiyoruz. Şu an Yeni Doğan Servisi’nde 15 hemşire var. Ve bu ünite hastanenin en fazla hemşire bulunan servisi. Sağlık Bakanlığı’nın Yataklı Tedavi Hizmetleri Personel Yönetmeliğe göre, hastanenin hemşire ve ebe sayısının 731 olması gerekiyor. Hastanemizde 197 kadrolu hemşireyle çalışıyoruz. Üniversite hastanesinde genel idari hizmetler açısından personel sayısının 144 olması gerekir. Bu iş bizim hastanemizde 50 personelle yürütülmeye çalışılıyor. Hastanede sağlık teknisyeni sayısının 225 kişi olması gerekirken, kadrolu 100 personel, hasta bakıcısı sayısının da 486 olması gerekirken, 52 kişi çalışıyor'' dedi. 
     Trkaya Üniversitesi Tıp Fakültesi Hastanesi Yeni Doğan Servisi’nde halen Süzer ikizleri, Bilen, Yarşi, Erdem, Arda, Saydam ve Ardagüner bebekler tedavi görüyor. 
     
</TEXT>
</DOC>
