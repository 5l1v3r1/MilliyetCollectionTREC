<DOC>
<DOCNO> 395892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sonyas05.html </URL>
<DATE> 2005/11/17/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Hamburger 800 yaşında 
</HEADLINE>
<TEXT>

     Prof.Dr. Türkan Kutluay çağdaş yaşamın vazgeçilmezi olduğu kadar zararlarından korunulmaya çalışılan fast-food alışkanlığının yüzyıllar önce başladığını bildirdi. Kutluay, 21’inci yüzyılın en fazla tüketilen fast-food yiyeceği hamburgerin 13’üncü yüzyıla bulunduğunu açıkladı. 
     Hacettepe Üniversitesi Beslenme ve Diyetetik Bölümü Başkanı Prof. Dr. Türkan Kutluay, ANKA’nın sorularını yanıtlarken yanlış beslenme alışkanlığının temellerinin yüzyıllar öncesine dayandığını bildirdi. Kutluay, insanların yemek yapmayı öğrenmesinin ardından, tarifler hazırlamaya başladıklarını kaydederek, ilk yemek kitaplarının Eski Yunan Medeniyetinde ortaya çıkmaya başladığını anımsattı. 
     Doğu ve batının farklı beslenme tarzlarını benimsediğini ifade eden Kutluay, günümüzde batı medeniyetinde popüler olan "sushi"nin 11’inci yüzyılda bulunduğunu bildirdi. 
     
     BAKLAVA 11’İNCİ YÜZYILDAN, HAMBURGER 13’ÜNCÜ 
     Prof. Dr. Kutluay, Türk mutfağının önemli tatlılarından olan baklavanın ilk kez 11’inci yüzyılda tarif kitaplarına girdiğini belirtti. Hamburger ve hotdog 13’üncü yüzyılda, dondurma 15’inci yüzyılda, sufle ve madensuyu 16’ncı yüzyılda, dondurma külahı ve patates kızartması 19’uncı yüzyılda bulundu. 
     Bu yiyeceklerin teknolojinin gelişmesi ile birlikte yaygınlaştığının kaydeden Kutluay, sağlıksız beslenmenin de bu yüzyılda kitleleri etkileyen bir sorun haline geldiğini ifade etti. 
     Kutluay, sağlıklı yaşamın önkoşulunu, sebze ve meyve tüketimini arttırmak, balık ve yeşillik yemek, bol sıvı almak ve beslenmenin yanı sıra egzersiz yapmak olarak sıraladı. 
     
</TEXT>
</DOC>
