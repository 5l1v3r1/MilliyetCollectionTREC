<DOC>
<DOCNO> 382719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/guncel/gun06.html </URL>
<DATE> 2005/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum askerinden Yeşil Hat'ta 'seks partisi' 
</HEADLINE>
<TEXT>


SEFA KARAHASAN Lefkoşa 

Kıbrıslı Rum askerler, Yeşil Hat'a yakın bir mevzide "seks partisi" düzenleyince Rum tarafı karıştı. Seks partisi düzenleyen askerler başka birliklere dağıtıldı. 
Haberi veren Rum Politis gazetesi, yaklaşık 20 gün önce, "ara bölgedeki" Rum Muhafız Ordusu RMMO mevzisinde, 10 RMMO askerinin 3 çocuk annesi evli bir Rum kadınla "maraton şeklinde seks partisi" düzenlediğini yazdı. "Yatakta tatbikat icra edildi" ifadesini kullanan gazete, haberinde şunları kaydetti 

Kuyruğa girdiler 
"Söz konusu kadın mevzideki bütün muhafızlarla cinsel ilişkiye girdi. Muhafızlar odanın dışında rütbe sırasına göre kuyruğa girdiler ve saatlerce içeride kalan kadının yanına birer birer girdiler. Bir ara mevzinin önüne, karavana bırakmak amacıyla 2 de milis geldi. Oradan geçiyor olmalarına rağmen bu milisler de memnun edildi. Bir muhafız, bu 'partiyi' cep telefonu ile kaydetti ve çekilen video, kişilerin kim olduğu görünmeden RMMO içinde yıldırım hızıyla yayıldı. Olay Komutanlığa ve Savunma Bakanlığı'na kadar ulaştı." 
Gazete, askerlerin Güney Kıbrıs genelindeki 4 birliğe dağıtıldığını yazdı. 


</TEXT>
</DOC>
