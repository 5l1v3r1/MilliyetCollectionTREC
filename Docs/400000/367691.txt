<DOC>
<DOCNO> 367691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sontur30.html </URL>
<DATE> 2005/08/06/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Seyyar satıcılarla zabıtalar arasında arbade çıktı... 
</HEADLINE>
<TEXT>

     Pendik’te zabıta ekipleriyle seyyar satıcılar arasında arbede çıktı, 6 kişi gözaltına alındı. 
     Seyyar satıcılara yönelik çalışma yapan Pendik Zabıta Müdürlüğü ekipleri, Merkez Karakolu yakınında mısır satan seyyar satıcıların arabalarına el koydu. 
     Mısır arabaları belediye araçlarına yüklendiği sırada bir araya gelen 30 kişilik seyyar satıcı grubuyla zabıta ekipleri arasında arbede çıktı. Zabıta ekipleri olay yerine polis çağırdı. 
     Bu sırada M.B 22 adlı seyyar satıcı, cebinden çıkardığı sustalı bıçakla basın mensupları ve zabıta ekiplerine saldırdı. Polisler, etkisiz hale getirdikleri M.B’yi gözaltına aldı. 
     Olaya karışan aynı aileden H.B, E.B ve H.B ile A.Ö ve S.Ö adlı seyyar satıcılar da gözaltına alınarak polis merkezine götürüldü. 
     
</TEXT>
</DOC>
