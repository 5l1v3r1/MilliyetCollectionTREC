<DOC>
<DOCNO> 398161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/son/sondun08.html </URL>
<DATE> 2005/11/26/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Guardian Şemdinli akıllara karanlık günleri getiriyor... 
</HEADLINE>
<TEXT>

     İngiliz Guardian gazetesi, Şemdinli olayının açığa çıkmasının, "PKK’nın devletle savaştığı eski karanlık günleri" hatırlattığını belirtti. 
     Şemdinli olaylarına dünya basının da ilgisi devam ediyor. İngiltere’nin önde gelen gazetelerinden Guardian, "skandal" olarak tabir ettiği olayların açığa çıkmasıyla akıllara "PKK’nın devlete karşı savaş verdiği ve güvenlik güçlerinin Güneydoğu’nun tamamına yakınında kontrol sağlamasıyla sonuçlanan savaşının karanlık günlerinin geldiği" yorumunu yaptı. 
     
     "TÜRKİYE İÇİN SINAV" 
     Nicholas Birch imzalı haberde, Türkiye’nin askeri istihbarat yetkilerince yürüttüğü soruşturmanın, Avrupalı yetkililerin de vurguladığı gibi Türkiye’deki reform süreci için bir sınav niteliğinde olduğu ifade edildi. 
     9 Kasım’da patlayan bombanın, Şemdinli’de son iki ayda 
     gerçekleşen 17’inci bomba olduğu belirtilen haberde, diğer olayların belirsizliğini koruduğu ancak konu ile ilgili olarak PKK’nın suçlandığı aktarıldı. 
     
     "GİZEMLİ POLİS İSTİHBARAT SERVİSİ JİT" 
     Haberde, konu ile ilgili olarak "sonradan itirafçı olan eski bir PKK gerillası ve iş arkadaşları olarak da Türkiye’nin gizemli polis istihbarat servisi JİT’in üyesi iki kişinin" şüpheli olduğu belirtildi. 
     Guardian gazetesinin haberinde ayrıca Başbakan Recep Tayyip Erdoğan’ın konu ile ilgili olarak sarf ettiği "Kimse bizden kayırmacılık beklemesin" sözlerine de yer verildi. 

ANKA 
     
</TEXT>
</DOC>
