<DOC>
<DOCNO> 363418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sonsiy07.html </URL>
<DATE> 2005/07/22/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
CHP, Kuran kurslarının denetimden çıkmasını sordu 
</HEADLINE>
<TEXT>

     CHP Antalya Milletvekili Feridun Fikret Baloğlu, Kuran kurslarının denetiminin, ilköğretim müfettişlerinin görev alanından çıkarılmasının gerekçesini sordu. Baloğlu, Milli Eğitim Bakanı Hüseyin Çelik'in yanıtlaması istemiyle TBMM Başkanlığı'na sunduğu soru önergesinde, İlköğretim Müfettişleri Başkanlıkları Yönetmeliği'nde değişiklik yapılarak, Kuran kurslarının, ilköğretim müfettişlerinin görev alanından çıkarılmasının gerekçesinin açıklanmasını istedi. Bu kursların bundan sonra denetiminin hangi kurum tarafından yapılacağını soran Baloğlu, önergesinde şu sorulara yer verdi 
     ''2000 yılından itibaren yıllara göre, denetimi yapılan Kuran kursu sayısı kaçtır Denetimler sonucu herhangi bir yaptırım uygulanan Kuran kursu ya da personeli var mıdır Ne gibi tespitlerle, ne gibi cezalar verilmiştir 
     Aynı değişiklik kapsamında, dernek ve vakıflarca açılan gerçek ve tüzel kişilere ait yurtların denetiminin de ilköğretim müfettişlerinin görev alanından çıkarılmasının gerekçesi nedir Bu kurumların denetimi bundan sonra hangi kurum tarafından yürütülecektir 
     2000 yılından beri yıllara göre bu kapsamdaki kaç yurtta denetim yapılmış ve ne gibi tespitlerle, ne tür cezalar uygulanmıştır 
     Özel öğretim kurumlarının, ortaöğretim kademesindeki okul, dershane ve diğer kursların denetimi, ilköğretim müfettişlerinin görev alanından neden çıkarılmıştır Bu kurumların denetimi bundan sonra hangi kurum tarafından yapılacaktır 
     Her türlü eğitim faaliyetinin, Bakanlığınızın gözetim ve denetiminde yapılması zorunlu değil midir Bu yönetmelik çıkarılırken denetleme konusunda doğacak zaaflar hukuksal zeminde araştırılmış mıdır '' 
     
</TEXT>
</DOC>
