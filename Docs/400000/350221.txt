<DOC>
<DOCNO> 350221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/spor/yguven.html </URL>
<DATE> 2005/06/09/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
İçimizdeki krallar 
</HEADLINE>
<TEXT>


Beşiktaş Başkanı sayın Yıldırım Demirören'in "asabi" tavrını anlayışla karşılamak lazım. Çünkü zorlu günler bekliyor kendisini... 
Hatta, onun şahsında iktidara talip olan genç kuşağın tüm başkan adaylarını 
Acaba Beşiktaş başkanlığına baş koyan jenerasyon sayın Demirören'le birlikte kenara çekilip yaşlanmayı mı bekleyecek, yoksa sayın Başkanla başlayan dönemde, gençler kendini ispat mı edecek Yanıt gelecek yıl bu günlerde. 
Bir de konjonktür böyle... "Höt - zöt" etmeyen başkana başkan demiyorlar artık. Muhalefete muhatap başkan ise "Allahlık". 
İşin iki yüzlülüğü burada .. 
Güya kulüp yönetimleri demokratik süreç sonucunda oluşuyor. Ama demokrasinin vazgeçilmezi muhalefetten tiksiniliyor. Muhalefeti yok etmeden başkan olunamıyor. Kulüpte aykırı bir ses, bir fikir ortaya çıkarsa başkanın dizginleri elinden kaçırdığına karar veriliyor. 
Kulüpler şirket gibi yönetilince o şirketin bir de patronu olmalı değil mi Ve patron ne derse o yapılmalı "Kurumsallaşmaya" çalışan kulüplerimiz "krallık" haline dönüyor yanlış demokrasi yorumlarıyla. 
Sayın Demirören de ne yapsın .. İngiltere kralı gibi davranıyor 
"İçimizdeki İrlandalılar bizi baltalıyor". 

Nasıl demokrasi 
Bir zamanlar Beşiktaş genel kurulu üyeleri arasında Fenerbahçeliler falan vardı, ama gerçekten İrlanda asıllı bir vatandaş var mı bilemiyorum. 
Varsa bile, Beşiktaş bir İrlanda takımı ile eşleşmediği sürece pek önemi olduğunu da sanmıyorum. 
Zaten sayın Demirören'in söylemek istediği Fulya projesine taş koyanları "vatana" değilse bile "kulübe" ihanetle suçlamak. 
Hatta seslerini bir an önce kesebilmek. Adamların ne söylediği önemli değil bir an önce susturmak istiyor sadece. 
Bu nasıl demokrasi peki .. Demokrasiden vazgeçtik ya muhalefet denilen kişilerin uyarıları yerindeyse. Ya Beşiktaş adına potansiyel tehlikelere işaret ediyorlarsa 
Bırakın konuşsunlar. Saçmalıyorlarsa zaten muhalefet kalmaz... Doğru söylüyorlarsa onlardan yararlanmak bir başkanı küçültmez. 
Lakin "içimizdeki krallar ve kraldan çok kralcılar" böyle düşünmüyorlar. 

Özerten yüzme öğreniyor 

MHK Başkanı sayın Ufuk Özerten, ilk günlerin telaşında suya balıklama yaparken çömlek atladı ya devamlı su yutuyor şimdi 
Kendisi "tuttuğu takımı açıklamamak sahtekarlıktır" demişti. 
Medya da "gıdıklıyor" tabi 
"Hakemlerin tuttukları takımları da söyleyecek misiniz" 
Buyrun bakalım... Ne desin MHK Başkanı 
Malum dobra ve dürüst bir insan... Lakin soru vahim. 
Aşağıda sakal, yukarıda bıyık. Ortasında kemiksiz bir dil... Sinirlenmiş sanki 
"Ben saf mıyım". Hatta bir rivayete göre "Ben sapık mıyım" demiş. 
Estağfurullah ..Lütfen .. 
Nereden çıktı şimdi "sahtekarlıklar", "saflıklar". Haşa, "sapık" lafı... 
Sayın Özerten'in yaptığı, "dertsiz başına dert açmak" sadece. Açık sözlü olarak, "açık gözlere" fırsat yaratmak. İyi niyetini aleyhine delil olarak kullandırmak. 
Hem, bu nasıl soru böyle. Bizim bildiğimiz MHK, disiplinli bir kurumdur. Başkan ne derse o olur. Sevgili hakemlerimiz illa bir takım tutacaklarsa, adres başkanın yoludur. 

Şikenin içinde şike 

Hırvat şikeci bile "şikayetçi" Süper Ligimizden... 
"Türkiye'de bazı maçları manüple etmeye çalıştık. Ama bir takım garip olaylar yüzünden şike gerçekleşmedi." 
Alman futbolunu alt üst eden skandaldaki "şike bülbülü" Mr. Milan'ı perişan eden olaylardan biri, Ankaragücü - Galatasaray maçında yaşanmış. 15 bin Euro'yu kabul eden Ankaragücü orta saha oyuncusu, kadroda yer almayınca şike başarılamamış. 
Maçı Ankaragücü 1-0 kazanmış. 
Allah bilir "Bir daha şu Türk Futbolu'nda şike yaparsam ne olayım" demiştir bu "yabancı yatırımcı". Yüreği yanmıştır. Şaşırmıştır. 
Ne kadar isterdik para teklif edilen futbolcunun "git işine kardeşim. Burası Türkiye. Sonra yakarlar adamı" demiş olmasını. 
Ama, anlaşma tereyağından kıl çeker gibi yapılmış. 
"Tamam hocam, sen gönder parayı" .. 
Hatta paranın bir takım arkadaşı ile bölüşülmesi kararlaştırılmış. Aksayan tarafı, şikecinin kadroda olmaması. 
Bu ne biçim iş yahu. Şikenin bile bir raconu yok mu .. Niye dolandırıyorsunuz yabancıları. Anlaşmalarınıza sadık kalsanıza. 
Uluslararası şikeciyi bile serseme çevirdik ya, helal olsun futbolumuza. 



</TEXT>
</DOC>
