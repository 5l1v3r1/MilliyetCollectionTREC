<DOC>
<DOCNO> 369813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/ekonomi/eko02.html </URL>
<DATE> 2005/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş'ta saflar bu hafta netleşiyor 
</HEADLINE>
<TEXT>


Son tekliflerin 2 Eylül'de alınacağı Tüpraş özelleştirmesi için konsorsiyum halinde ihaleye katılacak grupların son bildirim süresi 19 Ağustos olarak belirlendi 


Son tekliflerin 2 Eylül 2005 tarihinde alınacağı ve Tüpraş'ın yüzde 51'inin satılacağı ihalede saflar bu hafta netleşecek. 
Tüpraş ihalesi için firmalar ön yeterlilik alırken, bunlardan konsorsiyum halinde ihaleye katılacak olanlar için son bildirim süresi 19 Ağustos 2005 olarak belirlendi. Yapılacak konsorsiyumlarda ön yeterlilikte aranan kriterlerin altına düşülmemesi şartı aranacak. 
Bu arada, Tüpraş'ta bilgi odası sürecine ön yeterlilik alan tüm firmalar katılırken, alan gezileri ve yönetici sunumlarının da tamamlandığı ifade ediliyor. 

Ön yeterlik alanlar Tüpraş ihalesi için ön yeterlilik alan firmalar ise şöyle TÜPRAŞ Aqusition Cons. Ortak Girişim Grubu, OYAK, OMV Aktiengesellschaft Avusturya , The Shell Company of Turkey Ltd, Zorlu Holding A.Ş, Petrol Ofisi A.Ş, ENI Refining and Market Division İtalya , REPSOL YPF S.A İspanya , PKN ORLEN SA Polonya , Indian Oil Corp. Ltd Hindistan , Anadolu Taşıma TAŞ Ortak Girişim Grubu, MOL Macaristan , ENERJİ Ortak Girişim Grubu. 


</TEXT>
</DOC>
