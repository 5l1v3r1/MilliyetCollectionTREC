<DOC>
<DOCNO> 368205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/magazin/amag.html </URL>
<DATE> 2005/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Berk Çiller halk plajında 
</HEADLINE>
<TEXT>


Çeşme'ye giden Tansu Çiller'in küçük oğlu Berk, lüks plajlara gitmek yerine halk plajını tercih etti. Son dönemde kilo alan Berk Çiller, uzun süre plajda kaldı 

CESUR SERT DHA 

Eski Başbakan Tansu Çiller'in küçük oğlu Berk, Çeşme'deki Ilıca halk plajında denize girdi. Tatil için korumasıyla Çeşme'ye gelen Berk Çiller, uzun süre plajda kalarak yüzüp güneşlendi. Annesi Tansu Çiller'i siyasette olduğu dönemde perhiz konusunda sürekli denetleyen Berk Çiller'in aldığı aşırı kilolar dikkatlerden kaçmadı. 
Berk Çiller, fotoğraflarının çekildiğini fark edince apar topar plajdan ayrıldı. ABD'nin Boston kentinde yükseköğrenimini tamamlayan ve aynı ülkede master yapmak için bazı üniversitelere başvuruda bulunan Berk Çiller, ağabeyi Mert'in aksine, gece hayatından ve gösterişten uzak kişiliğiyle tanınıyor. 

Ağabeyinden farklı ama... 
Ancak Çiller, bir süre önce Hülya Avşar'ın kardeşi Helin Avşar'la görülmüştü. Avşar'ın cipini kullanırken, trafik çevirmesinde durdurulan Çiller, alkollü çıkınca ehliyetine el konuldu. 


</TEXT>
</DOC>
