<DOC>
<DOCNO> 352633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sonspo18.html </URL>
<DATE> 2005/06/16/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Emre tatil için ABD'ye gitti, "Kimseye söz vermedim" dedi 
</HEADLINE>
<TEXT>

     Tatil amacıyla ABD'ye giden milli futbolcu Emre Belözoğlu, transfer konusunun 10 gün içinde netlik kazanacağını söyledi. 
     Atatürk Havalimanı'nda THY ait uçakla New York'a uçan Emre, transferiyle ilgili ileri sürülen iddiaları hakkında şunları kaydetti 
     ''Ben hiç kimseye ne söz verdim ne de imza attım. Transferim hakkında çok konuşuluyor ama şu an için bir gelişme yok. On güne kadar her şey netlik kazanacak. Şu an sadece tatile odaklanmış durumdayım. Tatilde en iyi kararı vereceğime inanıyorum'' diye konuştu. 
     İngiltere'nin iki köklü takımı Newcastle United ve Everton'un kendisini transfer edebilmek için büyük çaba harcamasından mutluluk duyduğunu ifade eden Emre, ''Benim bir takımla anlaşmam yetmiyor. Kulübümün de anlaşması gerekiyor. O yüzden bu süreç uzayabilir. Hakkımda hayırlısı neyse bu sezon öyle olsun. Everton ve Newcastle tarafından transfer edilmek istenmem güzel bir şey. Geleceğimle ilgili en iyi kararı vermeye çalışacağım'' dedi. 
     Her sezon sonunda ABD'ye giden ünlü futbolcu, Cansas City' fizik tedavisi göreceğini de sözlerine ekledi. 
     
</TEXT>
</DOC>
