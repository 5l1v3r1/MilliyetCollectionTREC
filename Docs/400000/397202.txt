<DOC>
<DOCNO> 397202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/spor/spo09.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'den çıplak protesto 
</HEADLINE>
<TEXT>


SEFA KARAHASAN 


Kıbrıslı Türk futbolcular, KKTC sporuna uygulanan ambargoyu protesto etmek amacıyla soyunacaklar. Londra'da bir insan hakları grubu olan Ambargolular Embargoed , Kuzey Kıbrıs'a uygulanmakta olan spor ambargosuna son verilmesine yönelik kampanya çerçevesinde, Kıbrıslı Türk futbolcularının çıplak posterlerini çekecek. İki taraflı olacak olan posterde, Londra ve Kuzey Kıbrıs'tan altışar futbolcu "Balls to Embargoes " Ambargolara şut pankartı eşliğinde yer alacak. 
Ambargolular Derneği Basın Sözcüsü İpek Özerim posterin, FIFA tarafından uygulanmakta olan ayrımcılığa karşı meydan okuma eylemlerinin ilk halkasını oluşturacağını söyledi. Kıbrıs Türk Futbol Federasyonu KTFF Başkanı Niyazi Okutan ise, "Ambargolular" derneğinin, 10-11 Aralık'ta yapacağı etkinlikte, çıplak futbolcuların posterlerinin sergileneceğini açıkladı. Okutan, "30 Kasım'da çıplak futbolcuların seçmeleri olacak" diye konuştu. 



</TEXT>
</DOC>
