<DOC>
<DOCNO> 367613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/soneko11.html </URL>
<DATE> 2005/08/06/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Akbank'ın kurucu ve intifa senetlerine rekor ödeme... 
</HEADLINE>
<TEXT>

     Akbank'ın kurucu ve intifa senetlerinin banka tarafından satın alınması işlemi, 18 senet dışında tamamlandı. 2 bin 520 senede, 1 milyar 16 milyon YTL ödendi. 
     Akbank T.A.Ş'den Borsa'ya gönderilen açıklamada, 23 Haziran 2005 tarihinde yapılan Ortaklar Olağanüstü Genel Kurul toplantısında, bankanın kurucu ve intifa senetlerinin tamamının beheri 403 bin 248 YTL'den satın alınmasına ve aynı gün yapılan Kurucu ve İntifa Senetleri Sahipleri Kurulu toplantısında da, bu senetlerin aynı değerden Akbank'a satılmasına karar verildiği anımsatıldı. 
     Karar doğrultusunda, kurucu ve intifa hisselerinin bankaya teslim karşılığında beheri 403 bin 248 YTL'den satın alınması ile ilgili ödemelere 28 Haziran tarihinde başlandığı ve 5 Ağustos tarihi itibariyle toplam 2 bin 8 adet kurucu ve intifa senedinin çok büyük bir bölümünü temsil eden 2 bin 520 adedi karşılığında 1 milyar 16 milyon YTL ödendiği bildirilen açıklamada, bankaya henüz ibraz edilmeyen 18 adet senet için ayrılan 7.2 milyon YTL'nin, senet hamillerinin talebi mukabilinde ödenmek üzere ''diğer pasifler'' hesabında bekletildiği kaydedildi. 
     
</TEXT>
</DOC>
