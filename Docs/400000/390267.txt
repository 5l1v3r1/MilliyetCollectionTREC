<DOC>
<DOCNO> 390267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonyas07.html </URL>
<DATE> 2005/10/27/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Maradona, Fidel Castro ile söyleşi yapacak... 
</HEADLINE>
<TEXT>

     Ünlü Futbol yıldızı Diego Armando Maradona'nın Küba lideri Fidel Castro ile televizyonda söyleşi yapacağı bildirildi. 
     Maradona'nın, Küba'nın başkenti Havana'da 4 yıl boyunca kokain bağımlılığından kurtulmak amacıyla tedavi gördüğü sağlık kuruluşunun bir çalışanı, ünlü futbol yıldızının, yapımcılardan oluşan bir grup ile birlikte Havana'ya, Castro ile bir televizyon söyleşisi yapmak amacıyla geldiğini belirtti. 
     Arjantin televizyonunda sunucu olarak çalışmaya başlayan Maradona, haftada bir yayınlanan, ''10 Numaranın Gecesi'' adlı televizyon programında, 15 Ağustos'ta ekrana çıkmıştı. Programda ilk olarak futbolun efsane isimlerinden Pele ile söyleşen Maradona'nın, Castro'nun ardından ünlü futbolcular Zidane ve Ronaldo'nun yanı sıra basketbolcu Michael Jordan ile de söyleşi yapmayı planladığı öğrenildi. 

     
</TEXT>
</DOC>
