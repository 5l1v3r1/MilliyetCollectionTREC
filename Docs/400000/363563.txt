<DOC>
<DOCNO> 363563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/siyaset/siy05.html </URL>
<DATE> 2005/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Azeri işadamları KKTC'de 
</HEADLINE>
<TEXT>


SEFA KARAHASAN Lefkoşa 


Azerbaycan, Başbakan Erdoğan'ın, Azerbaycan Devlet Başkanı İlham Aliyev'e "KKTC için adım atmanızı bekliyoruz" dediği Bakü'deki görüşmeden sonra KKTC'ye yönelik açılımlarına hız kattı. 20 Temmuz kutlamalarına katılan 7 Azeri vekilden sonra dün de 38 kişilik bir Azeri heyeti THY'ye ait bir uçakla KKTC'ye geldi. Adada kalacakları 22 - 27 Temmuz arasında KKTC'de yatırım imk nlarını inceleyecek ve resmi görüşmelerde bulunacak olan heyette, işadamlarının yanı sıra Azerbaycan Ekonomi Bakanlığı Müsteşarı, Gençlik Spor ve Turizm Bakanlığı Müsteşarı ve Azerbaycan Hava Yolları Devlet Temsilcisi de yer alıyor. İşadamlarıyla da temasta bulunacak olan Azeri heyeti, Cumhurbaşkanı ve Başbakan'la da görüşecek. KKTC Bakü Temsilcisi Mustafa Evren ise, "27 Temmuz'da Ada'ya Azerbaycan'dan direkt uçuş yapılacak" dedi. 




</TEXT>
</DOC>
