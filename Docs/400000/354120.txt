<DOC>
<DOCNO> 354120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sontur26.html </URL>
<DATE> 2005/06/21/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Bebek öldüren bakteri tanımlandı, antibiyotik üretildi 
</HEADLINE>
<TEXT>

     Kemal Özgüler-Nurdan Bayrak DHA 

TRAKYA Üniversitesi'ne bağlı Edirne Tıp Fakültesi Hastanesi Yeni Doğan Servisi’nde bir bebeğin daha ölmesiyle, 5 günde yaşamını yitiren bebeklerin sayısı 8’e yükseldi. Tıp Fakültesi Hastanesi Başhekimi Doç. Dr. Armağan Altun, yapılan otopsi sonucu ölümlerin Serratia’ adlı bakteriden kaynaklandığını, peşpeşe bebek ölümlerine neden olan bu bakterinin servise nasıl girdiğinin araştırıldığını söyledi. Başhekim Doç.Dr. Armağan Altun, İstanbul Adli Tıp Kurumu'na atfen bakteri kültürü yapılmadan basında yer alan açıklamanın yanıltıcı olduğunu söyledi. 
     Edirne Tıp Fakültesi Hastanesi’de 18 Haziran'da başlayan ve dün akşam bir bebeğin daha yaşamını yitirmesiyle 8’e çıkan bebek ölemlerin nedeninin belirlenmesi amacıyla başlatılan tıbbi çalışmalar tamamlandı. Edirne Tıp Fakültesi’nde yapılan tıbbi otopside alınan örneklerin Biokimya Laboratuvarı’nda yapılan incelemesi sonucu, ölümlere neden olan bakteri bulundu. Bu bakteri üretilerek, Yeni Doğan Servisi'ndeki çocuklara daha etkili tedavi başlatıldı. 
     
     KATİL BAKTERİ SAPTANDI 

     Başhekim Doç. Dr. Armağan Altun, bebek ölümleriyle ilgili son gelişmeleri düzenlediği basın toplantısında anlattı. Başhekim Doç. Dr. Altun, bebek ölümlerine Serratia’ baktaresinin neden olduğunu belirterek şöyle dedi 
     Ölümlerin bakteriyel enfeksiyon olduğunu söylemiştik. Kültür sonuçlarına göre bu bakterinin Serratia’ olduğunu belirledik. Serviste tedavi gören 8 bebeğin alınan sonuçlara göre antibiyotik tedavileri yeniden düzenlendi. Hastanemizde bu ortaya çıkan yeni bir enfeksiyon dalgasıdır. Bu serviste adı geçen bakteriye ilk kez rastlıyoruz. Bakteri, servise girip çıkan annelerdan ve tıbbi cihazlardan da bulaşmış olabilir. Örnekler alıyoruz. Kaynağını bulmaya çalışıyoruz. Halen tedavi ettiğimiz 8 bebek var. Diğer bölümlere geçmemesi için burasını izole ettik.'' Bakteriyi ürettikten sonra servisteki durumun kontrol altına alındığını belirten Başhekim Doç. Dr. Altun, Bakteriyi ürettikten sonra kontrol altına aldık. Tedaviye devam edeceğiz. Dün akşam kaybettiğimiz bebeğin 1.5 aydır ağır metabolizma sorunları vardı. Bundan aldığımız kan örneklerini yurt dışına bile gönderdik. İzlenen bebeklerin ciddi sağlık sorunları nedeniyle bakteriyel enfeksiyon durumları, kültürleri önlendi. Bu bakteriye karşı duyarlı antibiyotik tedavileri sürüyor'' dedi. 
     Ölen bebeklerin ailelerine sürekli bilgi verdiklerini anlatan Başhekim Doç. Dr. Altun, Son iki bebek savcının talimatı ile otopsi için İstanbul Adli Tıp Kurumu’na gönderildi. Hayatını kaybeden bebekler kronik akciğer hastalığı olan, gelişmemiş organları nedeniyle ileri yoğun bakım ünitesinde kalıyorlardı'' diye konuştu. 
     
     ADLİ TIP ACELECİ DAVRANDI'' 

     Başhekim Doç. Dr. Armağan Altun, perşembe gününe kadar ciddi bir sorun olmadığı halde aynı gün peşpeşe 3 ölüm vakası görülünce alarm durumuna geçtiklerini kaydetti. Doç. Dr. Altun, Gelinen noktada haklı olduğumuzu görüyoruz. Eğer cesetleri ailelere teslim etmiş olsaydık bu noktada olmazdık. Tesadüf de olabilirdi. Ama eğer öyle kabul etseydik, hastane yönetimi inceleme yapma kararı almazdı. Ama biz öyle yorumlamadık. Ben birçok yerde tesadüf olarak değerlendirilebilir dedim'' diye konuştu. 
     İstanbul Adli Tıp Kurumu’nda yapılan otopsiyle ilgili ön raporun hazırlandığı ve ölüm nedeni olarak virüs’ gösterildiği haberleriyle ilgili görüşünü de açıklayan Doç. Dr. Altun, Biz laboratuvarda bakteriyi ürettik. Bakteriyi üretmek için 48- 72 saat gibi sürüler lazım. Biz bunu üretmeden size ne olduğunu söylemedik. Ama Adli Tıp Kurumu bu konuda açeleci davrandı. Bakteri üretmek için yeterli süreleri yoktu'' diye konuştu. 
     Başhekim Doç. Dr. Altun, İstanbul Adli Tıp'tan yapılan açıklamaları erken ve önyargılı olarak değerlendirirken, Bakteri temas ettiği hastanın birçok durumuna göre değişik fonksiyonlar gösterebilir. Bazen ateş yükselmesi görülürken, bazı vatalarda düşük ateş görülebilir. Hastanın vücudu, savunma sistemine bağlı olarak bulaşıcı bu bakteriye karşı farklı reaksiyonlar verebilir'' dedi. 
     
     ENFEKSİYONSUZ HASTANE OLMAZ'' 

     Trakya Üniversitesi Tıp Fakültesi Hastanesi Başhekimi Doç. Dr. Armağan Altun, ortada enfeksiyon olmadığı hiçbir hastaneden söz edilemeyeceğini belirtirken de Hastanede enfeksiyon yok diyen bir yönetim varsa yalan söylemiş olur. Hasta varsa, enfeksiyon da vardır. Önemli olan enfeksiyon oranının dünyanın kabul ettiği belli oranlarda olmasıdır. Belli oranlar vardır ve bizim hastanemizdeki oranlar dünyadaki enfeksiyon oranlarının altında. Web sayfamızda da oranlarımızın ne kadar olduğu var'' dedi. 
     
     ÖLEN BEBEK SAYISI 8'E ÇIKTI 

     Trakya Üniversitesi Tıp Fakültesi Hastanesi Yenidoğan Servisi İleri Yoğun Bakım Ünitesi’nde, bir haftadır tedavi gören Tanglay ailesine bebeği de yaşamını yitirdi. Böşylece ölen bebeklerin sayısı 8'e yükseldi. 
     Ancak Tanglay ailesine bebeklerinin öldüğü söylenmeid. 9 yıllık evli 30 yaşındaki Salih ile eşi 29 yaşındaki Nazlı Tanglay, Edirne Devlet Hastanesi’nde bebekleri doğduktan hemen sonra akciğerlerindeki sorun nedeniyle bir hafta önce Edirne Tıp Fakültesi Hastanesi’ne sevk edildi. İşsiz olduğunu belirten Salih Tanglay, Bebeğimiz Fakülte Hastanesi’ne sevk edildiğinden beri onu hiç görmedik, doktorlar sağlık durumunun iyi olduğunu söylüyor. Ancak annesine bile göstermiyorlar. Bize kimse başka bir bilgi vermiyor'' dedi. Anne Nazlı Tanglay ise bebeğinin hastanede hayatını kaybeden diğer bebekler gibi prematüre doğmadığını, normal doğduğunu belirterek, Doktorlar bebeğimi emzirmek için bile içeri almıyorlar, onunla ilgili bize bilgi de vermiyorlar'' dedi. 
     Tıp Fakültesi Hastanesi Yenidoğan Servisi'nde halen tedavi altında 8 bebek bulunuyor. Bu bebeklerden Rümeysa’nın babası Mehmet Ali Astek, çocuğunun sağlık durumundan endişe duyduklarını, yeterli bilgi alamadıklarını söyledi. 
     
     KOMİSYON YARIN GÖREVDE 

     Trakya Üniversitesi Edirne Tıp Fakültesi Hastanesi’nde bebek ölümleri ile ilgili olarak Sağlık Bakanlığı tarafından kurulan komisyon yarın çalışmalarına başlayacak. Sağlık Bakanlığı’nın bebek ölümlerini incelemek için oluşturduğu komisyonda bakanlık görevlilerin yanısıra Edirne Tıp Fakültesi’nden de 3 uzman görev yapacak. 
     
     15 BEBEK ÖLDÜ 

     Edirne Tıp Fakültesi Hastanesi’nde yılbaşından toplu bebek ölümlerinin yaşandığı 17 Haziran tarihine kadar sadece 15 bebeğin yaşamını yitirdiği belirtildi. Hastane verilerine göre, Ocak ayında 2, Şubat ayında 4, Nisan ayıda 5, Mayıs ayında 3, Haziran ayında 1 bebek ölümü gerçekleşti. 
     
     PROF. OTKUN ENFEKSİYON ÇOCUKLARI VE HASTALARI ÖLDÜREBİLİR 

     Trakya Üniversitesi Tıp Fakültesi Mikrobiyoloji ve Klinik Mikrobiyoloji Anabilim Dalı Başkanı Prof. Dr. Metin Otkun, "Serratia bakterisinin yol açtığı enfeksiyonlar, sağlam insanlar için çok sorun olmasa da büyük sorunları olan erişkinlerde ve yeni doğanlarda ölümcül seyredebilmektedir" dedi. 
     Prof. Dr. Otkun, Edirne'deki bebek ölümlerine yol açan bakteri ile ilgili yaptığı yazılı açıklamada, "serratia"nın koliform bakterinin bir örneği olduğunu ve tipik olarak toprak ve suda bulunduğunu bildirdi. 
     İlk kez 1923 yılında tanımlanmış olmasına karşılık 1950'lere kadar insanda hastalık etkeni olarak değerlendirildiğini ifade eden Prof. Dr. Otkun, açıklamasında şunları kaydetti 
     "Ancak son yıllarda, özellikle hastanede yatmakta olan hastalardan, gittikçe daha sık bir şekilde bildirilmeye başlanmıştır. Sıklıkla solunum, idrar yolu ve yara enfeksiyonları ile sebepsiz etken olarak bilinmektedir. Serratia bakterisinin yol açtığı enfeksiyonlar, sağlam insanlar için çok sorun olmasa da altta yatan büyük sorunları olan erişkinlerde ve yeni doğanlarda ölümcül seyredebilmektedir. Literatürde 1975'ten bu yana Almanya, Avusturya, ABD, Japonya, Meksika gibi ülkelerin yeni doğan birimlerinde bildirilmiş 30 civarında salgın tanımlanmıştır." 

     
</TEXT>
</DOC>
