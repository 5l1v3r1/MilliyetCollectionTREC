<DOC>
<DOCNO> 362999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/yazar/sazak.html </URL>
<DATE> 2005/07/21/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Vizontele olmasın 
</HEADLINE>
<TEXT>


Yılmaz Erdoğan'ın Vizontele'si, 1970'lerin Türkiyesi'nde 'siyah beyaz' televizyonun Doğu'da bir sınır kasabasında yayıma girme serüvenini anlatır. 
Hakk ri o dönemde 'sürgün' yeridir. 
TRT'den bir ekip, bir televizyon cihazı ile antenlerini kasabaya bırakıp dönerler. 
'Vizontele' gelecek diye Belediye Başkanı halkı kasabanın meydanında toplar. Önemli bir konuk gibi karşılanır ilk televizyon Aziz Nesin öykülerindeki komiklikler yaşanır. Film bir trajediyle son bulur 
Belediye Başkanı ahaliyi evinde toplar, televizyon çalışmaya başlar. 
Ecevit görünür. Kıbrıs çıkarması başlamıştır. TRT spikeri, haberleri okumaya başlar Ailenin oğlu, Kıbrıs'ta şehit düşmüştür 
Türkiye'de PKK'nın silaha sarıldığı, Doğu ve Güneydoğu'da sınırlara mayın döşeyip, askeri konvoyları pusuya düşürdüğü, demiryollarını uzaktan kumanda ile havaya uçurup korunmasız insanları öldürdüğü son aylarda terör kurbanlarının sayısı giderek artıyor. Genelkurmay İkinci Başkanı'nın brifinginde son bir yılda 105 güvenlik görevlisinin şehit olduğu açıklandı. 
İlker Başbuğ'un ana haber bültenlerinde birinci haber, gazetelerde ise manşet olduğu dün yine 'PKK'dan hain pusu 4 şehit' bilgisi yer alıyordu. 
Hakk ri'nin Çukurca ilçesinde askeri aracın yola döşenen mayına çarpması sonucu Jandarma Üsteğmen Haluk Denli, teğmen Tuna Kara ile jandarma erler Erkut Yılmaz, Bülent Yılmaz olay yerinde şehit düşmüşler. 
Ekranlardaki 'Televole' çılgınlığı altında şehit aileleri, çocuklarıyla ilgili haberleri, 1970'lerin Türkiyesi'ndeki 'Vizontele' seyircisi gibi, eğlence ile curcunanın birbirine karıştığı görüntülerin 'şoku'ndan kurtulup nasıl öğreniyorlar Bu haberleri sıradanlaştırıp, 'trafik kazası'nda ya da 'tekne turu'nda ölüm gibi 'üzücü olay' kategorisine koymakla, 'terörün önünün alınacağı' mı varsayılıyor 
Türkiye'nin kuzey Irak'a 'sınır ötesi harek t' yapmaya hazırlandığı ve bunun Başbakan ve Genelkurmay İkinci Başkanı'nca açıklandığı bir dönemde, PKK'nın yeniden kan dökmeye başlaması niye açıkça teşhir edilip sorgulanmıyor Öcalan'ın 6 yıllık İmralı döneminde susan PKK'yı, hangi siyasi şartlar harekete geçirdi. Irak'taki işgal, ABD faktörüne ne ölçüde etken 
Londra katliamı ardından AB terörü reddederken Türkiye'de şiddet neden tırmanıyor 
Ekranların otuz yıl önceki 'Vizontele'ye döndüğü günlerde görsel ve yazılı medyanın 'terör'e bakışı tartışılmalıdır. Bu tartışmayı yapmak, Genelkurmay'dan önce gazetecilik meslek örgütlerine ve iletişim fakültelerine düşer. 



</TEXT>
</DOC>
