<DOC>
<DOCNO> 371604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/spor/spo07.html </URL>
<DATE> 2005/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Vestel beklemede 
</HEADLINE>
<TEXT>


Manisa fiyat artırdı, Real Betis, Brezilyalı Denilson'u ikna etmek için harekete geçti 

MEHMET ÇİFTÇİ 


Vestel Manisaspor'un, Denilson'u transfer etme çabalarında yeni gelişmeler yaşandı. 
Real Betis'in, "3 milyon Euro alacağını da verin" önerisini geri çeviren Vestel, Brezilyalı yıldızın 1 milyon 800 Euro'luk yıllık ücretinin kendisine düşen 1 milyon Euro'luk dilimini 1 milyon 200 Euro'ya çıkardı. İspanyol kulübünün bunun üzerine 2010'a kadar imza atan Denilson'a, sözleşmede yer alan "İstediğimiz yere kiralarız" maddesi üzerinden baskı yapmaya başladığı öğrenildi. Ancak Brezilyalı futbolcunun direnişini sürdürdüğü belirtildi. Manisa'nın da yarına kadar yanıt beklediği ifade edildi. 
Bu arada Barcelona maçı kadrosuna Denilson'u almayan Real Betis'in çalıştırıcısı Ferrer dün yaptığı açıklamada, "Galatasaray'ın da oyuncumuzu almak için kesmi başvurusu var ve daha herşey bitmedi" dedi. 


</TEXT>
</DOC>
