<DOC>
<DOCNO> 374597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/siyaset/siy04.html </URL>
<DATE> 2005/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çokeşli Kürtlere göz yumuluyor' 
</HEADLINE>
<TEXT>


BBC, Türkiye'nin, Kürtlerle zıtlaşmamak için yasadışı çokeşli evliliklere 'göz yumduğu' yorumunu yaptı 

DIŞ HABERLER SERVİSİ 


BBC'nin internet sitesinde Güneydoğu'daki çokeşliliğe yer verildi. Haberde, Türkiye'de yasadışı olan çokeşliliğin, Güneydoğu Anadolu Bölgesi'nde "gelenek" haline geldiği belirtildi. İnsan haklarıyla ilgili bu tip sorunların, dikkatleri AB ile üyelik müzakerelerine başlama yolundaki Türkiye'nin üzerine çekeceği ifade edildi. Güneydoğu Anadolu'daki evliliklerin yüzde 25'inin çokeşli evlilikler olduğunun vurgulandığı haberde, bu bölgede yaşayan Reşat Yağdı 32 ve kardeşi Melahat Yağdı 22 ile yapılan röportaja da yer verildi. 
İki kardeş bölgelerinde yaşanan çokeşli evliliklerin yanı sıra evlenirken ödenen başlık parası hakkında da BBC muhabirlerine bilgi verdi. M.Yağdı, "Güneydoğu'da kızların alınıp satılabilen bir mal olarak görüldüğünü ve burada kendilerine insan gibi davranılmadığını" söyledi. Ayrıca, Türkiye'de yasak olmasına rağmen Güneydoğu'da çokeşli evliliklere göz yumulmasının nedeninin, bölge nüfusunun büyük bir kısmını oluşturan Kürtlerle yaşanabilecek herhangi bir zıtlaşmayı önlemek olduğu belirtildi. 



</TEXT>
</DOC>
