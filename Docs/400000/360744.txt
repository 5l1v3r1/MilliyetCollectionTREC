<DOC>
<DOCNO> 360744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/soneko49.html </URL>
<DATE> 2005/07/13/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Çaykur'dan Kamelya ve Altınbaş çaylarına zam... 
</HEADLINE>
<TEXT>

     ÇAYKUR, Kamelya ve Altınbaş çaylarına ortalama yüzde 4 oranında zam yaptı. 
     ÇAYKUR Genel Müdürü Ekrem Yüce, yaptığı yazılı açıklamada, 2005 yılı yaş çay kampanyasında yaş çay fiyatlarına yapılan yüzde 11.4’lük artış, toplu iş sözleşmesinden dolayı işçi ücretlerine yapılan yüzde 10 oranındaki artış, ekonomik koşullardaki gelişmeler, girdi 
     maliyetlerindeki yükselmeler nedeniyle maliyet altı fiyatlarda dengelemeye gidilmesinin zorunlu hale geldiğini belirtti. Bu nedenle Kamelya ve Altınbaş çaylarının perakende satış fiyatlarında 13 Temmuz 2005 tarihinden itibaren geçerli olmak üzere ortalama yüzde 4 oranında fiyat düzenlemesi yapıldığını ifade eden Yüce, şunları kaydetti "Buna göre 0.80 YTL’den satılan 100 gramlık Kamelya çayı 0.84 YTL, 3.76 YTL’den satılan 500 gramlık Kamelya Çayı 3.94 YTL’ye, 7.47 YTL’den satılan 1000 gramlık Kamelya Çayı 7.80 YTL’ye, 1.98 YTL’den satılan Altınbaş Çayı 2.06 YTL’ye ve 4.90 YTL’den satılan 500 gramlık Altınbaş Çayı 5.10 YTL’den satışa sunulacaktır." 
     
</TEXT>
</DOC>
