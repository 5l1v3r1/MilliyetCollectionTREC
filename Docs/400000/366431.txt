<DOC>
<DOCNO> 366431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sonspo06.html </URL>
<DATE> 2005/08/02/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Alpay imzayı attı... 
</HEADLINE>
<TEXT>

     Urawa Reds ile yollarını ayıran tecrübeli futbolcu, Köln’le resmi anlaşmayı yaptı. 1 yıllık sözleşme imzalayan başarılı savunma oyuncusunun ücreti açıklanmadı. 
     
     İstanbul’a döndü 

     Fatih Terim’in Milli takım planlarım içerisinde yer alabilir'' dediği Alpay Özalan, Almanya’nın Köln takımına imzayı attı. Önceki gün menacerleri Ahmet Bulut ve Alen Augustincic’le birlikte Almanya’da son görüşmesini gerçekleştiren tecrübeli oyuncu resmi sözleşmeyi yaptı. 32 yaşındaki Alpay bir yıllık kontrat yaparken, Alman kulübünden, milli futbolcunun alacağı ücret hakkında bir açıklama yapılmadı. 
     
     Hocası güveniyor 

     Japonya’daki kulübünden ayrıldıktan sonra herhangi bir takımla anlaşma sağlayamayan Alpay’ın uzun süredir futboldan ayrı kalması Almanya’da soru işaretleri yarattı. Ancak Köln takımının teknik direktörü Rapolder, Alpay’a güveniyorum. Savunmamızdaki sorunları çözebileceğine inanıyorum'' diye konuştu. Maç eksiği bulunan Alpay, Köln’ün Bundesliga’daki ilk karşılaşması olan Mainz maçında oynayamayacak. Milli futbolcunun Stuttgart ile yapılacak ikinci 90 dakikada ise sahada olması bekleniyor. 
     
</TEXT>
</DOC>
