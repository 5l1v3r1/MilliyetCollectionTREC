<DOC>
<DOCNO> 387977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sonsiy05.html </URL>
<DATE> 2005/10/19/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
AB'den sorumlu bürokrat önce Umre'ye gitti... 
</HEADLINE>
<TEXT>

     Avrupa Birliği ile müzakerelerin başlamasının evresinde Adalet Bakanlığı’nın AB’den sorumlu Müsteşar Yardımcısı Maksut Mete, umreye gitti. 
     Türkiye, 3 Ekim’de AB ile müzakerelerin başlaması için tarih aldı. 1 yıl sürmesi beklenen müzakere süresi çerçevesinde tüm bakanlıklarda AB ile uyum seferberliği başlatıldı. 
     Bu kapsamda, tüm Bakanlıklarda birer müsteşar yardımcısına AB ile ilgili sorumluluklar verildi. 
     Avrupa Birliği sürecinde en kritik Bakanlıklardan biri olan Adalet Bakanlığı’nda ise bu görev müsteşar yardımcısı Maksut Mete’ye verildi. 
     AB’den sorumlu Müsteşar Yardımcısı Mete ise bu görevi almasının hemen ardından umreye gitti. Mete, tüm bakanlıklarda, AB alarmı verilirken, gittiği umre ziyaretinden geçtiğimiz günlerde, Türkiye’ye döndü. 
     
</TEXT>
</DOC>
