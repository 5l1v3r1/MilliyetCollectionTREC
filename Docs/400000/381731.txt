<DOC>
<DOCNO> 381731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sonyas19.html </URL>
<DATE> 2005/09/26/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Beatles'a ait ender eşyalar açık artırmaya çıkıyor 
</HEADLINE>
<TEXT>

     Beatles'a ait ender eşyalar, çarşamba günü Londra'nın Christies's müzayede salonunda açık artırmaya çıkarılacak. 
     Müzayedede, Eric Clapton, Freddie Mercury ve Pete Townsend gibi ünlü şarkıcılara ait 230 parça eşya yer alacak. 
     Müzayede evinden yapılan açıklamada, ''Revolver'' adlı albümde bulunan ve John Lennon tarafından 1966'da yazılan ''I'm Only Sleeping'' adlı şarkının nota ve sözlerinin yer aldığı müsveddenin de aralarında bulunduğu müzik kaydı, saz ve kıyafetlerden oluşan çok sayıda eşya açık artırmaya konulacak. 
     Şarkının müsvedde kağıdının 300 bin avroya satılması beklenirken, Beatles hayranlarının, efsane grubun Hong Kong'da yaptığı 10 şarkıdan oluşan ve bir gazetecinin teybine kaydedildikten sonra ilk kez gün ışığına çıkan tek bir kayda da 60 bin avro ödeyebilecekleri belirtiliyor. 
     Müzayede evi yetkilileri, açık artırmada ayrıca Oasis grubunun üyesi Noel Gallagher'a ait Gibson marka bir gitarın 9 bin avroya satılmasının beklendiğini kaydettiler. 
     
</TEXT>
</DOC>
