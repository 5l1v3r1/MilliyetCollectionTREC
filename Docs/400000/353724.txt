<DOC>
<DOCNO> 353724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sonspo07.html </URL>
<DATE> 2005/06/20/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Wimbeldon'da bayan tenisçilerin vururken çıkardıkları ses yasaklanıyor 
</HEADLINE>
<TEXT>

     Mehmet Özdemir Bildiriyor 

İngiltere'nin başkenti Londra'da bugün başlayacak 119. Wimbledon Tenis Turnuvası'nda, bayan tenisçilere ''ses'' yasağı getirilmesi gündeme geldi. 
     Turnuvanın başhakemi Alan Mills, gelecek yıl gerçekleştirilecek organizasyonda bayanların vuruş yaptıkları sırada çıkardıkları sesleri yasaklamak istediğini açıkladı. 
     Mills'in yasaklama nedenleri arasında özellikle Rus tenisçi Maria Sharapova'nın çıkardığı 100 desibellik sesin rakiplerinin konsantrasyonunu bozması gösterildi. 
     
Maria Sharapova'nın vuruşları anındaki seslerin erkeklerin cinsel arzularını ortaya çıkardığına dikkati çeken başhakem Mills, ''Bilindiği gibi 2 yıl önce Natahlie Dechy Dünya ikincisi olan Sharapova'ya karşı fazla sesten dolayı şikayette bulunmuştu. Sharapova konuyla ilgili uyarı almıştı'' dedi. 
     Bayan tenisçiler arasında 100 desibelle Maria Sharapova ilk sırada yer alırken, Serena Williams 88, Venüs Williams 85, Lindsay Davenport 84 ve Elena Bovina 81 desibellik oranla Rus tenisçiyi izledi. 
     Bu arada, Sharapova'nın 100 desibellik oranla, 95 desibellik ses kirliliğine neden olan ulaşım aracı treni bile geride bıraktığı belirlendi. 
     


     
</TEXT>
</DOC>
