<DOC>
<DOCNO> 354317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sondun26.html </URL>
<DATE> 2005/06/22/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Irak'ta yaklaşık 8 aydır rehin tutulan Filipinli serbest bırakıldı... 
</HEADLINE>
<TEXT>

     Filipinler Devlet Başkanı Gloria Macapagal Arroyo, Irak'ta yaklaşık 8 aydır rehin tutulan bir Filipinli'nin serbest bırakıldığını bildirdi. 
     Devlet Başkanı Arroyo, Irak ordusuna yiyecek sağlayan bir Suudi şirketinde muhasebecilik yaparken 1 Kasım'da kaçırılan Robert Tarongoy'un, salıverilmesinden sonra şu an Irak kriz heyetiyle birlikte olduğunu belirterek, heyetin, Tarongoy'un eve dönüşüyle ilgili düzenlemelerle ilgilendiğini kaydetti. 
     Tarongoy ile telefonla görüştüğünü belirten Filipinler Devlet Başkanı, başka ayrıntı vermedi. 
     Filipinli Tarongoy, çalıştığı şirketin Bağdat'taki bürosundan bir Amerikalı, bir Nepalli ve 3 Iraklı ile birlikte kaçırılmıştı. Kaçırılan bir Nepalli ve 3 Iraklı daha sonra serbest bırakılmıştı. 
     
</TEXT>
</DOC>
