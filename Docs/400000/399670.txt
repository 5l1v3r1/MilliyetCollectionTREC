<DOC>
<DOCNO> 399670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/soneko68.html </URL>
<DATE> 2005/12/01/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
IMF İcra Direktörleri Kurulu, Türkiye için 9 Aralık'ta toplanacak 
</HEADLINE>
<TEXT>

     Uluslararası Para Fonu'nun IMF Dış İlişkiler Direktörü Tom Dawson, Türkiye'nin programının 1'inci ve 2'inci gözden geçirme dönemlerinin IMF'nin karar makamı olan İcra Direktörleri Kurulu'nun 9 Aralık'taki toplantısında ele alınmasının planlandığını bildirdi. 
     Gözden geçirmelerin sonuçlanmasıyla birlikte Türkiye için yaklaşık 1.6 milyar dolarlık kredi dilimlerinin serbest bırakılması öngörülüyor. 
     Dawson, Washington'da düzenlediği basın toplantısında, Türk hükümetinden ulaşan ilave niyet mektubunda 2006 yılı bütçesi, yüzde 6.5'luk faiz dışı fazlası hedefi, vergi reformları, Sosyal Güvenlik Reformu Yasası ve yeni Bankacılık Yasası'nın uygulanmasına ilişkin hükümlerin yer aldığını söyledi. 
     Dawson, Türk hükümetinin açıkladığı Kurumlar Vergisi'ndeki indirim planına ilişkin IMF'nin görüşünün sorulması üzerine, gelecek yılki faiz dışı bütçe fazlasının GSYH'nin yüzde 6.5'u olarak planlandığını hatırlatarak, şu anda başka bir yorumda bulunmadıklarını kaydetti. 
     
</TEXT>
</DOC>
