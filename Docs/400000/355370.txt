<DOC>
<DOCNO> 355370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/yazar/toruner.html </URL>
<DATE> 2005/06/25/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
İlaç sektörünün kafası karışık 
</HEADLINE>
<TEXT>


Kansere bulunan çare ve ilaç sektörü hakkında yazdığım yazılara çok sayıda ileti geldi. İlaç sektörü hakkındaki iletilerden anlaşılıyor ki, herkes kendi çıkarına göre sistemi yönlendirme eğiliminde. Çünkü, ilaç fiyatları üzerinde büyük çekişme var. Tarafların her biri de, kendi çıkarına uygun biçimde, yetkili kurum olan Sağlık Bakanlığı'nı yönlendirme peşinde. Vatandaş ise, derdine çare bulmak için çırpınıyor. 
İlaç Endüstrisi İşverenler Sendikası İEİS jenerik ilaçların fiyatlarının iddia ettiğim gibi yüksek olmadığı savunuyor. Ama, Türkiye'de jenerik orijinalinin eşdeğeri olan ve orijinalinin koruma dönemi geçtiği için piyasaya sürülen ilaçlar ilaçların fiyatları Sağlık Bakanlığı'nın son düzenlemesiyle orijinal ilaçların en çok 80'i fiyatında olabiliyor. Yani, jeneriğin üst fiyatı, her birinin üretimi için ortalama 800 milyon dolar harcanan orijinalinden sadece 20 oranında ucuz. Oysa, Avrupa'da bu oran 50'ye kadar düşüyor. İEİS, bunun tavan bir fiyat olduğunu, birçok ilaç fiyatında bu tavan fiyatın 30'u kadar altına düşüldüğünü, Avrupa ile karşılaştırmanın ambalaj ve form bazında bire bir aynı ürünler için yapılması gerektiğini, buna göre 492 ilaç üzerinde yapılan araştırmanın bizde jenerik ilaçların pahalı olmadığını gösterdiğini söylüyor. 
Anladım ki 
1- Jenerik ilaçların, tavan olarak bile olsa, orijinal ilaçların 80'i oranında fiyatlandırılması yanlıştır ve pahalıdır. 
2- Sağlık Bakanlığı'nın orijinal ilaçlar için yaptığı fiyat uygulamasının Avrupa'daki 5 seçilmiş ülkenin alınıp her bir ilaç için en düşük fiyatın üst fiyat olarak belirlenmesi yöntemi benzerini jenerik ilaçlar için de yapması veya jenerik ilaçlara çeşitlerine göre objektif esaslarla daha düşük üst tavanlar belirlemesi lazımdır. 
3- Ülkemizde mümkün olan çok sayıda ilaç bulunabilmesinin sağlanması ve jenerik ilaç üretiminin teşviki gerekir. 
Fako İlaç Genel Müdürü Halit Gündüz de bir ileti göndermiş. Kısaca, orijinal ilaç firmalarının Türkiye'de "patent" koruması olduğunu, "veri münhasıriyeti"nin bu süreden sonra başladığını, orijinal ilaç üreten firmaların ayrıca Avrupa Birliği'ndeki gibi ilaçla ilgili bilgilerin korunması anlamına gelen 6 yıllık "veri koruması" istediklerini ve jenerik ilaç için, sahte anlamına gelebilecek olan "taklit ilaç" deyiminin kullanılmaması gerektiğini anlatıyor. 
Anladım ki 
- Sadece, orijinal ilaç piyasaya çıktıktan sonra, patent süresine bakılmaksızın sadece 6 yıllık bir koruma süresi vardır. Bu 6 yıllık sürenin bir bölümü, ilacın piyasaya sürülüşü değil üretimi için verilen patent süresinin içinde kalabilir. 
- "Veri münhasıriyeti" ve "veri koruması" uygulaması ülkemizde de mutlaka yapılmalıdır. 
New Jersey Medical School Mikrobiyoloji ve Moleküler Genetik Eğitmeni Gökçe Törüner, kanserle savaşı kazanmada önemli rolü olacağını açıkladığım "Sutent" adlı ilacın başlangıçta Parmacia adlı bir San Francisco firması tarafından "Sugen" adı ile üretildiğini, firmanın sonradan Pfizer tarafından satın alındığını söylüyor. İlacın yan etkilerinin kemoterapi ilaçlarına göre az olduğu ama yine de yüksek tansiyon, halsizlik ve ishal yapabildiğini vurguluyor. Kemoterapi ve ışın tedavisi yöntemlerinin tarihe karışacağı iddiasının biraz spekülatif olduğunu, IGF-IR enziminin normal dokularda da tamamen yok sayılamayacağını anlatıyor. 
Görülen o ki, 5 yıl içinde artık kanser tedavisinde 50-60 oranında başarı sağlanacak. 



</TEXT>
</DOC>
