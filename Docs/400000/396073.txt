<DOC>
<DOCNO> 396073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sonsiy05.html </URL>
<DATE> 2005/11/18/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Öğretmenlere ek ders zammı 
</HEADLINE>
<TEXT>

     Milli Eğitim Bakanlığı Müsteşarı Necati Birinci, öğretmenlerin ek ders ücretlerinde artış yaşanacağını söyledi. 
     Milli Eğitim Komisyonu'nda yapılan Milli Eğitim Bakanlığı'nın Teşkilat ve Görevleri Hakkındaki Yasa'daki değişiklikle öğretmenlerin emeklilik işlemlerinin temmuz - ağustos ayları yerine haziran - temmuz aylarında yapılması benimsendi. 
     Milli Eğitim Bakanlığı Müsteşarı Necati Birinci komisyonda öğretmenlerin ek ders saat ücretlerinin üç katına çıkarılması kararının da alındığını ve ek ders ücretinin saatinin 10 YTL olacağını belirtti. Birinci, böylece 700 YTL alan bir öğretmenin, tam gün ders verirse 600 YTL de ek ders ücreti alabileceğini belirtti. 

     
</TEXT>
</DOC>
