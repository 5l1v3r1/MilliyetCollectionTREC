<DOC>
<DOCNO> 352741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/dunya/axdun02.html </URL>
<DATE> 2005/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan'dan 'sapma olmasın' uyarısı 
</HEADLINE>
<TEXT>


GÜVEN ÖZALP Brüksel 


Devlet Bakanı Ali Babacan başmüzakereci sıfatıyla Brüksel'de ilk temaslarını gerçekleştirdi. AB Komisyonu'nda temaslarda bulunan Babacan, Türkiye'yle yürütülecek müzakerelerin kurallarını belirleyecek olan "müzakere çerçevesi"nin 17 Aralık kararlarına paralel nitelikte olmasını istedi. 
AB Komisyonu Başkan Yardımcısı Margot Wallström ve genişleme dairesi müdürü Fabrizio Barbasso'yla görüşen Babacan, müzakerelere yönelik olumsuz bir izlenim edinmediğini söyledi. 
3 Ekim'e kadar her şeyin hazır olacağını belirten Babacan, "Bu süreçte kararlıyız. Herkesin reformları sahiplenmesi ve Türkiye'nin bu süreci tek vücut olarak geçmesi gerekli" dedi. Alman muhalefetinden gelen olumsuz mesajlara değinen Babacan, "Önemli olan ülkenin transformasyondan geçecek olmasıdır. 10, 15 yıl sonra ne AB aynı AB ne de Türkiye aynı Türkiye olmayacak" dedi. 
Babacan, Uyum Protokolü'nün de tercümenin ardından hemen imzalanacağını belirtti. 



</TEXT>
</DOC>
