<DOC>
<DOCNO> 372893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sontur43.html </URL>
<DATE> 2005/08/25/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Karadeniz açıklarında gemi yanıyor 
</HEADLINE>
<TEXT>

     RUSYA'nın Sochi kentinden bu sabah Trabzon’a hareket eden Türk bandıralı Ufuk 1 adlı feribotta yangın çıktı. Makine dairesinde çıkan yangın büyüdüğü için yolcu ve personelden oluşan 50 kişi filikalarla tahliye edildi. Bölgede zaman zaman 3 metreye ulaşan dalgaların olduğu bildirildi. 
     Trabzon’dan kurtarma için Trapezus 2 adlı Kometa tipi hızlı yolcu teknesi personeli almak için gönderildi. 
     Yangın saat 15.30 sıralarında, Trabzon’un 65 mil açığında saat 15.30 sıralarında meydana geldi. Trabzon Liman Başkanlığı’ndan alınan bilgilere göre, 4 bin 708 grostonluk geminin makine dairesinde çıkan yangın kısa sürede büyüdü. 23 personel ve 27 TIR şoförünün bulunduğu Ufuk 1 gemisi boşaltıldı. Personel ve yolcular, filikalarla gemiyi terketti. bölgede denizin dalgalı olduğu bildirilirken, gemide 41 TIR'un olduğu da belirtildi. 
     Gemideki yangının Trabzon limanına bildirilmesinin ardından limanda bulanan ve Trabzon-Rusya arasında yolcu taşımacılığında kullanılan kızaklı teknelerden Trapezus 2 teknesi olay yerine gönderildi. Ayrıca Sahil Güvenlik Komutanlığı botu da olay yerine hareket etti 
     
</TEXT>
</DOC>
