<DOC>
<DOCNO> 350334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/soneko39.html </URL>
<DATE> 2005/06/09/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Nilüfer Turizm, araç filosunu yeniliyor... 
</HEADLINE>
<TEXT>

     Nilüfer Turizm, araç filosunu Mercedes'in son model aracı ''Travego''larla yeniliyor. 
     Nilüfer Turizm Genel Müdürü Mustafa Özdalgıç, düzenlediği basın toplantısında, insana ve teknolojiye yaptığı yatırımla kısa sürede sektörde liderliği yakalayan Nilüfer Turizm'de, değişimin sürdüğünü söyledi. 
     Nilüfer Turizm'in, mayıs ayı içinde seferlerini gerçekleştiren yeni otobüslerinin yolculardan yoğun ilgi gördüğünü ifade eden Özdalgıç, filolarındaki 90 araçtan 20'sini yenilediklerini, kalan 70 aracın da Haziran 2006'ya kadar yenileneceğini belirtti. 
     Özdalgıç, Nilüfer Turizm olarak bir yandan insan kaynağına yatırım yaparken, diğer yandan da otobüslerin yenilenmesine aynı hızla devam ettiklerini dile getirerek, şöyle konuştu 
     ''Tüm araç filomuz içinde Mercedes Travego'ların sayısı fazlalaştıkça müşteri memnuniyetinin arttığını görmek bizleri daha da mutlu ediyor. Amacımız, mümkün olan en kısa sürede filomuzun tamamını bu modelle yenilemek. Yolcusundan kazandığını, her zaman yolcusuyla paylaşan Nilüfer Turizm, kara yoluyla yapılan yolculukların kalitesini, en üst düzeyde tutmak için tüm imkanlarını kullanıyor. Bununla birlikte sosyal sorumluluk anlayışı gereği çeşitli organizasyonlara destek olmayı da sürdürüyor. Her ne kadar çalışma hayatında mesai saatleri belirli olsa da bizler için günün her saati mesai devam ediyor. Bu çalışmalarımızın amacı, yolcularımızı bir yerden bir yere taşımak değil, gidecekleri yere güvenli ve rahat bir şekilde ulaştırarak, yolculuktan da keyif alınabileceğini ispat etmek.'' 
     
</TEXT>
</DOC>
