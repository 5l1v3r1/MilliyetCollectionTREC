<DOC>
<DOCNO> 356791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonyas05.html </URL>
<DATE> 2005/06/29/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Diana, kokaini denemiş .. 
</HEADLINE>
<TEXT>

     LONDRA, DHA 

      FRANSA’nın başkenti Paris’te 1997 yılında geçirdiği trafik kazasında hayatını kaybeden Galler Prensesi Diana’nın hayatında bir kez kokain kullandığı, ancak bu sırada ’öleceğini’ sandığı öne sürüldü. 
     Diana’nın arkadaşı ve sırdaşı olarak bilinen Simone Simmons’un kaleme aldığı ’Diana The Last Word’ Diana Son Söz adlı tartışma yaratan kitaba göre, Galler Prensesi’nin kokainman bir erkek arkadaşı bir gün Diana’yı da kokain kullanmaya ikna etti. İngiliz The Sun gazetesi tarafından bölüm bölüm yayımlananan kitapta, kokaini çeken Diana’nın, bunu deneyimi çok ’korkunç’ bulduğu ve bir daha kokain kullanmamaya yemin ettiği iddia edildi. Kitaba göre Diana, kendisine kötü anlar yaşatan kokain deneyiminin ardından bağımlılara yardım etmeye de karar verdi. 
     Yazar Simmons, "Kokaini aldıktan sonra Diana’nın midesi bulandı, başı döndü ve soluk alamamaya başladı. Kalp krizi geçirip öleceğini sanıyordu" dedi. Simmons ayrıca, Diana’nın, kendisiyle birlikte kazada ölen sevgilisi Dodi El Fayed’i de, kazadan önceki haftalarda kokainden kurtarmaya çalıştığı öne sürüldü. Kitaba göre Diana, kendisine kötü anlar yaşatan kokain deneyiminin ardından bağımlılara yardım etme kararı da aldı. 
     
</TEXT>
</DOC>
