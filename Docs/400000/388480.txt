<DOC>
<DOCNO> 388480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/yazar/civaoglu.html </URL>
<DATE> 2005/10/21/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Ceza Gözdağı mı 
</HEADLINE>
<TEXT>


Van Yüzüncü Yıl Üniversitesi Rektörü'nün tutuklanışı için 3 varsayım 
1- Elini irticanın arı kovanına sokmuş olan rektörün cezalandırılması... 
2- Ona odaklanan bu "ceza" tavrıyla aynı çizgideki diğer rektörlere gözdağı verilmesi... 
3- Bunun gene de yorum farklılıkları nedeniyle doğru ya da yanlış ama bir "salt hukuk" süreci olduğu... 
................... 
Rektör Prof. Dr. Yücel Aşkın yurtdışındayken, evi basılmıştı. 
Gazete manşetlerine, TV ekranlarına "rektörün kaçak tarihi eserler bulundurduğu" yolunda "tutanak" haberleri yansıtılmıştı. "Tarihi eser kaçakçısı" imajı çizilmişti. 
Ayşegül Nadir ile örtüşen bir imaj tasarımıydı bu. 
Yargısız bir infazdı. 
Sonunda, "iddia konusu eserlerin hepsinin kayıtlı ve meşru oldukları" ortaya çıktı. 
Rektör, yurtdışındayken neden böyle bir baskın yapıldı 
Kimler böyle bir ihbarda bulundu 
Rektörün evinde gizli bölmeler, yeraltı galerileri yok. 
"Ele geçirildi" diye açıklananların hepsi uzun süredir eve gelen tüm konukların gözleri önündeydi. 
Demek ki rektör, birilerinin ayağına basıyordu. Yıpratılmalı, aşındırılmalıydı ki, daha sonraki saldırılarda saygınlık gardı düşmüş olsun. 
................. 
Bu "tarihi eser kaçakçısı" iddialarını dikkate almadan, şu son tutuklanma olayı tek başına yorumlanamazdı. 
Bu olayın da özü nedir 
Prof. Dr. Aşkın, daha rektör olmadan Yüzüncü Yıl Üniversitesi Tıp Fakültesi'ne alımlar yapılmış. 
Soruşturma, bu bağlamda yapılan ve Dr. Aşkın'ın rektörlük dönemini de kapsayan ödemeler nedeniyle başlatılmış. 
Yürütülmüş. 
Aradan 91 gün geçmiş. Rektör ansızın gözaltına alınıyor. Gerekçe işte bu soruşturma... "Milyonlarca dolarlık yolsuzluk..." 
Ne savcıyız, ne yargıç... 
Ancak... 
Şu soruları yöneltebiliriz... 
Anayasa ve YÖK Yasası gereği rektörün "kısmi muafiyeti" vardır. Savcının bu yolsuzluk iddialarını YÖK'e göndermesi ve YÖK'ün yaptığı araştırma sonrasında, gerekli görürse, savcılığa yeşil ışık yakması, hukuk devletinin ve pozitif hukukun gereği değil midir 
Sırf bu nedenle iktidarın, sayıları hiç de az olmayan bürokratları için savcıların hukuki süreçleri başlatamadıkları gerçek midir 
................... 
Seçilmişlerin "tam dokunulmazlık" muafiyet statülerine karşılık, atanmışların, "kısmi dokunulmazlık" muafiyet haklarını aşmanın yolu, tutuklamak mı olmuştu acaba 
Tutuklamanın koşulları, CMUK'ya göre, "çete kurmak" ve "delilleri karartmak..." 
Rektör, çete kurduysa ve o nedenle tutuklandıysa, nerede çetenin diğer elemanları 
Hangisi tutuklandı 
Yok eğer amaç "delilleri karartmaksa", soruşturma açıldığından tutuklamaya kadar 91 gün geçmiş bulunuyor. 
Delilleri 3 ay sonra mı karartacak 
Elbette yargıya saygılı olmamız gerek. 
O nedenle bu ve benzeri sorulara hukuk çizgisindeki aydınlatıcı açıklamalar, kamuoyu vicdanına sunulacaktır inancını korumak istiyoruz. 
................... 
Aksi halde YÖK Başkanı Prof. Dr. Erdoğan Teziç'in çağrıları daha da ağırlık kazanacaktır. 
Ayrıca... Sayıları 50'yi bulan üniversite rektörlerinin "ittifakla" tavır koyma kararları iyi düşünülmelidir. 
Onların hukuk bilgisinden yoksun olduklarını kim düşünebilir 
Öte yandan... 
Prof. Dr. Yücel Aşkın'ın tıpkı bir mafya babası, banka hortumcusu gibi bu yaşta ve bu bilimsel sıfatıyla 10 saat ayakta tutularak sorgulanması, bitkin hale getirilmesi olacak şey midir 
Bu bir kişisel ceza mı 
Cezanın ötesinde diğer laik Atatürkçü rektörlere de "Dikkat edin, ayağınızı denk alın, sıra size gelebilir" mesajı da mı var 
Tüm böyle kuşkulardan yargımızı arındırmayı yürekten isteriz. 
Siyasetçiler gelir geçerler... 
Adalet hepimize lazım. 



</TEXT>
</DOC>
