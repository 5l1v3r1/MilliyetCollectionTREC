<DOC>
<DOCNO> 386386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sonsiy04.html </URL>
<DATE> 2005/10/13/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Başbuğ, silahla koruma kulübesini basmış... 
</HEADLINE>
<TEXT>

     En son Oran sitesindeki dairesinin satışı ile yeniden gündeme gelen MHP eski genel başkanı Alparslan Türkeş’e ilişkin ilginç bir ayrıntı daha ortaya çıktı. 
     İddiaya göre Türkeş, bir gece sabaha karşı evinin önünde nöbet bekleyen polislerin bulunduğu kulübeye, eline aldığı tabancayla baskın yaptı. 
     Söz konusu iddia gazeteci Hakan Akpınar tarafından kaleme alınan "Kurtların Kardeşliği" kitabının genişletilmiş son baskısında ortaya atıldı. Olay, kitapta şöyle anlatıldı 
     "Türkeş, Oran Sitesi’ndeki evinden dışarı çıkıyor ve elindeki silahla kulübeye gidiyor. Bir de bakıyor ki, nöbet bekleyen üç polis de uyuyor. Bunun üzerine tabancayı doğrultarak, yüksek sesle ’eller yukarı’ diye bağırıyor ve henüz ne olduğunu anlayamayan polislerin belinden tabancalarını alıyor, bir güzel de azarlıyor." 

ANKA 
     
</TEXT>
</DOC>
