<DOC>
<DOCNO> 353795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sonyas03.html </URL>
<DATE> 2005/06/20/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kadınların duymak istediği yedi iltifat 
</HEADLINE>
<TEXT>

     Almanya'da Elle dergisinin yaptırdığı bir araştırma, kadınların erkeklerden çok daha fazla iltifat bekledikleri ortaya çıktı. 
     Araştırmaya katılan kadınların yüzde 62'si, erkeklerin çok nadir iltifatta bulunduğunu belirtti. Anket sorularına yanıt veren kadınların büyük bir kısmı da, erkeklerin hoş iltifat etmekte zorluk çektiğini söyleyerek karşı cinse bu konuda yardımcı olduklarını ifade etti. Kamuoyu araştırmasına katılan 500 kadından yüzde 62'si, güzel iltifat konusunda yol gösterilmesi halinde erkeklerin bu işi becerdiklerini belirtti. 
     Ipsos kamuoyu araştırma kurumunun düzenlediği anket, kadınların erkeklerden iltifat almak için flört bile ettiklerini meydana çıkardı. Ancak bu araştırmada görüş bildiren kadınların yüzde 81'i flört etmelerine karşın arzu edilen iltifatı duyamadıklarını da belirtti. Bild Gazetesi bu araştırma üzerine kadınların duymak istediği yedi örnek iltifat yayınladı 
     Sen olmasaydın, seni icat etmek isterdim. 
     Bacaklarının nerede bittiğini görmek için gökyüzüne baktım. 
     Parmağını kahvemin içine sokar mısın Şekerim yok da. 
     Seni tanıdığımdan beri daha da güzelleştin. 
     Annemden daha güzel yemek yapıyorsun. 
     Hiç kimseyi daha senin kadar seksi ütü yaparken görmedim. 
     Sensiz bir saniye, sonsuzluk gibi geliyor bana. 
     
</TEXT>
</DOC>
