<DOC>
<DOCNO> 398794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sonyas18.html </URL>
<DATE> 2005/11/28/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
Rod Stewart 6. kez baba oldu 
</HEADLINE>
<TEXT>

     İngiliz ünlü şarkıcı Rod Stewart ve nişanlısı Penny Lancaster'ın bir erkek bebekleri dünyaya geldi. 
     60 yaşında bir kez daha baba olan Stewart yaptığı açıklamada, nişanlısının dün Londra'da bir hastanede doğum yaptığını, nişanlısı ve erkek bebeğin sağlık durumunun iyi olduğunu belirtti. 
     Nişanlısı ve bebeğin İngiltere'nin Epping bölgesindeki evlerinde olduğunu belirten Stewart, ''Her anımızı güzel bebeğimizle kutlayarak geçiriyoruz, gözlerimizi ondan alamıyoruz'' dedi. 
     Stewart ve Lancaster yaklaşık 6 yıldır birlikte yaşıyorlar. 
     Çiftin, Stewart eşi Rachel Hunter'dan boşandıktan sonra evlilik planları yapacağı belirtildi. 
     Stewart'ın ilk eşi Alana Stewart'dan iki, Hunter'dan iki ve eski kız arkadaşı Kelly Emberg'den bir çocuğu var. 
     
</TEXT>
</DOC>
