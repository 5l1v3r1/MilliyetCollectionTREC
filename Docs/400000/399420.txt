<DOC>
<DOCNO> 399420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sontur41.html </URL>
<DATE> 2005/11/30/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Demirkol'un avukatı Gamze'nin yaşam tarzıyla ilgili görüntüler var 
</HEADLINE>
<TEXT>

     Oyuncu Gamze Özçelik’i ilaçla uyutup tecavüz ettiği iddiasıyla tutuklanan eski basketbolcu Gökhan Demirkol’un avukatı, tutuklamaya itiraz etti. 
     Kadıköy Nöbetçi Asliye Ceza Mahkemesi’ne tutuklama kararıyla ilgili itirazda bulunan avukat Ömer Yeşilyurt, adliye çıkışında basın mensuplarına açıklama yaptı. 
     Gamze Özçelik’in yaşam tarzıyla ilgili kamuoyunun ve medyanın elinde olmayan bazı bilgi ve görüntülere sahip olduklarını, bunların bazı şeyleri ortaya çıkaracağını savunan Yeşilyurt, şunları söyledi 
     "İddianame hazırlandıktan sonra bunu medyayla paylaşacağım. 
     Gökhan’ı parmak damarlarından tespit eden kurum, o malum görüntülerde masanın üzerinde bulunan beyaz şeyi de tespit etsin. Bunun uyuşturucu olduğu konusunda inancımız var. Bu maddenin tespit edilmesini talep ettik. Ayrıca, Gamze Özçelik’in uyuşturucu kullanıp kullanmadığının belirlenmesi için saç testi istedik. Gamze Hanım’ın bilgisayarlarından elde edilen görüntüleri delil olarak sunduk." 
     
</TEXT>
</DOC>
