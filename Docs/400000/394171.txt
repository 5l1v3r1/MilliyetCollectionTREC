<DOC>
<DOCNO> 394171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sontur08.html </URL>
<DATE> 2005/11/11/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Belediye otobüsü şoförüne kaza dayağı 
</HEADLINE>
<TEXT>

     
     Tuncay DAĞLI ADANA, DHA 
     
ADANA’da, otomobiliyle belediye otobüsüne çarpan sürücünün yakınları, otobüs şoförü İlyas Kurt'a saldırdı. Dövülüp, burnu kırılan Kurt, hastanede tedavi altına alındı. 
     Olay, 2000 Evler Mahallesi’nde, dün akşam saatlerinde meydana geldi. İddiaya göre, belediye otobüsünün sağından geçmek isteyen Mehmet Ali Bulut'un kullandığı 01 GL 318 plakalı otomobil, otobüse çarptıktan sonra yoldan çıkıp elektrik direğine çarptı. Kazada otomobilde bulunan Fetullah Dolu 27 hafif yaralandı. Olay yerine gelen otomobil sürücüsü ve yaralının yakınları, kazadan sorumlu tuttukları otobüs şoförü İlyas Kurt'u dövüp burnunu kırdı. Saldırganlar olay yerinden kaçarken, Kurt, Numune Hastanesi'ne kaldırıldı. Kurt, Hem suçlu hem de güçlü gibi davrandılar. Trafik kurallarına uysalardı kaza yapmazlardı. Ancak otomobilde yaralanan birinin yakınları arkadan gelip sürücüyü tahrik etti ve bana 3 kişinin saldırmasına neden oldular'' dedi. Kurt kendisine saldıranlardan şikayetçi oldu. Polis saldırganların yakalanması için araştırma başlattı. 
     
</TEXT>
</DOC>
