<DOC>
<DOCNO> 387890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sondun12.html </URL>
<DATE> 2005/10/19/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Schröder’den Zonguldaklı emekli işçiye mektup 
</HEADLINE>
<TEXT>

     Sertan AYDEMİR DHA 

      EREĞLİ Demir ve Çelik Fabrikaları’ndan Erdemir emekli 50 yaşındaki Ramazan Başçiçek, Türkiye’nin Avrupa Birliği’ne AB alınması için çaba harcayan Almanya'da istifa eden eski Başbakan Gerhard Schröder’e teşekkür mektubu yazdı. Başçiçek, Schröder’in kendisine gönderdiği cevap mektubunda Türkiye’nin AB konusunda destek vermeye devam edeceğini söyledi. 
     Erdemir'den emekli Ramazan Başçiçek, Almanya’nın eski Başbakanı Gerhard Schröder’e Türkiye’nin AB’ye girişi için verdiği destekten ötürü 4 ayrı mektup yazarken, 3’üne cevap aldı. Almanya eski Başbakanı Gerhard Schröder’in Türkiye, AB’ye girmeli'' sözlerinden etkilendiğini ve teşekkür mektubu yazdığını ifade eden çi Başçiçek, O da bana bir mektup gönderdi. Ben mektubumda 17 Aralık öncesi Türkiye’yi desteklemekten vazgeçmemesini istemiştim. Schröder, yazdığım mektuptan etkilendiğini Türkiye’yi AB konusunda desteklemeye devam edeceğini yazdı'' dedi. 
     Daha önce birkaç kez Almanya gittiği için mektupları Almanca yazdığını belirten Başçiçek, AB müzakerelerinde zorluk çıkartan Avusturya Başbakanı Wolf Gang Schüssel’e, Bizim AB’ye girmemizden korkmayın, bize destek olun'' diye bir mektup yazdığını ancak cevap alamadığını söyledi. 
     Almanya’nın yeni Başbakanı Angela Merkel’e de Schröder gibi Türkiye’yi desteklemesi için mektup yazmaya hazırlandığını belirten Başçiçek, Angela Merkel’in de Türkiye’yi desteklemesi için ikna edeceğine inandığını savundu. 
     
</TEXT>
</DOC>
