<DOC>
<DOCNO> 363811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/yasam/yas03.html </URL>
<DATE> 2005/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapılan hırsızlık mağazayı bağlar 
</HEADLINE>
<TEXT>


Yargıtay'ın 'Otoparktaki hırsızlığı işletme öder' kararının bir benzeri Tüketici Mahkemesi'nden geldi Mağazadaki hırsızlık tazmin edilir 

TÜRKER KARAPINAR Ankara - Milliyet Gökyüzünde MURAT ÖZTÜRK 

Ankara 2. Tüketici Mahkemesi, bir alışveriş merkezi içinde bulunan mağazada çantası çalınan kadının zararının, mağaza işletmesince karşılanmasına hükmetti. 
Alışveriş merkezi Armada'da, tezg h üzerine bıraktığı çantası çalınan Aynur Kaleli, alışveriş merkezi, çantasının çalındığı mağazanın bağlı bulunduğu grup ve mağaza işletmecileri hakkında maddi tazminat davası açtı. 

Tüketiciye karşı sorumlu 
Kaleli, dava dilekçesinde, oğlunun cüzdanının da çantasında bulunduğunu, güvenlik kameralarının bulunmadığı mağazada çantasının çalınmasıyla ortaya çıkan toplam zararın 5650 YTL olduğunu ifade etti. 
Armada ve mağazanın bağlı bulunduğu grup, hırsızlıkta sorumlulukları bulunmadığını, mağaza da çalışanlarının olaya dahil olmadığını savunarak, davanın reddini talep etti. 
Mahkeme Başkanı Naci Özdamar ise, kararında, Tüketici Yasası'na göre, malı imal edenin de, satanın da tüketiciye karşı sorumlu olduğuna hükmetti. 
Malını özenle koruyan satıcının, mağazaya gelen tüketiciyi de aynı şekilde koruması gerektiğini belirten Özdamar, güvenlik kontrolünden geçerek alışveriş merkezine giren herkesin davalıların h kimiyet alanında olduğunu ifade etti. Talep edilen tazminatın 3 ayrı davalıdan alınması kararı Yargıtay'a gönderildi. 

Spor salonu bu kapsamda 

Yargıtay kararı onarsa, alışveriş merkezleri, spor salonları gibi halka açık yerlerdeki hırsızlıklardan, işletme sahipleri sorumlu olacak. Bu merkezlere girişte yazılı olan, 'Lütfen araç içinde değerli eşya bırakmayınız. Alışveriş merkezimizde, spor salonumuzda veya otoparkımızda, çalınan eşyalardan müessesemiz sorumlu tutulamaz' tabelaları da hukuken geçerliliğini kaybedecek. 


</TEXT>
</DOC>
