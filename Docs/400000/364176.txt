<DOC>
<DOCNO> 364176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sontur38.html </URL>
<DATE> 2005/07/25/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
YYÜ Rektörü Aşkın mal varlığını açıkladı 
</HEADLINE>
<TEXT>

     Yüzüncü Yıl Üniversitesi’nden YYÜ yapılan açıklamada, Rektör Prof. Dr. Yücel Aşkın’ın mal varlığı bildirildi. 
     Açıklamada, Rektör Prof. Dr. Aşkın’ın yapımı halen sürmekte olan Ankara Eryaman ve İstanbul Değirmendere’de değerleri bugünkü fiyatlarla 60 bin YTL 60 milyar lira olan iki kooperatif evi, 33 bin YTL değerinde 2004 model bir minibüsü, Van İş Bankası’nda 11 bin 379 Dolar döviz hesabı, Van İş Bankası’nda 211 YTL 211 milyon TL vadesiz maaş hesabı, Van Cumhuriyet Savcılığı’nca el konulan eski eser koleksiyonu, bazı antika eşyalar ve tablolar ile ruhsatlı bir tabancası bulunduğu bildirildi. 
     Açıklamada, Prof. Dr. Aşkın’ın yaklaşık 40, eşi Oya Aşkın’ın ise 36 yıl devlet hizmeti yaptıkları belirtildi. 
     Cumhuriyet Savcısı Sezgin Kanmaz, mahkemeden, YYÜ Rektörü Prof. Dr. Yücel Aşkın’ın mal varlığına el konulmasını talep etmiş, ancak talep, nöbetçi mahkemece reddedilmişti. 
     Savcı Sezgin Kanmaz’ın, Rektör Prof. Dr. Aşkın’ın mal varlığına el konulması için ikinci kez talepte bulunduğu ve İspanyol Expansion firmasının Türkiye temsilcisi Mehmet Ayran’ın serbest bırakılmasına yönelik alınan karara da itiraz ettiği öğrenildi. 
     
</TEXT>
</DOC>
