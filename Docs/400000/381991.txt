<DOC>
<DOCNO> 381991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sonspo45.html </URL>
<DATE> 2005/09/27/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Hakemin otomobilini çizdiği iddia edilen futbolcu tutuklandı... 
</HEADLINE>
<TEXT>

     İzmir'in Urla İlçesi'nde, maçtan sonra hakemin otomobilini sert bir cisimle çizdiği iddia edilen amatör futbolcu tutuklandı. 
     Alınan bilgiye göre, pazar günü Urla Stadı'nda İzmir 1. Amatör Küme Süper Ligi takımları Urla Gençlik-Selçuk Efesspor arasındaki maçı yöneten hakem Murat Saraç, kırmızı kart gösterdiği Selçuk Efessporlu oyuncu A.B'nin kendisine saldırdığı iddiasıyla Urla Emniyet Müdürlüğü'ne giderek şikayetçi oldu. 
     Bu sırada bahçede park halinde bulunan Murat Saraç'ın otomobilini, sert bir cisimle boydan boya çizdiği iddia edilen Selçuk Efessporlu futbolculardan O.E 16 gözaltına alındı. 
     Çıkarıldığı mahkemece tutuklanan O.E, Bergama'daki cezaevine gönderilirken, maçta hakem Murat Saraç'a saldırdığı iddia edilen A.B de tutuksuz yargılanmak üzere serbest bırakıldı. 
     
</TEXT>
</DOC>
