<DOC>
<DOCNO> 380706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sonyas23.html </URL>
<DATE> 2005/09/22/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Trafikte pazartesi gününe dikkat 
</HEADLINE>
<TEXT>

     Eskişehir Emniyet Müdürlüğü’nün araştırmasına göre, 2004 yılında en fazla trafik kazası pazartesi, en az ise pazar günleri meydana geldi. 
     Eskişehir Emniyet Müdürlüğü Trafik Denetleme Şube Müdür Vekili Ertuğrul Bayar, düzenlediği basın toplantısında, 2004 yılında sorumluluk sahalarındaki trafik kazalarının istatistiki verilerini açıkladı. 
     Bayar, yaptıkları araştırmaya göre, en fazla trafik kazasının pazartesi, en az ise pazar günü meydana geldiğinin saptandığı ifade ederek, "2004 yılında pazartesi günü 778, salı günü 679, çarşamba günü 681, perşembe günü 668, cuma günü 720, cumartesi 764, pazar günü de 573 trafik kazası meydana geldi" dedi. 
     2005 yılına ait istatistiklerinde yer aldığı raporda , bu yılın 
     ilk 8 ayında 22 bin 899 sürücüye trafik cezası kesildiğini söyleyen Bayar, şöyle konuştu "Bu sürücülerden 879’u mahkemeye sevk edilirken 4 bin 369 araç da trafikten men edilmiştir. Kent merkezinde bu yılın ilk 8 ayında 14’ü ölümlü, 547’si yaralamalı, 3 bin 69’u maddi hasarlı olmak üzere toplam 3 bin 630 trafik kazası meydana geldi." 
     
</TEXT>
</DOC>
