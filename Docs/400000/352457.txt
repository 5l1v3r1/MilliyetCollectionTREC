<DOC>
<DOCNO> 352457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/yasam/yas07.html </URL>
<DATE> 2005/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Eymir'de direniş kırıldı 
</HEADLINE>
<TEXT>


ANKARA Milliyet 

Eymir Gölü'nün hemen yakınında Hazine arazisi üzerindeki taş atölyelerini mutlaka taşıyacaklarını belirten Çevre ve Orman Bakanı Osman Pepe'nin talimatıyla dün atölyelere elektrik veren trafo kapatıldı. 
Ankara'nın Gölbaşı ilçesine adını veren Mogan ve Eymir göllerini korumak amacıyla kararlı adımlar atılmaya başlandı. 2 hafta önce Pepe, burada yıllardır kaldırılamayan taşocaklarına 15 Haziran'a dün kadar süre verildiğini ve taşınmayan atölyelere artık elektrik verilmeyeceğini açıkladı. 

'Çevik' müdahale 
Dün elektrik kesilmesine izin vermemek amacıyla trafo etrafında toplanan ve direneceklerini açıklayan taş atölyesi sahipleri ve işçilerine, çevik kuvvet ekipleri müdahale ederek, elektrik kesintisi yapılmasını sağladı. 




</TEXT>
</DOC>
