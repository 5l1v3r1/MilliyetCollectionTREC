<DOC>
<DOCNO> 354836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sontur12.html </URL>
<DATE> 2005/06/23/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Eski eşini ve kocasını bıçakladı 
</HEADLINE>
<TEXT>

     Fatih KARAÇALI DHA 

      ADANA'da, Mehmet A., kendisinden boşandıktan sonra İsmail Kervancı ile evlenen eski eşi 28 yaşındaki Gülten Kervancı'yı 7 yaşındaki oğlu S.A.'nın gözü önünde bıçakladı. Kendisine engel olmak isteyen İsmail Kervancı'yı da bıçaklayan Mehmek A. kaçtı. 
     Olay, Meydan Mahallesi Muhtarlığı önünde meydana geldi. Şiddetli geçimsizlik nedeniyle 8 yıllık eşinden bir yıl önce boşanan Gülten Kervancı, 6 ay önce, 45 yaşındaki İsmail Kervancı ile evlendi. Eşinin başkasıyla evlenmesini hazmedemeyen eski eş Mehmet A., Oğlumu üvey baba koltuğunda büyütmene izin vermem'' diyerek evliliğe karşı çıktı. Eski eşinin karşı çıkmasına rağmen İsmail Kervancı ile evlenen Gülten, oğlu 7 yaşındaki S.A.'ya kimlik çıkartmak için Meydan Mahallesi Muhtarlığı'na geldi. Muhtarlık binasının bulunduğu parkta kendilerine sıra gelmesi için bekleyen Gülten ve İsmail Kervancı çiftini gören Mehmet A., sinirlendi. Belinden çıkarttığı bıçakla, önce eski eşini oğlunun gözleri önünde saldırdı. Eşine bıçakla saldıran Mehmet A.'ya engel olmak isteyen İsmail Kervancı da bıçak darbelerine hedef oldu. Kavga seslerini duyup muhtarlık binasından dışarı çıkanların müdahalesiyle bıçağı yere fırlatan Mehmet A. koşarak olay yerinden kaçtı. Yaşanan olay nedeniyle şoka giren S.A., Babam, annemi ve babamı bıçakladı'' dedi. Olay yerine gelen polis ekipleri yaralıları ambulansla hastaneye gönderirken, kaçan Mehmet A.'yı aramaya başladı. Hayati tehlikesi bulunan yaralılar, Çukurova Devlet Hastanesi'nde ameliyata alındı. Polis, olayla ilgili soruşturmayı sürdürüyor. 
     
</TEXT>
</DOC>
