<DOC>
<DOCNO> 352128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sondun18.html </URL>
<DATE> 2005/06/15/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
İran'a ambargo girişimi 
</HEADLINE>
<TEXT>

     BBC 

      Amerika Birleşik Devletleri Kongresi, bazı üyelerin verdiği öneri doğrultusunda, Kongre, İran'a petrol ambargosu uygulanması konusunda harekete geçti. 
     Ambargo fikrini onaylayan üyeler bunun, İran'ın nükleer programıyla ilgili sorunlara bir çözüm arayan Avrupa Birliği'ne destek vereceğini savunuyorlar. 
     Ambargo önerisi Demokrat Kongre üyesi Rob Andrews ve Cumhuriyetçi Mark Kirk tarafından hazırlandı. 
     İki Kongre üyesinin planları konusunda Bush yönetimiyle görüştükleri ve planlarına destek aldıkları anlaşılıyor. 
     İki siyasetçi, petrol üreten bir ülke olmasına rağmen, enerji sektöründeki kötü yönetimin İran'ı petrol ithal eden bir ülke konumuna getirdiğini belirtiyor. 
     Mark Kirk'e göre, petrol ithalinin engellenmesi, İran ekonomisini birkaç hafta içinde çökertebilir ve bu durum İranlılar'ı sokaklara dökebilir. 
     Ambargo uygulaması, Bush yönetimi için, Tahran üzerindeki baskıyı asker güç kullanmadan arttırmanın ilginç bir yöntemi. 
     Bu öneri, kısa vadede uygulanmayabilir ancak İran'la sorunlar devam ederse, önümüzdeki aylarda gündeme gelecek seçeneklerden biri olabilir. 
     
</TEXT>
</DOC>
