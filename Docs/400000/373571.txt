<DOC>
<DOCNO> 373571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/son/soneko12.html </URL>
<DATE> 2005/08/28/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Fly Air'in uçağı iki gündür Paris'te bekletiliyor... 
</HEADLINE>
<TEXT>

     Fly Air'e ait Airbus A300-B4 tipi bir yolcu uçağının dünden bu yana Paris Charles-de-Gaulle havalimanında bekletildiği bildirildi. 
     AP haber ajansının havalimanı kaynaklarına dayandırdığı haberinde, dün güvenlik endişeleriyle havalanmasına izin verilmeyen uçakta, bugünkü yapılan ikinci muayenede de yakıt sızıntısı ve lastiklerinde sorun tespit edildiği belirtildi. 
     Antalya'ya sefer yapan uçakta 160 yolcunun bulunduğu, uçuşu organize eden Türk tur şirketi Mediades'in yolcuların masraflarını tazmin etmek üzere Paris'e bir temsilci göndereceği kaydedildi. Fransız sivil havacılık dairesinin yarın, uçuş güvenliği için yeterli güvenlik önlemi almayan havayolu şirketlerinin adını içeren bir kara liste açıklayacağı ve kara listede yer alan şirketlere Fransız hava sahasında uçuş yasağı getirileceği bildiriliyor. 
     
</TEXT>
</DOC>
