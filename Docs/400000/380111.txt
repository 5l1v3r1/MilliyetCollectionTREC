<DOC>
<DOCNO> 380111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/ekonomi/eko09.html </URL>
<DATE> 2005/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'tan Başbakan ve Kemal Unakıtan'a Ofer sorusu 
</HEADLINE>
<TEXT>


ANKARA Milliyet 

Galataport'un üç yıl ödemesiz 100 milyon dolarlık taksitler halinde 46 yıl geri ödemeli olarak 49 yıllığına "Ofer - Global" ortak girişim grubuna kiralanması ve Tüpraş'ın kamuya ait yüzde 14'76'lık hissesinin İsrailli işadamı Sami Ofer'e satışı ile ilgili iddialar Meclis gündemine taşındı. 
ANAP Diyarbakır Milletvekili Muhsin Koçyiğit, Başbakan Tayyip Erdoğan ve Maliye Bakanı Kemal Unakıtan'ın yanıtlaması istemiyle TBMM Başkanlığı'na verdiği iki ayrı soru önergesinde, "Tüpraş'ın yüzde 14.76'sının İsrail asıllı Ofer grubuna kapalı kapılar ardında, ihalesiz ve ilansız, gizli olarak satılmasının özel nedeni var mı " diye sordu. Koçyiğit, Unakıtan'a, şu soruları yöneltti 
"Bu satışa aracılık eden kişi veya kuruluşlar var mı Bunlara ödemede bulunuldu mu Başbakan'ın randevu vermek suretiyle Sami Ofer ile görüştüğü doğru mu " 
Erdoğan'ın yanıtlaması istemiyle verdiği önergede, Galataport'un Ofer - Global ortak girişimine 49 yıllığına kiralanmasının mülkiyet devri anlamına geldiğini savunan Koçyiğit, kiralamanın 10 yıl olması gerektiğini vurguladı. 


</TEXT>
</DOC>
