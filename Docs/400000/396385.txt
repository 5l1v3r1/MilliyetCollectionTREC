<DOC>
<DOCNO> 396385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sontur30.html </URL>
<DATE> 2005/11/19/ </DATE>
<TIME> 22.55 </TIME>
<AUTHOR>  </AUTHOR>
<HEADLINE>
AKP kurmayları nikah şahitliği yaptı 
</HEADLINE>
<TEXT>

     TBMM Başkanı Bülent Arınç, Dışişleri Bakanı ve Başbakan Yardımcısı Abdullah Gül ve Çevre ve Orman Bakanı Osman Pepe ile AK Parti Grup Başkanvekili Salih Kapusuz, Kayseri'de nikah şahitliği yaptı. 
     Kayseri'nin Melikgazi İlçesi Belediye Başkanı Memduh Büyükkılıç'ın kızı Elif Büyükkılıç, Hilton Kayseri Oteli'ndeki düğünde hayatını Muhsin Erkoç ile birleştirdi. 
     Düğün töreninde Kayseri Büyükşehir Belediye Başkanı Mehmet Özhaseki'nin kıydığı nikahta, gelin ve damadın şahitliklerini Arınç, Gül, Pepe ve Kapusuz yaptı. 
     Evlenen çiftlere nasihatte bulunan Arınç, evlilik cüzdanını geline verdi. 
     Nikahın ardından ailelerle hatıra fotoğrafı çektirildi. 
     Düğün törenine, TBMM Başkanı Bülent Arınç'ın eşi Münevver Arınç, Dışişleri Bakanı ve Başbakan Yardımcısı Abdullah Gül'ün eşi Hayrunnisa Gül, Çevre ve Orman Bakanı Osman Pepe'nin eşi Vergül Pepe, bazı milletvekilleri, belediye başkanları, parti yöneticileri ve çok sayıda davetli katıldı. 
     
</TEXT>
</DOC>
