<DOC>
<DOCNO> 386622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sondun35.html </URL>
<DATE> 2005/10/14/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Türkiye'den Almanya'ya getirilen güvercinlere el konuldu 
</HEADLINE>
<TEXT>

     Kuş gribiyle ilgili olarak yapılan tüm uyarılara rağmen Türkiye'den Almanya'ya gelen bir yolcunun bavulunda 3 canlı güvercin bulunduğu bildirildi. 
     Kuzey Ren Vestfalya Eyaleti Çevre Bakanlığı tarafından yapılan açıklamada, Düsseldorf havaalanındaki kontroller sırasında bulunan güvercinlere el konulduğu belirtildi. 
     Frankfurt havaalanında da, aralarında kesilmiş bir tavukla et konservelerinin bulunduğu çok sayıda gıda maddesine gümrükte el konulduğu bildirildi. 
     Türkiye ve Romanya'da görülen kuş gribi vakalarından dolayı Almanya'da çok sayıda havaalanında, yasadışı yollardan ülkeye sokulmak istenen hayvanların tespit edilebilmesi için kontroller arttırılmış bulunuyor. 
     
</TEXT>
</DOC>
