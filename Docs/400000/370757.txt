<DOC>
<DOCNO> 370757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/ekonomi/eko10.html </URL>
<DATE> 2005/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
TOKİ'nin başı 'çantacı müteahhitler'le dertte 
</HEADLINE>
<TEXT>



Türkiye'nin en fazla ihale açan kurumlarından biri haline gelen Toplu Konut İdaresi'nin TOKİ Başkan Vekili Erdoğan Bayraktar, "Hiç bir faaliyeti olmadığı halde, ihalelerimize katılıp, başka firmalardan para koparan 'çantacı müteahhitlerden' kurtulamıyoruz" dedi. 
Bayraktar, "Bu kişiler, firmalara gidip, 'Ben TOKİ'de şunu tanıyorum, bunu tanıyorum' deyip ihale bağlamak için para istiyor. Hatta, bizim arkadaşlarla konuşurken cep telefonu ile fotoğraf çektirip, bu fotoğrafları da samimiyetini kanıtlamak için firmaya gösteriyor. Bazı firmalar da ihale alabilmek için bu kişilere para veriyor. Bu sorunun çözümü için, emniyetle işbirliğine gidip, bir kişiye suç üstü yaptırdık" dedi. 
Söz konusu kişilerin, sanki ihaleyi alma ihtimali varmış gibi, ihaleden çekilmek için de para istediğini anlatan Bayraktar, firmaları, bu tür insanlara itibar etmemeleri konusunda uyardı. 


</TEXT>
</DOC>
