<DOC>
<DOCNO> 397564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sondun05.html </URL>
<DATE> 2005/11/24/ </DATE>
<TIME> 07.55 </TIME>
<AUTHOR>  </AUTHOR>
<HEADLINE>
Güney Koreli iki kadın bilimadamı üreme hücrelerini bağışladı 
</HEADLINE>
<TEXT>

     Güney Kore'de iki kadın bilimadamının kendi üreme hücrelerini, bilime hizmet amacıyla ülkedeki klonlama çalışmalarının öncüsü olarak kabul edilen bilimadamı Hwang Woo-suk'a bağışladığı bildirildi. 
     Güney Kore Sağlık Bakanlığı'ndan yapılan açıklamada yürüttüğü bilimsel çalışmalarda Hwank'a yardımcılık yapan 2 kadın bilimadamının kendi üreme hücrelerini, çalıştıkları laboratuvarda Hwank'a bağışladığı belirtildi. 
     Güney Kore Sağlık Bakanlığı sözcüsü Choi Hee-joo konuya ilişkin düzenlediği basın toplantısında, bilimadamlarının kendi üreme hücrelerini gönüllü olarak bağışlamış olmaları nedeniyle ülke kanunlarını ihlalinin söz konusu olmadığını söyledi. Choi, ''bilimadamları kendi üreme hücrelerini üzerinde çalıştıkları bilimsel araştırmanın başarısı için kendilerini feda ederek vermişlerdir'' diye konuştu. 
     Söz konusu bağışların Doğu kültürüyle uyumlu olduğunu belirten Choi, bu nedenle durumun Batı kültürünün bakış açısına göre değerlendirilmemesi gerektiğini kaydetti. 
     Güney Kore'de binlerce hastanın, şu an için tedavisi mümkün olmayan hastalıkları tedavi yöntemlerinin bulunmasını sağlamak amacıyla Hwank tarafından geçen ay başlatılan Dünya Kök Hücre Merkezi oluşturma çalışmalarına katkıda bulunmak için kendi hücrelerini bağışladıkları bildiriliyor. 
     
</TEXT>
</DOC>
