<DOC>
<DOCNO> 380421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/ekonomi/eko09.html </URL>
<DATE> 2005/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hava değişirse cari açık risk oluşturur' 
</HEADLINE>
<TEXT>


IMF, Türkiye'nin 2005 yılındaki cari işlemler açığı tahminini yüzde 4.5'ten yüzde 5.6'ya yükseltti 

ANKARA ANKA 

IMF'nin Dünya Ekonomik Görünüm Eylül 2005 Raporu'nda, nisan raporunda yüzde 4.5 tahmin edilen Türkiye'nin cari işlemler dengesinin milli gelire gayri safi milli hasıla - GSMH oranı yüzde 5.6'ya yükseltildi. Buna göre IMF, Türkiye için yaklaşık 20 milyar dolarlık bir cari işlemler açığı tahmininde bulundu. IMF, gelecek yılki cari açığın GSMH'ye oranıyla ilgili tahminini yüzde 3.7'den yüzde 5.3'e yükseltti. 
Raporda, borsada esen havada beklenmedik değişikliklerin büyük cari işlemler açığının finansmanı için risk oluşturacağı uyarısı yer aldı. IMF önceki raporda yüzde 9 olan enflasyon oranı tahminini de yüzde 8.4'e indirdi, 2006 enflasyon tahminini de yüzde 6.1'den yüzde 6.9'a yükseltti. 

Önce bütçe ve reform 
Bu arada Hazine, IMF ile gözden geçirme çalışmalarının 2006 makro çerçevesi ve bütçesi ile yapısal reformların tamamlanmasıyla birlikte sonuçlandırılmasının beklendiğini açıkladı. IMF heyetinin dün Türkiye'den ayrıldığı belirtildi. 


</TEXT>
</DOC>
