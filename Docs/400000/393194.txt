<DOC>
<DOCNO> 393194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sonyas08.html </URL>
<DATE> 2005/11/08/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Bayramda hangi sanatçı ne kadar ücret aldı 
</HEADLINE>
<TEXT>

     
     Göksel YAPAR ANTALYA, DHA 
     
ŞEKER Bayramı'nı Antalya'nın beş yıldızlı otel ve tatil köylerinde sahneye çıkan ünlü şarkıcıların aldıkları ücretler açıklandı. Şarkıcılar arasında en yüksek ücreti 50 bin YTL ile Silence Becah'te sahneye çıkan Sibel Can alırken, en düşük ücreti ise 4 bin YTL ile Falez Özkaymak Otel'de sahneye çıkan Fulden Uras aldı. 
     Antalya Defterdarlığı ve Gelirler Bölge Müdürlüğü vergi denetim ekiplerince, Antalya ve ilçelerinde 400'e yakın konaklama tesisiyle, eğlence işyerlerinde hasılat tespiti yapıldı. Yapılan denetimlerde, bayramda, Antalya ve çevresindeki tesislerde sahneye çıkan şarkıcıların elde ettikleri kazançlar da ekiplerce incelendi. 18 şarkıcının bayram konserlerinden toplam 426 bin 500 YTL kazandığı belirlendi. 
     Manavgat'taki Silence Beach Resort'ta sahneye çıkan Sibel Can, 50 bin YTL ile bayramda en çok kazanan şarkıcı oldu. Kremlin Palace Otel'de sahneye çıkan Serdar Ortaç 45 bin YTL ile ikinci ve yine aynı otelde konser veren Candan Erçetin de 40 bin YTL ile üçüncü sırada yer aldı. 
     Kremlin Palace'ta sahneye çıkan bir başka sanatçı Muazzez Ersoy 36 bin YTL, Beldibi'ndeki Sungate Port Royal'de çıkan türkücü İbrahim Tatlıses ise 32 bin YTL aldığını bildirdi. Yine Tatlıses'ten iki gece sonra Sungate'de konser veren Petek Dinçöz ile aynı gece Lara'daki Concorde Resort'ta sahneye çıkan Gülben Ergen de 30 bin YTL ücret aldı. Diğer sanatçıların aldıkları ücretler ise şöyle 
     Ebru Gündeş 26 bin YTL, Özcan Deniz 25 bin YTL, Ahmet Özhan 20 bin YTL, Gülşen 18 bin 500 YTL, Emrah 18 bin YTL, Nükhet Duru, Cenk Eren ve Mehmet Ali Erbil 12 bin 500'er YTL, Nalan 10 bin YTL, Alpay 4 bin 500 YTL, Fulden Uras 4 bin YTL. 
     
</TEXT>
</DOC>
