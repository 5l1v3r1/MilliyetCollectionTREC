<DOC>
<DOCNO> 389161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sondun13.html </URL>
<DATE> 2005/10/24/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Die Welt ABD baskı yapmadı, Avusturya'dan Türkiye'ye 'geçit' yok 
</HEADLINE>
<TEXT>

     Die Welt gazetesinin Avusturya Başbakanı Wolfgang Schüssel ile yaptığı söyleşi 
     Sayın Başbakan, birkaç haftalık süre göz önüne alındığında, Türkiye konusunda yenik mi düştünüz Sonuç itibarıyla ne elde ettiniz 
     
      Üç hedefimiz vardı, üçüne de ulaştık. AB'nin üye alabilme kapasitesi kesin şartlardan birisi oldu. İkincisi, üyelik durumunda mali yükün eşit ve adil olarak paylaştırılmasıydı. Üçüncüsü ise, Hırvatistan ile müzakerelerin eş za-manlı olarak başlamasında ısrar ettik. 
     "AB'nin üye alabilme kapasitesi" Kopenhag Kriterleri'nin temel taşlarından bir tanesi ve aralık zirvesinde de yeniden kayıtlara geçirildi. Şimdi neden tekrarlanıyor 
     
      Avusturya on yıl önce AB'ye katıldığında Türkiye 33 yıldır aday konumundaydı. Bizim ısrarlarımız üzerine 2002 yılında, Komisyon'un AB'nin üye alabilme kapasitesini denetlemesi gerektiği talep edildi. 
     Bu talep o dönemde reddedildi. Ancak Komisyon'un, refomlar konusunda Türkiye'nin ne kadar ilerleme kaydettiğini saptayan bir rapor hazırlamasının zorunlu hale getirilmesini sağladık. 2004 yılı aralık ayında ikinci defa harekete geçtim ve tam üyeliğe karşı kesin bir alternatifin tanımlanmasına gayret gösterdim. Bunda başarılı olamadım. Ancak en azından, müzakerelerin ucu açık olacağı kayıtlara geçti ve dolaylı olarak Türkiye ile AB arasında "mümkün olan en sıkı ittifakın kurulması"ndan bahsedildi. 3 Ekim'de ise son civatayı sıktık, ki bu da AB'nin üye alabilme kapasitesinin kesin şartlarından biri haline getirilmesiydi. Şartlar yerine getirilmezse, alternatifler söz konusu olacak ve bunların da pek tabii ki yaşatılması gerekecek. 
     Durumdan memnun musunuz 
Bence bu, çok mantıklı bir sonuçtur. Ayrıca, müzakereler esnasında Dışişleri Bakanı Ursula Plassnik gerçi yalnızdı, fakat daha bir gün sonrasında Çek Dışişleri Bakanı Türkiye ile ayrıcalıklı ortaklık kurulmasından yana görüş bildirdi, yine iki gün sonrasında Danimarka Başbakanı Frankfurter Allgemeine Zeitung'da, bire bir bizim tutumumuzu destekledi ve Fransa Başbakanı da aynı şekilde davrandı. 
     Sonrasında olumlu konuşanlar, pek l müzakereler esnasında sizin tarafınıza geçebilirlerdi. 
Bunun neden gerçekleşmediği sorusuna benim cevap vermem zor. 
     2004 yılı aralık ayından beri bir ittifak kurmaya gayret ettiniz mi 
     
Evet. Aralık ayında benim Avrupa Halk Partisi koordinatörü olduğumu ve parlamento gurubunda oybirliğine ulaşabildiğimi hatırlatmak isterim. 
     Kendi tutumlarını nasıl değerlendirdiklerini, diğerlerine sormalısınız. 
     Müzakerelerin son döneminde size nasıl bir baskı uygulandı 
24 ülke bir düşünceyi savunurken, bir ülkenin üç koşul üzerinde ısrar etmesi tabii ki hoş bir şey değil. Sonuçta üç koşul yerine getirildi ve bundan herkes memnun olabilir. Avusturya kesinlikle bir zarar görmedi, çünkü burada taviz vermedik. 
     
     ABD baskı yapmadı 

     ABD baskı yaptı mı 
Hayır. Ne doğrudan ne de dolaylı olarak, hiçbir şekilde bir temasım olmadı ve Dışişleri Bakanı'nın da olmadı. Aksi de zaten tuhafıma giderdi. Biz Avrupalılar kendi sorunlarımızı, Sam Amca ya da bir başkasından izin almadan çözebilmeliyiz. 
     Dönem başkanı İngiltere neden Türkiye meselesinin zirve öncesinde bir sonuca bağlanmasını sağlamadı 
     
Avusturya'nın tutumu uzun zamandır biliniyordu. Eylül ayında Dışişleri Bakanı Plassnik de durumu mevkidaşlarına yazılı olarak iletmişti. Biz bu konudan daha erken bahsedileceğini ümit etmiştik. Ancak, Kıbrıs sorunu araya girdi ve böylece her şey biraz uzun sürdü. Ancak gelecekte bilgilerin zamanında masanın üzerine konulmasını diliyorum. Türkiye ve Hırvatistan ilerleme raporlarının neden 3 Ekim öncesinde değil de şimdi açıklanıyor olması benim için anlaşılır değil. Bunun, ilerleyişi herhangi bir tartışma zedelemesin diye bilerek yapıldığını düşünen komplo teorisyenlerine inanmıyorum. 
     2004 Aralık Zirvesi'nde AB'nin iş piyasasını "tamamen ve sürekli olarak" açamayacağını da belirt-miştiniz. Bu görüş sürüyor mu 
     
İş piyasamız için bir derogasyon, kalıcı bir koruyucu önlemin olacağını daha şimdiden, peşinen açıklıyorum. Avusturya iş piyasasını kesinlikle -teorik olarak- milyonlarca Türk işçisine açamayacağız ve açmak da istemiyoruz. 
     Yani Türk vatandaşları için hiçbir zaman serbest dolaşım söz konusu olmayacak mı 
     
Hayır, Avusturya için kesinlikle olmayacak. 
     Avusturya basınında çıkan birçok yazıda, Türkiye konusundaki tutumunuzun Avrupa projesi hedeflerinden değil, daha ziyade iç politik nedenlerden kaynaklandığı ileri sürüldü. Bu doğru mu 
     
Neden böyle olsun ki 
     Belki böylelikle AB'ye karşı mevcut şüpheli yaklaşımı kendi amaçlarınız doğrultusunda kullanabileceğiniz için. 
     
Bu saçmalıktır. Avusturya vatandaşlarının şüpheli yaklaşımlarından memnun değilim. Aslında tam da Avrupa projesine inananların, iyi olmayan gelişmelere ve iyileştirilmesi mümkün olan hususlara dikkat çekmeleri gerekir. Esasen müzakereleri engellemek popü-ler olabilirdi. Taleplerimiz, yaklaşımımız temelinde gerekçelendirilebilir. Hırva-tistan ve Türkiye ile aynı zamanda müzakerelerin sürdürülmesi de bu yaklaşımın gereğidir. Hırvatlar her ne kadar mükemmel olmasalar da, Türklerden daha ilerideler. Bu nedenle Türklere öncelik tanınması için hiçbir argüman ileri sürülemezdi. Avusturya dönem başkanlığının gizli vecizesi de bu yaklaşım olacaktır. 
     
</TEXT>
</DOC>
