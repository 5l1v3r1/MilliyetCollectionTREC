<DOC>
<DOCNO> 399876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/yazar/sazak.html </URL>
<DATE> 2005/12/02/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Yasaklar ve kadın 
</HEADLINE>
<TEXT>


Kanal 7'de Nazlı Ilıcak'ın yönettiği programın konusu, 'Çankaya senaryoları, AKP'li belediyelerce dayatılan içki yasakları ve Ulaştırma Bakanı'nın eşi Semiha Yıldırım'ın ayrı masadaki halini yansıtan üst kimlik, alt kimlik' tartışmasıydı. 
Fehmi Koru, Tufan Türenç ve Prof. Deniz Ülke Arıboğan ile birlikte Türkiye gündemindeki savrulmayı konuştuk. Şemdinli sonrasında Güneydoğu'ya uzandık. 
Cumhurbaşkanlığı seçimine ilişkin tartışmaların 'erken olduğu' konusunda görüş birliği oluştu. Genelkurmay Başkanı Özkök'ü 'aday olmayacağı' açıklamasına zorlayan gelişmenin 2007 Mayıs'ından çok, 2006 Ağustos ş rasıyla ilgili, 'görev süresinin uzatılacağına' dönük beklentiler olduğu üzerinde duruldu. 
Nazlı Ilıcak'a, Özkök'ü yıpratmak amacıyla ortaya atılan Fethullah Gülen'in sözlerini anımsattık. Ilıcak, 28 Şubat'ı izleyen günlerde Gülen'le görüşmesinde bu konulara girildiğini ancak Özkök'le ilgili sözleri tam olarak hatırlayamadığını söyledi. 
İstanbul Milletvekili Emin Şirin, Kanal 7'deki programa katılanlara dün bilgilendirme notu geçti. Gülen'i ABD'de ziyaret etmişler "Nazlı Hanım'ın, 'Askerin siyasete müdahalesi ne zaman azalır ve biter ' sorusuna, Gülen gülümseyerek, 'Hilmi Özkök gelirse biter' dedi. Ilıcak'ın 'Nasıl emin olabiliyorsunuz ' sorusu üzerine, 'Biz Hilmi Özkök'ün albay yapılmasına bile şaşırmıştık...' cevabını verdi." 
Emin Şirin'in bu ısrarına Nazlı Hanım ne yanıt verecek 
Genelkurmay Başkanı Özkök kendisi açısından bu polemiği noktaladığına göre 'Hilmi Paşa formülü' şimdilik gündemden düştü. Ancak CHP lideri Baykal'ın, 'Keşke Özkök aday olsa' sözleri bir kriz halinde bu seçeneğin de akılda tutulacağı sinyalidir. 
Anayasa değişikliğiyle cumhurbaşkanlığı süresinin '5 5' yıla çekilmesi halinde, Tayyip Erdoğan'ın 2007'de aday olmak yerine Devlet Bakanı Mehmet Aydın gibi 'eşinin başı açık' olan bir aday gösterip seçimde iktidarı sürdürmeye çalışacağı ve Çankaya'yı ileride düşüneceği öne sürülüyor. 
Harem selamlık tartışmasına gelince. 
Ulaştırma Bakanı'nın eşi emekli öğretmenmiş. Eşi bürokratlarla yemek yerken ayrı masada 'tek başına' oturuyor olması, AKP'li kadınların başörtüsü ve türbanla 'görünürlük' iddiasına da ters düştü. Türkiye'nin aydınlık kuşaklarını yetiştiren Cumhuriyet öğretmeninin emekliye ayrıldıktan sonra kapanıp, AKP'nin 'erkek cemaati' arasında kaybolmaya razı olması üzüntü vericidir. 
Kadının 80 yıl sonraki yeri bu mu olmalı 
Meclis'e eşit sayıda kadın milletvekili gönderemeyen öteki partiler de çıtayı aşağıya çekiyorlar. 



</TEXT>
</DOC>
