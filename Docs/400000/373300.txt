<DOC>
<DOCNO> 373300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/yasam/yas01.html </URL>
<DATE> 2005/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çıldıran polisin MP-5'li dehşeti 
</HEADLINE>
<TEXT>


Cinnet getiren polis memuru, MP-5 otomatik tabancayla kızını öldürdü, eşini ağır yaraladı. Oğlu son anda kurtuldu 

EYÜP KELEBEK KEMAL ATLAN DHA 

Eskişehir Emniyet Müdürlüğü Koruma Şubesi'nde görevli Fikret Doğan 41 , dün saat 07.30'da nöbeti devralmak üzere görevli olduğu Osmangazi Polis Lojmanları'na gitti. 
Nöbetteki meslektaşının "Neden erken geldin " sorusu üzerine Doğan, "Saatim yarım saat ileriymiş. Önemli değil, MP - 5'i ver git, dinlen" diyerek nöbeti devraldı. Ardından nöbet yerini terk eden Doğan, MP- 5 otomatik tabancayla 1 kilometre uzaktaki Ertuğrulgazi Polis Merkezi'nin üst katındaki lojmanına gitti. 

Oğlu kaçıp canını kurtardı 
Saat 08.00 sıralarında evine gelen Doğan, MP - 5'le eşi ve çocuklarına ateş açtı. 
Doğan'ın, Ahmet Kanatlı Lisesi 2. sınıf öğrencisi kızı Fatma 15 ilk ateşle salonda can verdi. Polis memurunun eşi Hatice 37 yaralanıp tuvalete sığındı. Çiftin oğulları Kadir Osman Doğan 9 ise alt kattaki polis merkezine kaçarak babasının yağdırdığı kurşunlardan kurtulabildi. 
Eski Özel Harek tçı Doğan, daha sonra yaşamına son verdi. Silah seslerinin kesilmesi üzerine lojmana giren polisler, Hatice Doğan'ı Osmangazi Üniversitesi Tıp Fakültesi Hastanesi'ne kaldırdı. 

'Kredi kartı borcu vardı' 
Uzun süre konuşamayan Kadir Osman Doğan, babasının sabah gittiğini, kısa süre sonra geri dönüp silahla ateş etmeye başladığını anlattı. 
Eskişehir Emniyet Müdürlüğü yetkilileri de, Doğan'ın 16 yıllık polis olduğunu belirtti. Doğan'ın son zamanlarda içine kapandığını belirten yakınları, "Bazı bankalara kredi kartı borcu olduğu yolunda duyumlar almıştık" dedi. 




</TEXT>
</DOC>
