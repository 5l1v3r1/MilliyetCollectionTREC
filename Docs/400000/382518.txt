<DOC>
<DOCNO> 382518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sondun22.html </URL>
<DATE> 2005/09/29/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Musa Arap ülkeleri İsrail ile ilişki kurmakta acele etmeli 
</HEADLINE>
<TEXT>

     Arap Birliği Genel Sekreteri Amr Musa, Arap ve Müslüman ülkelerinin İsrail ile ilişki kurma konusunda acele etmemeleri gerektiğini söyledi. 
     Musa, Eş Şark El Evsat gazetesinde yayımlanan söyleşisinde, ''İsrail politikalarının Arap nezaketini hak etmediği'' görüşünü savundu. 
     İsrail Dışişleri Bakanı Silvan Şalom'un BM zirvesinde Pakistan, Ürdün, Tunus, Endonezya ve Katar'dan bakanlarla yaptığı görüşmelere ilişkin olarak da Musa, '' İsrailliler Neden karşılıksız ödüller öneriyorlar '' yorumunu yaptı. 
     ''Bu ülkelerin İsrail'i selamlamasının nedenini anlamadığını'' ifade eden Musa, ''Gazze'den çekilme için mi Bunun tamamlanmamış bir çekilme olduğunu ve yerleşim birimleriyle güvenlik duvarın hala inşa edildiğini herkes bilmiyor mu '' diye sordu. 
     Amr Musa, Arap Birliği'nin İsrail ile ilişkilerin normalleştirilmesine karşı olmadığını belirtirken, Arap ülkelerinin, Filistinlilere karşı ''tarihi bir yükümlülüğü'' bulunduğunu, herhangi bir ilişkinin, işgal altındaki tüm topraklardan çekilmeyle kurulması gerektiğini kaydetti. 
     Arap politikalarının, Filistinliler için kazanımlar elde etmeye dayanması gerektiğini, ancak şimdi gördüklerinin ''abartılı ve gereksiz'' olduğunu söyleyen Musa, ABD'nin Arap ülkelerine İsrail ile ilişki kurmaları konusunda baskı yapıyor olabileceğini belirtti. 
     
</TEXT>
</DOC>
