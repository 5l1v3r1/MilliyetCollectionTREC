<DOC>
<DOCNO> 368863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/yazar/yilmaz.html </URL>
<DATE> 2005/08/11/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
300 YTL'ye okutmuyor 200 YTL'ye satıyoruz 
</HEADLINE>
<TEXT>


Başlıkta kullandığım ifade kadar çarpıcıydı, geçen gün gazetemizde yapılan "Baba Beni Okula Gönder" kampanyamızın, Van toplantısında ağızlardan dökülenler... 
"Okula gitmemiş tek kız çocuğu kalmayana" kadar sürecek olan kampanyada, Çağdaş Yaşamı Destekleme Derneği ÇYDD i Başkanı Prof. Türkan Saylan, Van'dan gelen konuklara "durumu özetliyor" 
"İlk kez Van'a doktorluk mesleğim nedeniyle 1976 yılında gittim. Van'da ne ararsan var coğrafyası, kültürel ve tarihi dokusu çok etkileyici. Peki soruyorum Neden bu kadar özellikleri olan ilimiz yeterli derecede kalkınamadı Ailelerin, bakabileceği sayıda çocuk sahibi olması çok önemli. Aileler, zor şartlarda eğer çocuklarından birinin geleceği feda edecekse, seçimlerini kız çocuğundan yana yapıyorlar. Bir çocuğun eğitimi için yılda 300 YTL gerekiyor, bakıyorum ki 12 yaşındaki bir kız çocuğu 200 YTL başlık parası karşılığı evlendiriliyor satılıyor " 
Bir adım ötesi töre cinayetleri... 
Güneydoğu'da eğitim, yaşam hakkı ile birlikte anılmak zorunda. Hele de kadınsan. 
Van ilini temsilen toplantıya katılan ekip içinde yer alan Av. Şule Yağar "Van'da kadınlar evin dışında çalışmazlar" diyor... 
Okula gitmeyen kız çocuklarının yaptıkları da bu ev içi işçilik 
Van'da 230 bin ortaöğretim çağındaki çocuktan, 27 bini öğretimden yararlanıyor ve bunun yalnızca 6 bin 900'ü kız. 

Eğitim ertelenebilir mi 
Toplantıya katılan Van'ın milli eğitimden sorumlu Vali Yardımcısı Süleyman Özçakıcı'nın vurgusu da hatırdan çıkacak gibi değildi "Hiç sesimizi çıkarmadan, ilimizin eğitim ihtiyaçlarını 10 yılda karşılayabiliriz. Ancak eğitim ertelenebilir mi Bugün okula gidemeyen 8 yaşındaki çocuk, 10 yıl sonra 18 yaşında olacak." 
Lise öğreniminde 400 kız çocuğuna yurt imk nı verebildiklerini belirten Özçakıcı "Yurtlara eğitimdeki başarı durumlarına göre eleme yapıyoruz. Gemi batarken, sınırlı sayıdaki insanı filikaya almak için tercih yapar gibi... Zor durumlar yaşıyoruz" diyor. 
Van'da eğitim oranının yüzde 87.4 olduğunu söyleyen Özçakıcı, illerinin ilköğretimde ihtiyacı olan 7646 dersliğin henüz yarısını, ortaöğretimde ise 2800 dersliğin dörtte üçünü inşa edemediklerini vurguluyor. 
İşsizlik bu ilin birinci sorunu. Kayıtlara göre nüfusun yarısı işsiz. Teşvik kapsamında olmasına karşılık henüz tek bir yatırımcı bu ile çivi çakmadı. Hal böyle olunca Van Kültür ve Dayanışma Derneği'nin sosyal fonksiyonları öne çıkıyor. Hele bir de Milli Eğitim Bakanı Hüseyin Çelik'in 9 kardeşinden birisi ve Bahçeşehir Üniversitesi öğretim üyelerinden Mehmet Çelik Vakıf Başkan Yardımcısı olunca... 

Sıfır yatırım 
Çelik, açtıkları kız yurdu ve verdikleri burslara ilaveten, kampanyamıza verdikleri destekle 300 kız öğrenciye burs sözü verdi. 
Vakıf Başkanı ve İstanbul'da yatırımları olan işadamı Müjdat Çelik, işadamı hemşerilerinden daha fazla destek beklediklerini belirtiyor. Teşvike rağmen illerinin taşıdığı "sıfır yatırım" unvanından rahatsız olan Çelik, "Artık ben bir yatırım yapacağım" diyor el mahk m 
Van Deniz İşletmeleri Genel Müdürü Cemalettin Şevkli ise Van Gölü'nde işletilmeye başlatılan yolcu gemilerinin, burada "deniz ve balıkçılık" eğitimi için bir kapı açtığını vurguluyor. Önümüzdeki ay Deniz Ticaret Odası Van'a bir ziyaret yapacakmış. Kızlara "balıkçılık meslek okulu" açılsa, Van Gölü'nün su ürünlerini işleyip, yeni bir istihdam alanı yaratsalar, ne güzel olur. 
ÇYDD Başkan Yardımcısı Prof. Türker Minibaş'ın vurguladığı gibi "Van kayıt dışı il olmaktan bir adım daha uzaklaşsa"... 



</TEXT>
</DOC>
