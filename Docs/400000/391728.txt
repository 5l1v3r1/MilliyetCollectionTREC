<DOC>
<DOCNO> 391728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/soneko30.html </URL>
<DATE> 2005/11/02/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Enflasyon rakamları açıklandı... 
</HEADLINE>
<TEXT>

     Devlet İstatistik Enstitüsü DİE , Ekim ayı enflasyon rakamlarını açıkladı. 
     Ekimde tüketici fiyatları, gıda ve giyim fiyatlarındaki yüksek oranlı artışlar nedeniyle bir önceki aya göre çıkarak yüzde 1.79 artarken, üretici fiyatlarındaki artış ise yüzde 0.68 düzeyinde gerçekleşti. 
     2003 baz yıllı verilerine göre yıllık enflasyon Ekim ayı itibarıyla TÜFE’de yüzde 7.52 olarak gerçekleşirken ÜFE’de ise yüzde yıllık enflasyon yüzde 2.57’ye kadar geriledi. 
     Yılın 10 ayında fiyat artışları da tüketicide yüzde 5.79, üretici fiyatlarında yüzde 3.69 olarak hesaplandı. ÜFE'deki bu artış yüzde 3.69 , yıllık artışın üzerine çıktı. 
     Ekim ayı itibarıyla 12 aylık ortalamalara göre yıllık enflasyon ise tüketici fiyatlarında yüzde 8.47, üretici fiyatlarında yüzde 8.16 oldu. 
     
     TAHMİNLERİ AŞTI 

     ÜFE'deki artış beklentilerin altında kalırken, TÜFE rakamı tahminlerin üzerinde geldi. Ramazan ayı nedeniyle TÜFE'de yükseliş bekleniyordu, ancak bu artışın piyasalarca olumsuz da algılanabileceği belirtiliyor. Uzmanlar, faiz indirimi hazırlığında olan Merkez Bankası'nın rakamları nasıl yorumlayacağının önemli olduğunu vurguluyor. 
     

Ekim 10 aylık Yıllık ÜFE 0,68 3,69 2,57 TÜFE 1,79 5,79 7,52      
Eylül ayında tüketici fiyatlarının TÜFE yüzde 1.02, üretici fiyatlarının ÜFE ise yüzde 0.78 oranında artış kaydetmişti. Yıllık enflasyonda ağustosta başlayan yükseliş trendi Eylül'de de devam etmiş, TÜFE'de yüzde 7.99, ÜFE'de yüzde 4.38'e yükselmişti. 
     
     GÖSTERGELER 

     Çekirdek enflasyon yerine açıklanan TÜFE göstergeleri, mevsimlik ürünler hariç Ekim ayında yüzde 0.54, işlenmemiş gıda ürünleri hariç yüzde 1.39, enerji hariç yüzde 1.89 oranında arttı. 
     DİE'ye göre, TÜFE işlenmemiş gıda ürünleri ve enerji hariç yüzde 1.42, enerji hariç ve alkollü içkiler ile tütün ürünleri hariç yüzde 2.02, enerji hariç ve alkollü içkiler ile tütün ürünleri hariç ile fiyatları yönetilen yönlendirilen diğer ürünler, dolaylı vergiler hariç yüzde 2.23 arttı. Enerji hariç ve alkollü içkiler ile tütün ürünleri hariç ve fiyatları yönetilen yönlendirilen diğer ürünler, dolaylı vergiler hariç ile işlenmemiş gıda ürünleri hariç TÜFE'de de yüzde 1.75 oranında yükselme görüldü. 
     
     TÜFE 

     Yeni endekse göre, Ekim'de aylık bazda TÜFE'deki artış yüzde 1.79, yıllık enflasyondaki artış da yüzde 7.52 olarak gerçekleşti. 
     Geçen yılın Ekim ayında 1994 baz yıllı eski endekse göre fiyatlarda, aylık yüzde 2.22, yıllık yüzde 9.86 artış olmuştu. 
     Bu arada, bu yılın Ekim ayında endekste yer alan 423 maddeden, 67 maddenin ortalama fiyatı değişmezken, 267 maddenin fiyatlarında artış, 89 maddenin ortalama fiyatlarında ise düşüş gerçekleşti. 
     
     ÜFE 

     Üretici Fiyatları Endeksi ÜFE ise Ekim ayında yüzde 0.68 oranında, yıllık bazda da yüzde 2.57 artış gösterdi. 
     Geçen yılın Ekim ayında 1994 baz yıllı eski endekse göre fiyatlarda, aylık yüzde 3.23, yıllık yüzde 15.48 artış olmuştu. 
     Öte yandan, Ekim ayında endekste yer alan toplam 751 maddeden, 190 maddenin ortalama fiyatı değişmedi, 311 maddenin ortalama fiyatı arttı, 250 maddenin ortalama fiyatı ise düştü. 

     
</TEXT>
</DOC>
