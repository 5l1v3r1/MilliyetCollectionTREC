<DOC>
<DOCNO> 370791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/spor/spo03.html </URL>
<DATE> 2005/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kily, Aslan gibi 
</HEADLINE>
<TEXT>


Başkan Canaydın, Ünal Aysal'ı devreye sokarak Arjantinli yıldıza 10 milyon euroluk teminat mektubu gönderdi. Kily Gonzalez, Inter'le sorununu çözünce imzaya gelecek 

OSMAN ŞENHER 


Galatasaray, Kily Gonzalez transferinde dün çok önemli adımlar attı. 
Florya'da salı günü yapılması gereken yönetim toplantısının, Başkan Özhan Canaydın'ın, tecrübeli yıldızın maliyetinin 10 milyon euroyu bulması yüzünden kendisine karşı çıkan idarecilerle tartışması yüzünden gerçekleşmediği ortaya çıktı. Başkan Canaydın daha sonra Ünal Aysal'ı arayarak, 10 milyon euroluk teminat mektubu için yardımcı olmasını istedi. Aysal'ın kişisel çabasıyla hazırlanan teminat mektubu dün Gonzalez'e gönderildi. 
İtalya'dan dönen Sportif Direktör Bülent Tulun, "Pazartesi gününe kadar transferi bitirmek istiyoruz. Kily'nin kulübüyle sorunu var. Bunları çözecek" dedi. 

Altan düzeldi 

Sarı - Kırmızı takım, Malatyaspor maçı mesaisini çift antrenmanla sürdürdü. Sabah yapılan idmana sakatlığı bulunan Suat Usta katılmadı. Bademcik problemi yüzünden 2 gündür dinlenen Altan ise takımla birlikte çalıştı. Antrenör Erdal Kesar yönetimindeki idmanda futbolcular koşunun ardından, tesislere girerek salonda ağırlık çalışmaları yaptı. 


</TEXT>
</DOC>
