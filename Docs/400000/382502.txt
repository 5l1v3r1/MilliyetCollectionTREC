<DOC>
<DOCNO> 382502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sondun06.html </URL>
<DATE> 2005/09/29/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Reuters ABD askerinden şikayetçi 
</HEADLINE>
<TEXT>

     Reuters ABD askerinden şikayetçi Reuters haber ajansı, Irak'taki ABD askerlerini medyanın savaşı izlemesini engellemekle suçladı. 
     Reuters, ABD'li senatör John Warner'a yazdığı ve bu konudaki endişelerini dile getirdiği mektupta, Irak'taki Amerikan askerlerinin giderek artan sayıda basın mensubunu gözaltına aldığını ve gazetecilerin üzerine açılan kaza ateşinin arttığına dikkat çekti. 
     Gazetecilerin öldürüldüğü, Amerikan askerleri tarafından haksız yere tutuklandığı veya kötü muameleye maruz kaldıkları Irak'taki bu olayların endişe verici boyuta ulaştığını belirten ajans, ABD’li senatöre Savunma Bakanı Donald Rumsfeld'den bu sorunları çözümünü istemesi çağrısı yaptı. 
     Sınır Tanımayan Gazeteciler Örgütü, Irak'ta savaşın başladığı 2003'ten bu yana 68 gazetecinin öldüğünü belirtirken, Reuters'in bildirdiğine göre, ABD ordusu Irak'ta üç Reuters çalışanını öldürdüğünü kabul ediyor. 
     
</TEXT>
</DOC>
