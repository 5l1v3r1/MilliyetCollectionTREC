<DOC>
<DOCNO> 393644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/spor/yguven.html </URL>
<DATE> 2005/11/10/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Tartışmalı tartışma 
</HEADLINE>
<TEXT>



Yabancı sayısının tartışmaya açılması bile tartışmalıydı aslında... 
Fikrin sahibi sayın Yıldırım mıydı, Daum mu 
Amaç doğruyu bulmak mıydı, Avrupa başarısızlıklarını unutturmak mı 
Kaç tane Real Madrid vardı ki ülkemizde, takımın tamamı kaliteli yabancılardan kurulacaktı. Bunlar, "tartışmayı başlatan taraf" açısından bilinmezlerdi. 
Peki, "tartışacak insanlarda" hangi vasıflar bulunmalıydı 
Bileğini kessen sarı lacivert akacak bir kan mı .. Yoksa yaşama sadece futbol gözlükleriyle bakmak mı 
Memleket gerçekleri mi ön planda olmalıydı, futbol gerçekleri mi 
Bir çelişki durumunda hangi yöne sapılacaktı 
Vatandaşlık bilinci ile uykuları kaçan insanlara da sorulacak mıydı 
Bunlar da "tartışmacıların" bilinmezleri. 
Bir anlamda "kaderleri" tartışmaya açılan futbol zenaatkarı ise berbat durumdaydı. Nüfus kağıdında "TC" yazanların, mesleği beceremediği iddia ediliyordu açık açık. 
Türk futbolcusu yeteneksizdi. Pahalıydı. Ayak bağıydı. 
Tartışma, ölü doğdu velhasıl. 
Hatta, ortaya konuş biçimi bile tuhaftı... Sayın Aziz Yıldırım, "Yabancı kısıtlamasını tartışmaya açıyorum" dedi ve ekledi 
"Aksini düşünmek futbola ihanettir". 
Nasıl bir davetiyedir bu... Gel, tartış, ama benim dediğimi onayla. Aksi halde, fikri değil benimle tartışıyorsun ki, hiç iyi değildir .. 
Buna, olsa olsa "Fenerbahçe usulü demokrasi" denir. 
Fikir kimin, amaç nedir, tartışacaklar kim, tartışılan nerede belli değil. 
Kısaca tartışmak beyhudedir. 
Verin Fenerbahçe'ye 11 yabancı... Kazansın Şampiyonlar Ligi Kupası'nı... 
Olmazsa .. Daum'dan kurtulur fena mı 

Taraftarlığı sorgulamak 
Tamam... Her takım 11 tane yabancı ile oynasın. 
Hocalar da yabancı zaten. 
Ardından yabancı patronlar da gelir. 
Peki ben niye bu takımlardan birini tutayım 

Özür dileriz Ata'm .. 

Bugün 10 Kasım... Zeki, çevik ve ahlaklı sporcularımızla birlikte Ata'mızın manevi huzurunda saygıyla eğilirken, kendisinden özür dilemek durumundayız maalesef. 
Çünkü yeteri kadar kalabalık bulamadık. 
Bazılarımız zeki değildik, bazılarımız çevik olamadık. 
Kimimiz şikelere, kimimiz şaibelere karıştık. 
Hatta sporun kapılarını mafyaya bile açtık. 
Atatürk'ün kurduğu TBMM raporuyla belgelendi bu acı gerçekler. Üzüldük, kızdık, ama hiçbir şey yapamadık henüz. 
Çünkü biz mafya tehlikesini kavrayamadık. 
Bakın, görevden alınmadan önce İstanbul Organize Suçlar Şube Müdürü olan Dr. Adil Serdar Saçan mafyayı nasıl anlatıyor 
"Mafya, terör kadar tehlikelidir. Lakin, terörizm gibi doğrudan devlete silah çekmeyip devletin unsurlarına sızarak çalıştığı için kimi zaman sempatiyle bile karşılanır insanımız tarafından. Onu sempatik kılan bir unsur da 'hemşehricilik'tir. Bizim çocuklar suç işlese de iyidir hadisesi. Oysa bir ülke ve millet için en büyük beladır Mafya". 
Peki futboldaki kolu .. 
"Mafyanın sermayesi korkudur. Futbolcunun sermayesi bacağı... Mafyada silah, futbolcuda bacak olduğu sürece futbolu mafyadan korumak çok zordur. Hele devletin, iş adamının, medyanın ve bir kısım politikacıların kılcal damarlarına sızmış mafyadan..." 
O zaman .. 
Özür dileriz Ata'm... 

Sahada oynamayan futbolcular 

Samet Aybaba görevi bıraktı... Neden .. Yönetim mi istedi Taraftar mı bastırdı İşler içinden çıkılmaz durumda mıydı 
Hayır... İşin içinde başka işler olmalı. 
Belki dile getirmekte zorlanılıyor ama, Samet Aybaba'nın Ankaraspor'dan ayrılışında en önemli rolü futbolcular oynadı. 
Rıza Çalımbay'ın, Beşiktaş'tan kopuşu da öyle olmadı mı 
İstediği hocayı "vezir", istediğini "rezil" etmeye başladı futbolcu tayfası. 
Kimler mi .. Sahada oynamayanlara bakın. Giden hocanın arkasından konuşanlar da aynıysa... Ve yeni hocayla kıpırdanıyorlarsa... İşte onlar. 

AB ve futbol 

Yabancı futbolcu kısıtlamasına, Avrupa Birliği gibi "güncel" bir payanda bulmaya çalışanları şiddetle kınıyorum. 
Aralarında "AB"ye girdiğimizi varsayanlara bile rastladıkça, cidden üzülüyorum. 
Şayet aptal değillerse, kötü niyetlerinden şüpheleniyorum. 
Yabancı futbolcu konusunda tipik bir "Gümrük Birliği" sendromu yaşıyoruz... 
Malum, Avrupalı olacağız diye gümrük duvarlarını da indirmiş ve ilk etapta çikita muza boğulmuştuk. 
Futbolda da yaşanacak dram budur. 
Piyasayı ucuz ürünlerle doldurarak sadece kaliteyi yükseltmezsiniz rekabet şansı olmayan yerli üretimi de yerle bir edersiniz. 
Peki AB'ye girme sürecimizin futbolumuza en önemli katkısı ne olabilir .. Bu soruyu Fatih Terim'e sordum, "Bol bol yabancı alabiliriz" demedi. 
Bambaşka ve çok önemli bir konuya işaret etti 
"Avrupa Birliği uyum çalışmaları ve sonuç olarak Türkiye'nin katılımı, insanlarımızın düşünce sistematiğinde yapacağı devrimlerle, futbolumuz üzerindeki baskıyı azaltabilir" dedi. Kaybedene "hain" damgası vurulmayacağı günlere ulaşmamızın "hızlanabileceğini" söyledi. 
Ama ikimiz de ömrümüzün vefa etmeyeceğini biliyorduk. Kim bilir belki çocuklarımız, torunlarımız daha keyifli maç izleyecek, daha rahat oynayacak ve kutlamalarda vurulmayacaktı. 
Aklı başında insanlar, k r zarar hesaplarını bile aklı başında yapıyordu işte. 
Gir AB'ye, al yabancıyı, Dünya şampiyonu ol... Yok öyle. 



</TEXT>
</DOC>
