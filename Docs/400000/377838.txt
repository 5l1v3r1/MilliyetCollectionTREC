<DOC>
<DOCNO> 377838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonspo46.html </URL>
<DATE> 2005/09/12/ </DATE>
<TIME> 22.35 </TIME>
<AUTHOR>  </AUTHOR>
<HEADLINE>
Fenerbahçe, Milano'da son idmanını yaptı... 
</HEADLINE>
<TEXT>

     Oktay Çilesiz ve Lütfullah Göktaş bildiriyor - Şampiyonlar Ligi E Grubu’ndaki ilk maçında yarın İtalya’nın AC Milan takımıyla karşılaşacak olan Fenerbahçe, Milano’da son çalışmasını yaptı. 
     Karşılaşmanın oynanacağı Giuseppe Meazza Stadı’nda teknik direktör Christoph Daum yönetiminde yapılan ve yaklaşık 1 saat süren idmanda, futbolcular koşunun ardından, açma-germe çalışması yaptı. 
     Daha sonra Milan’a karşı forma giymesi muhtemel oyuncularıyla taktik çalışması yapan sarı-lacivertliler de Daum’un, forvette Tuncay veya Nobre arasında bir karar veremezken, çalışmada ilgisini Tuncay’ın üstünde yoğunlaştırması basın mensuplarınca yarınki maçta forvette Tuncay’a görev vereceği yönünde kanaat uyandırdı. 
     Alman çalıştırıcı, antrenmanı yarı sahada yaptırdığı çift kale maçıyla noktaladı. 
     Bu arada, 30 kadar Türk taraftar da Fenerbahçe’nin antrenmanını izleyerek futbolculara coşkulu tezahürat yaptılar. 
     Fenerbahçe’nin yarınki maça şu muhtemel 11 ile çıkması bekleniyor 
     Volkan, Serkan, Luciano, Önder, Ümit, Selçuk, Aurellio, Appiah, Alex, Tuncay ve Anelka. 
     
</TEXT>
</DOC>
