<DOC>
<DOCNO> 386007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sondun06.html </URL>
<DATE> 2005/10/12/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
El Kaide'den Zerkavi'ye Irak'ta dini hükümet için hazırlık yapın... 
</HEADLINE>
<TEXT>

     El Kaide terör örgütünun iki numaralı ismi Eymen El Zevahiri'nin, örgütün Irak'taki kolunun lideri Ebu Musab El Zerkavi'ye gönderdiği bir mektupta, ''Amerikan güçlerinin Irak'tan çekilmesinin ardından bu ülkede dini hükümet kurulması için hazırlık yapılması'' talimatını verdiği bildirildi. 
     Amerikan medyasındaki haberlere göre, Amerikalı istihbarat yetkilileri, 9 Temmuz 2005 tarihini taşıyan mektubun, Irak'taki anti-terör operasyonları sırasında ele geçirildiğini belirttiler. 
     Amerikan yetkililerine göre Zevahiri, mektubunda, ''olaylar bizim önümüze geçmeden, ABD'nin çekilmesinden sonraki boşluğun doldurulması amacıyla Amerikalılar ve BM'nin düzenleyeceği komplolara şaşırmamak için, su andan itibaren hazır olmalıyız'' dedi. 
     Mektuba göre Zevahiri, Zerkavi'den siyasi ve askeri eyleme eşit derecede önem vermesini de istedi. 
     Pentagon, mektubun mevcudiyetini ilk olarak 6 Ekim'de duyurmuştu. Ancak mektubun içeriği, ilk defa istihbarat yetkililerince açıklandı. 
     
</TEXT>
</DOC>
