<DOC>
<DOCNO> 390943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/guncel/axgun01.html </URL>
<DATE> 2005/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Cazın yeni gözdesi 
</HEADLINE>
<TEXT>


Caz piyanisti ve şarkıcısı Jamie Cullum'ün 14 şarkılık yeni albümü "Catching Tales" yayımlandı. Bu albüm her yönüyle hem sevenlerinin hem de kendisinin Jamie'den duymak istediği albüm 

Murat Beşer 

'Bez ayakkabılı Sinatra', 'Cazın David Beckham'ı', 'Robbie Williams'ın sinir etmeyeni'... Bu lakaplar, caz piyanisti ve şarkıcısı Jamie Cullum hakkında. Sonuncunun sahibi Elton John. Birçok caz yorumcusuna göre de, 25 yaşındaki bu İngiliz çocuğu tam bir bilmece insanın kafasında sayısız soru bırakan cinsten. Örneğin yırtık kotunun ya da ayağındaki ucuz bez ayakkabının, iyi bir caz piyanisti olmasına karşın kıvrak pop melodileri ile ilgilenmesinin açıklaması yok. 
Aynı zamanda hem Jeff Buckley hem de Mark Murphy sevmesinin mantığı nedir Ya da nasıl olur da aynı zamanda Patti LaBella ile Elton John galasında, Bob Dorough eşliğinde sosyetik bir konser salonunda, hip-hop'çu N.E.R.D ile Teksas'da, popçu Natasha Bedingfield ile Live 8'de şarkı söyler 

Bir gecede yıldız 
Bunlar onun gerçeğinin parçası ancak şunlar da gerçek. Burmalı anne ile Jarusalem'den gelen babanın oğlu olan Cullum, yetenekli, başarılı, sempatik, biraz edepsiz, atak, cüretk r, pervasız, zeki, açık sözlü, hatta biraz tembel, ama bunu özgün bir tarza dönüştürecek kadar trendsetter ve son derece mevsuk bir genç. 
Jamie kirasını çıkarmak için pub'larda The Beatles şarkıları söyleyen bir ailenin İngiliz edebiyatı ve sinema okumuş çocuğu. İlk zamanlarda piyanodan nefret ederken, ailesinin kırık dökük arşivindeki plakları keşfedince cazın gücünü fark ediyor bebop ustalarına ve piyanosuna dört elle sarılıyor. Çok geçmeden kendi parası ile albüm kaydediyor. 
İkinci albüm için Jamie'ye Universal ve Sony teklif götürüyor açık artırmayı Universal rekor denecek bir rakamla kazanıyor. Yapımcısı Steward Levine sayesinde öyle büyük bir başarı sağlıyor ki, bizdeki Mirkelam ve Yalın misali, bir gecede yıldız oluyor hatta bu plakla platin plak alıyor. Ardından Prens Charles, onu annesinin doğum günü kutlamalarında şarkı söylemesi için davet ediyor. 
Jamie, özellikle orta yaş kuşağındaki kadınların sevgisini kazanmış durumda. Pazar araştırmasına göre, plaklarının önemli çoğunluğunu 29-43 yaş grubundaki kadınlar almış. Büyük olasılıkla satın alış nedenleri biraz annelik içgüdüsü olmalı. Çünkü Jamie, çocuk yüzü ve zeytin gözleri ile oyuncak pelüş hayvanları hatırlatıyor ve kadınların koruma güdülerini harekete geçiriyor. 

Doğal ve huzurlu 
2.5 milyon satan Universal debutu yüzünden, sevenleri ve medya tarafından rahat bırakılmayan biri o. Albüm sonrası yaşanan medyatik ve rakamsal patlama onu şımartmıyor hatta tam tersi olumlu sonuçlar doğuruyor. 
Bu da, yeni albümü "Catching Tales"e doğrudan yansıyor. Albümde yapımcı ve kadro bir önceki "Twentysomething" ile aynı elektrik bası kardeşi Ben çalıyor. Jamie ekstradan gitarları üstlenmiş. 
Öncekilerde pek çok şeyi umursamayan Jamie, bu kez şarkılarını huzurlu bir ortam içinde ve dinç kafayla yapmaya özen gösteriyor. Şarkıların miksajına da d hil oluyor yer yer hafif gülümsemelerin, el çırpmalarının, belli belirsiz işitilen ıslıkların tıraşlanmasına müsaade etmiyor bu da onu daha doğal kılıyor. 
Yaşam kıpırtılarıyla dolu 14 şarkılık "Catching Tales", her yönüyle hem sevenlerinin hem de kendisinin Jamie'den duymak istediği albüm. Eğer şimdi yeni-cool müzikten söz edilecekse, bunun adı Jamie Cullum olsun. 



</TEXT>
</DOC>
