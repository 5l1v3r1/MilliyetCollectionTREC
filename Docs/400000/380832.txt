<DOC>
<DOCNO> 380832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/soneko03.html </URL>
<DATE> 2005/09/23/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Türkiye, 2006'da dünyanın 17. büyük ekonomisi oluyor... 
</HEADLINE>
<TEXT>

     Milli gelir büyüklüğü açısından Dünyanın 20’nci büyük ekonomisi konumunda bulunan Türkiye’ning elecek 
     yıl İsveç, İsviçre ve Belçika’yı geride bırakarak Dünyanın 17’nci büyük ekonomisi haline geleceği hesaplandı. Uluslararası Para Fonu’nun IMF Dünya Ekonomik Görünüm Raporu’nun veri tabanında yer alan verilere göre Türkiye’nin dolar cinsinden milli geliri bu yıl geçen yıla göre yüzde 16.7 oranında büyüyerek 3.2 milyar dolara yükselecek ve Türkiye bu haliyle dünyanın 20’nci büyük ekonomisi olacak. Türkiye’nin milli geliri geçen yıl 302.6 milyar dolar düzeyinde hesaplanmıştı ve büyüklük sıralamasında ise 21’nci olmuştu. Türkiye’nin bu yıl Tayvan’ı geride bırakarak bir basamak yükseleceği ve İsveç’in arkasından 20’nci olacağı tahmin edildi. Türkiye’nin gelecek yıl milli gelirinin yüzde 5.5 oranında büyüyerek 372.7 milyar dolara çıkabileceği hesaplandı. Bu tahmin ve diğer ülkelerle ilgili tahminler gerçekleşirse Türkiye, büyüme oranları öteden beri Türkiye’ye göre oldukça düşük seyreden İsveç, İsviçre ve Belçika’yı geride bırakacak. IMF İsveç’in bu yıl 354 milyon dolar olmase beklenen milli gelirinin geleck yıl 352.7 milyar dolara, İsviçre’nin milli gelirinin 365 milyon dolardan 359.3 milyon dolara gerilemesini Belçika’nın milli gelirinin ise 365 milyar dolardan 367.7 milyar dolara çıkacağını tahmin ediyor. IMF’nin tahminlerine göre bu durumda Türkiye milli geliri gelecek yıl 626.3 milyar dolar olması beklenen Hollanda’nın arkasından 17’nci büyük ekonomi olacak. Ancak Türkiye’nin 2006 yılından sonra daha yukarılara yükselmesi ise yakın ve orta dönemde fazla olanaklı gözükmüyor. 
     
     İLK SIRADA ABD 
     mlli gelir büyüklüğü açısından önceki yıllarda olduğu gibi bu yıl da ilk sırada 12 trilyon 542.4 milyar dolarla ABD bulunuyor. 2005 yılı tahminlerine göre ABD’yi 4 trilyon 672.3 milyar dolarla Japonya, 2 trilyon 799.8 milyar dolarla Almanya, 2 trilyon 196 milyar dolarla İngiltere, 2 trilyon 113.4 milyar dolarla Fransa, 1 trilyon 909.7 milyar dolarla bu yıl İtalya’yı geride bırakan Çin, 1 trilyon 718.9 milyar dolarla İtalya izliyor. İspanya 1 trilyon 124 milyar, kanada’da 1 trilyon 106 milyar dolarla 1 trilyonun üzerinde milli geliri olan ülkeler arasında yer alıyorlar. Kanada bu yıl ilk kez trilyon dolarlık bir ekonomi oluyor. Sıralamada 799.7 milyar dolarla 10’uncu olan Kore’yi, Brezilya, Rusya, meksika, Hindistan, Avusturalya, Hollanda, Belçika, İsviçre, İsveç ve Türkiye izliyor. 
     
     İLK 20’DE DÖRDÜNCÜ YÜKSEK BÜYÜME 
     Bu arada Türkiye bu yıl dolar bazında milli gelirindeki yüzde 16.7’lik büyüme hızıyla ilk 20 ülke arasında dördüncü oldu. İlk sırayı yüzde 32.7’lik dolar bazındaki büyümeyle Rusya, ikinci sırayı yüzde 30.7’yle Brezilya, üçüncü sırayı ise yüzde 17.5’le Kore aldı. İlk 20 içerisinde dolar .azında küçülen ülke olmadı ancak Japonya yerinde sayarken, Almanya yüzde 1.6’yla en düşük büyüme yaşanan ülke oldu. 
     
</TEXT>
</DOC>
