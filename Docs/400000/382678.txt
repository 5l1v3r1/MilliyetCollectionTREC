<DOC>
<DOCNO> 382678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sonyas04.html </URL>
<DATE> 2005/09/29/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
ABD'li yazar Mary Lee Settle öldü... 
</HEADLINE>
<TEXT>

     Türkiye hakkında yazılan en olumlu kitaplardan biri sayılan ''Anadolu'da Bir Zaman Çemberi'' kitabının yazarı Mary Lee Settle, 87 yaşında öldü. 
     Settle'ın Ivy'deki evinde akciğer kanserinden yaşamını yitirdiği bildirildi. 
     Amerikan Pen Faulkner edebiyat ödülünün kurucularından olan Settle, Türkiye'de yaşayan Avrupalı ve Amerikalıları konu aldığı ''Blood Tie'' Kan bağı adlı romanıyla 1978'de Ulusal Kitap ödülünü almıştı. 
     Bir ailenin tarihini 17. yüzyıl İngiltere'sinden 1980'lerde Batı Virginia'ya kadar izleyen 5 kitaplık serisi ''Beulah Quintet'' yazarın en bilinen kitaplarından. 
     Yazarın Türkçeye ''Anadolu'da Bir Zaman Çemberi'' adıyla çevrilen ''Turkish Reflections A Biography of a Place'' adlı kitabı, Türkiye hakkında yazılmış en olumlu kitaplardan biri sayılıyor. 
     Yazarın ilk kitabı ''The Lover Eaters'' 1954'te yayınlanmıştı. Yazarın romanlarının yanı sıra oyunları ve çocuk kitapları da bulunuyor. 
     
</TEXT>
</DOC>
