<DOC>
<DOCNO> 382676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sonyas02.html </URL>
<DATE> 2005/09/29/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Kate Moss, kokain haberleri yüzünden yıkıldı... 
</HEADLINE>
<TEXT>

     Ünlü İngiliz manken Kate Moss’un 31 , kokain kullandığı yolunda basında yer alan haberler nedeniyle "yıkıldığı" bildirildi. 
     Mankenin çalıştığı Storm ajansının yöneticisi Sarah Doukas, Times gazetesine yaptığı açıklamada, Moss’un haberler yüzünden İngiltere’den ayrılmayı düşündüğünü belirterek, "İngiltere’yi seviyor. Ancak tekrar burada yaşamak konusunda endişeli olduğuna eminim" dedi. 
     Doukas, haberlerin ünlü mankeni "yıktığını" ifade ederek, ona haberi telefonda okuduğunu ve yıkımın hemen o anda başladığını kaydetti. 
     Moss’u 14 yaşındayken New York’taki John F. Kennedy Uluslararası Havaalanı’nda gören ve kariyerinde yükselmesine yardım eden Doukas, ünlü mankenin işine devam edeceğini ve yakında bir parfümün reklamını yapmak için anlaşma imzalayacağını açıkladı. 
     Daily Mirror gazetesi, 31 yaşındaki İngiliz mankenin, kokain çektiği iddia edilen fotoğrafını yayımlamış, uyuşturucu kullandığı haberleri üzerine ünlü mankenle çalışan firmalar, iş anlaşmalarını iptal etmeye başlamıştı. 
     Uyuşturucu kullandığını itiraf eden İngiliz manken Kate Moss, davranışı nedeniyle "hayal kırıklığına uğrattığı herkesten" özür dilemişti. 
     
</TEXT>
</DOC>
