<DOC>
<DOCNO> 377520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/soneko10.html </URL>
<DATE> 2005/09/11/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Anadolu otoyoluna makyaj... 
</HEADLINE>
<TEXT>

     Marmara depremi sonrasında gündeme gelen otoyollardaki köprü, viyadük ve tünellerin depreme karşı güçlendirilmesi ile ilgili bir proje daha hayata geçiriliyor. 
     Karayolları Genel Müdürlüğü, Anadolu Otoyolu-Çamlıca, Hereke, Kapantepe ve Gümüşova kesimlerindeki köprü, viyadük ve tünellerin depreme karşı güçlendirilmesi ile ilgili projeyi ihale aşamasına getirdi. 
     
     3 AYRI PROJE PAKETİ 
     Karayolları Genel Müdürlüğünün belirlediği ihale programına göre söz konusu güçlendirme projesi üç ayrı ihale paketi halinde gerçekleştirilecek. 
     Buna göre 1. kısım Anadolu otoyolu Çamlıca-Hereke arasındaki bağlantı yolları üzerindeki köprü, viyadük ve tünellerin depreme karşı güçlendirilmesi çerçevesinde 49 adet alt ve üst geçit köprüsü, 15 adet viyadük ve 1 adet tünelin depreme karşı güçlendirilmesi işi yapılacak. Söz konusu birinci grup ihalesi 3 Ekim 2005 tarihinde düzenlenecek. 
     2. Kısım Anadolu Hereke-Kabentepe projesi ile de 15 adet alt ve üst geçit köprüsü, 6 adet viyadük ve 2 adet tünelin depreme karşı güçlendirilmesi işi ihalesi 14 Eylül 2005 tarihinde, 3.kısım Anadolu Otoyolu Kabantepe-Gümüşova projesi kapsamında da 61 adet alt ve üstgeçit köprüsü,6 adet viyadük ve 2 adet tünelin depreme karşı güçlendirilmesi işinin ihalesi de 15 Eylül 2005 tarihinde yapılacak. 
     
</TEXT>
</DOC>
