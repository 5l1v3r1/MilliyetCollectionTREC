<DOC>
<DOCNO> 392033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/sontur20.html </URL>
<DATE> 2005/11/03/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
110 torunu olan ninenin bayramlaşması satler sürdü 
</HEADLINE>
<TEXT>

     Muş’ta, 11 çocuğu, 110 torunu ve 385 torunun torunu olan 106 yaşında olduğu belirtilen Ayşe Vural, aile üyeleri ile bayramlaştı. Ayşe Nine’nin, evinin önünde kuyruk oluşturan torunları ve torunlarının torunlarıyla bayramlaşması saatler sürdü. 
     Muş merkeze bağlı Yücetepe Köyü, renkli bir bayramlaşmaya sahne oldu. Bölgenin en yaşlı kadını olarak bilinen ve tarihin canlı tanığı olarak tanınan 106 yaşındaki Ayşe Vural, sayısı yüzleri bulan torunları ve torunlarının torunlarıyla bayramlaştı. 
     Önemli bir töreni andıran bayramlaşmada, Ayşe Nine’nin, 110 torunu ve 385 torunun torunundan büyük kısmı bayramlaşmak için köye akın etti. 
     
     SAATLER SÜREN BAYRAMLAŞMA 
     Aile üyelerinin eve sığmamaları nedeniyle dışarıda gerçekleştirilen bayramlaşmada, evinin önünde sandalyede oturan Vural, kuyruk oluşturan torunları ve torunlarının torunlarıyla tek tek bayramlaştı. 
     Birçoğundan farklı bir bayram yaşayan, torunlarının torunları ile bayramlaşmanın heyecanının duyan Ayşe Vural, saatler süren bayramlaşmanın ardından yorgun düştü. 
     Bayramlarda Vural’a ziyareti ihmal etmeyen, bir bölümü yaşadıkları farklı kentlerden gelen aile üyeleri de, bu vesileyle biraraya gelme fırsatı bulduklarını düşünüyor. 
     
</TEXT>
</DOC>
