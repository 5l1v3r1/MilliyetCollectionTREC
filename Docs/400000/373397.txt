<DOC>
<DOCNO> 373397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sonspo21.html </URL>
<DATE> 2005/08/27/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Halil Altıntop attığı 2 golle Almanya Ligi gol krallığında lider oldu... 
</HEADLINE>
<TEXT>

     Almanya Birinci Futbol Ligi Bundesliga takımlarından FC Kaiserslautern’de oynayan milli futbolcu Halil Altıntop, bugün deplasmanda, milli futbolcu Alpay Özalan’ın yer aldığı FC Köln’e karşı attığı 2 golle takımına 3 puan kazandırdı. 
     Halil Altıntop, karşılaşmanın 19. ve 79. dakikalarında attığı gollerle takımını 2-0 öne geçirdi. Karşılaşmanın 2-2 olmasından sonra Skela’nın karşılaşmanın son saniyelerinde penaltıdan attığı 3. golle FC Kaiserslautern deplasmandan 3-2 galip ayrıldı. 
     Altıntop, lig maçlarında attığı toplam 6 golle FC Bayern Münih’de oynayan Roy Makaay ile birlikte gol krallığında lider konuma geldi. 
     Altıntop ile Roy Makaay’ı 4 golle SV Werder Bremen’li Ivan Klasniç izliyor. 
     FC Bayern Münih de, sahasında Ballack, Mehmet Scholl ve Roy Makaay’ın attığı gollerle, milli futbolcu Yıldıray Baştürk’ün de oynadığı Hertha BSC Berlin’i 3-0 yenerek, 9 puanla liderliğini korudu. 
     Milli futbolcu Ümit Davala’nın oynadığı SV Werder Bremen, evinde VFB Stuttgart ile 1-1 berabere kalarak 7 puanla 2., milli futbolcu Hamit Altıntop’un oynadığı Fenerbahçe’nin Avrupa Şampiyonlar Ligi’nde gruptaki rakiplerinden FC Schalke 04 de yine sahasında Borussia Mönchengladbach ile 1-1 berabere kalarak 3. sıraya yerleşti. 
     Bundesliga’nın 3. hafta karşılaşmalarında bugün alınan sonuçlar şöyle 
     FC Köln-FC Kaiserslautern 2-3 FC Bayern Münih-Hertha BSC Berlin 3-0 FC Schalke 04-Borussia Mönchengladbach 1-1 VFL Wolfsburg-TSV Bayer 04 Leverkusen 2-1 SV Werder Bremen-VFB Stuttgart 1-1 Hamburg SV-Hannover 96 1-1 Eintracht Frankfurt-FC Nürnberg 1-0 Bundesliga’da yarın da MSV Duisburg-BV Borussia Dortmund ve Arminia Bielefeld-FSV Mainz 05 maçları yapılacak. 
     
</TEXT>
</DOC>
