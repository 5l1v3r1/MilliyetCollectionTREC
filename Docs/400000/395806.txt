<DOC>
<DOCNO> 395806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sonsiy26.html </URL>
<DATE> 2005/11/17/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Erdoğan, Putin ve Berlusconi ile biraraya geldi 
</HEADLINE>
<TEXT>

     Başbakan Recep Tayyip Erdoğan, Rusya Federasyonu Devlet başkanı Vladimir Putin ve İtalya Başbakanı Silvio Berlusconi ile görüştü. 
     Erdoğan, Putin ve Berlusconi, Mavi Akım Projesi’nin resmi açılış töreninin ardından, Samsun’un Çarşamba ilçesi Durusu köyünde bulunan Mavi Akım İstasyonu yemekhanesinde yemek yediler. 
     Yemeğin mönüsünde sebze çorbası, zeytinyağlı enginar, mevsim salatası, dana madalyon, kuzu pirzola, ızgara tabağı, pirinç pilavı ve geleneksel Türk tatlılarının bulunduğu öğrenildi. 
     Liderler, yemeğin ardından tesislerin idare bölümüne geçerek yaklaşık 45 dakika süren bir görüşme yaptılar. Görüşmenin ardından Erdoğan, Putin ve Berlusconi, bir minibüsle Durusu’dan ayrılarak Çarşamba Havaalanına hareket ettiler. 
     
</TEXT>
</DOC>
