<DOC>
<DOCNO> 392034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/sontur21.html </URL>
<DATE> 2005/11/03/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Otomobilde oynayan çocuk yanarak öldü 
</HEADLINE>
<TEXT>

     Sarıgazi’de babasına ait otomobilde oynayan bir çocuk, araçta çıkan yangında hayatını kaybetti. 
     Alınan bilgiye göre, Ramazan Bayramı’nın birinci gününde oğlu Ömer Yiğitsoy’u 11 yanına alarak Mimar Sinan Bulvarı Ufuk Caddesi’ndeki işyerine gelen oto tamircisi Bahri Yiğitsoy, oğlunu araçta bırakarak çalışmak için dükkana girdi. 
     Konuşma özürlü olduğu ve Küçükbakkalköy’deki Metin Sabancı Spastik Çocuklar Eğitim Merkezi’nde öğrenim gördüğü belirtilen Ömer Yiğitsoy’un içinde oyun oynadığı otomobil, bir süre sonra, henüz belirlenemeyen nedenle alev aldı. 
     Kısa sürede aracı saran alevleri fark eden baba Bahri Yiğitsoy’un oğlunu kurtarma çabaları sonuç vermedi. Ömer Yiğitsoy, çıkan yangında yanarak hayatını kaybetti. 
     Olay yerine gelen itfaiye ekipleri, araçtaki yangını söndürdükten sonra Ömer Yiğitsoy’un cesedinin Adli Tıp Kurumu’na kaldırılmasını sağladı. 
     Olay sırasında el ve kollarında yanık yaraları oluşan Bahri Yiğitsoy, oğlunun ölümü üzerine fenalık geçirdi. 
     
</TEXT>
</DOC>
