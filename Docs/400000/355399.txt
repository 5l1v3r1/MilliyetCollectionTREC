<DOC>
<DOCNO> 355399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/son/sondun27.html </URL>
<DATE> 2005/06/25/ </DATE>
<TIME> 21.35 </TIME>
<AUTHOR>  </AUTHOR>
<HEADLINE>
ETA, Madrid'te arabada bomba patlattı... 
</HEADLINE>
<TEXT>

     İspanya’nın başkenti Madrid’te bir stadyumun otoparkındaki arabada bomba infilak etti. 
     Ülkenin kuzeyindeki Bask bölgesinin bağımsızlığı için mücadele eden terör örgütü ETA’nın telefonla üstlendiği bombalı saldırı, TSİ 20.00 sıralarında Madrid’in San Blas mahallesindeki Peineta 
     Stadyumu’nun otoparkında meydana geldi. 
     Tüm terör eylemlerinde olduğu gibi yine bomba patlamadan 1 saat önce Bask bölgesinde çıkan Dara gazetesini telefonla arayarak saldırıyı haber veren ETA, son 4 ay içinde aynı bölgede 3. kez aynı tip bombalı saldırısını düzenledi. 
     Verilen bilgilerde, bombanın patlamasıyla arabanın infilak ettiği ve şans eseri çevrede kimsenin olması nedeniyle ölü veya yaralı bulunmadığı belirtildi. 
     ETA’nın aynı bölgedeki diğer saldırılarından şubat ayında 43, mayıs ayında 3 kişi yaralanmıştı. 
     Öte yandan İspanyol Hükümeti, barışın sağlanması için terör örgütü ETA’nın "silah bırakmasını" istemeye devam ediyor. Hükümet yetkilileri, silah bırakmaması halinde ETA üyeleri ile diyaloga girilemeyeceğini söylese de, muhalefetteki Halk Partisi tarafından iktidara sert eleştiriler gönderiliyor. 
     
</TEXT>
</DOC>
