<DOC>
<DOCNO> 352607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sonsiy25.html </URL>
<DATE> 2005/06/16/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Büyükanıt'tan türban krizi yorumu Biraz fazla abartıldı 
</HEADLINE>
<TEXT>

     Kara Kuvvetleri Komutanı Orgeneral Yaşar Büyükanıt, Atatürk Üniversitesi’ndeki mezuniyet törenine başörtülü bir velinin alınmamasıyla ilgili olarak "Toplumun tansiyonunu yükseltecek şeylerden kaçınmak lazım" dedi. 
     Orgeneral Büyükanıt, askeri birlikleri denetlemek üzere geldiği Erzurum’da Vali Celalettin Güvenç’i makamında ziyaret etti. 
     Ziyaretin ardından, bir gazetecinin, Atatürk Üniversitesi’ndeki mezuniyet törenine başörtülü bir velinin alınmamasıyla ilgili sorusu üzerine, Orgeneral Büyükanıt, bir asker olarak bu konuda yorum yapmanın kendisine düşmeyeceğini belirtti. 
     Orgeneral Büyükanıt, şöyle konuştu 
     "Ama aldığım bilgi şu Kapıdaki bir görevlinin şeyi, yoksa eşarba hiç kimse bir şey demez. Bir iletişim kopukluğu. Biraz fazla abartıldı. Olmasa daha iyi. Sayın Rektörümüz, üniversitenin kapısında kıyafet kontrolü mü yapıyor. İçerde törenle ilgili şeyleri yapıyordur. 
     Böyle toplumun tansiyonunu yükseltecek şeylerden kaçınmak lazım. Ama tabii bazı şeylerde de kararlı olmak lazım. Ama o çizgiyi, tabii yöneticilerin uygun yerden çizmesi lazım." Orgeneral Büyükanıt, bir gazetecinin konuyla ilgili referandum yapılmasıyla sorusuna ise "Bunlara girmek istemiyorum" yanıtını verdi. 
     Orgeneral Büyükanıt, daha sonra Erzincan’a hareket etti. 
     
</TEXT>
</DOC>
