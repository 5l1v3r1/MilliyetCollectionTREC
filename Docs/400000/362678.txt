<DOC>
<DOCNO> 362678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sondun17.html </URL>
<DATE> 2005/07/20/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Bombaların 'beyni' yakalandı mı 
</HEADLINE>
<TEXT>

     Pakistanlı istihbarat kaynakları, Londra saldırılarıyla bağlantısı olduğu sanılan İngiltere vatandaşı bir Müslüman'ın yakalandığı bildirirken, yetkililer bu açıklamayı yalanladılar. 
     Pakistan istihbarat kaynakları, Harun Reşid Esvad'ın hafta başında Lahor'da gözaltına alındığını söylediler. 
     Esvad'ın, terörle bağlantısı olduğu sanılan militanlara ve medreselere yapılan operasyonlarda yakalandığı belirtildi. 
     Associated Press'e açıklama yapan bir istihbarat yetkilisi de Londra saldırılarıyla doğrudan bağlantısı olan önemli bir kişiyi ele geçirdiklerini söyledi. 
     Güvenlik kaynakları, baskınlarda 150'den fazla kişinin gözaltına alındığını belirttiler. 
     Esvad'ın, dün Pakistan'da patlayıcılar ve çok miktarda parayla yakalanan, adı açıklanmayan militan olduğu sanılıyor. 
     İstihbarat kaynaklarından biri, Esvad'ın beline sardığı patlayıcılarla dolaştığını ve İngiliz pasaportu taşıdığını söyledi. 
     Reşid Harun Esvad isminin, Amerikan istihbarat verilerinde, El Kaide ile bağlantılı olan bir kişi olarak yer aldığı belirtiliyor. 
     Pakistan Enformasyon Bakanı Şeyh Raşid Ahmet ise Harun Reşid adında birini yakalamadıklarını kaydederek, istihbarat kaynaklarının açıklamasını yalanladı. 
     
</TEXT>
</DOC>
