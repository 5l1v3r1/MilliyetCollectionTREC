<DOC>
<DOCNO> 379045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sontur18.html </URL>
<DATE> 2005/09/16/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Kırmızı ışıkta silahlı saldırıya uğradı 
</HEADLINE>
<TEXT>

     Mersin’de, tatilini geçiren gurbetçinin, otomobiliyle kırmızı ışıkta durduğunda, başka bir otomobilden inerek yanına gelen kişinin silahlı saldırısı sonucu yaralandığı bildirildi. 
     Emniyet Müdürlüğü yetkilileri, Suudi Arabistan’da işçi olarak çalışan Ali Kuş’un 36 , yabancı plakalı otomobiliyle Pozcu Semti’ndeki ailesinin evine giderken Karacailyas Kavşağı’nda, kırmızı ışıkta durduğu sırada bir kişinin tabancalı saldırısına uğradığını belirttiler. 
     Yetkililer, göğsünden yaralanan Ali Kuş’un, otomobiliyle Devlet Hastanesi’ne geldiğini ve ilk müdahalenin ardından Mersin Üniversitesi Tıp Fakültesi’ne sevk edildiğini, hayati tehlikesinin bulunmadığını kaydettiler. 
     Bu arada, plakası henüz belirlenemeyen otomobille kaçan saldırgan ile yanındaki 2 kişinin yakalanması amacıyla çalışmaların ve olayla ilgili soruşturmanın sürdürüldüğü bildirildi. 
     
</TEXT>
</DOC>
