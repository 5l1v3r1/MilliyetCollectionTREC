<DOC>
<DOCNO> 369861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/yasam/yas02.html </URL>
<DATE> 2005/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bataklıklardan sızan tehlike 
</HEADLINE>
<TEXT>


Sibirya'da 11 yıldır ilk kez çözülmeye başlayan bataklıklardan, diğer tüm gazlara oranla 20 kat daha zararlı olan metan gazı çıkmaya başladı 

Cenk Başlamış - Moskova 

Atmosfere karışıyor 
SİBİRYA'DAKİ donmuş bataklıkların global ısınma nedeniyle çözülmesi sonucu atmosfere metan gazı karışmaya başlaması, dünyayı tehlikeyle karşı karşıya bıraktı. Metan gazı rezervinin yüzde 25'inin yer aldığı Sibirya'daki bataklıklar, 11 bin yıldır ilk kez çözülmeye başladı. Rus ve İngiliz bilim adamlarının araştırması sonucunda, metanın su yüzüne çıkmaya başladığı belirlendi. 

Durdurulamayabilir 
ZEHİRLİ gazın bulunduğu alan, Fransa ve Almanya'nın toplam büyüklüğüne eşit. Metanın global ısınmaya yol açan diğer gazlara oranla en az 20 kat zehirli olması tehlikenin büyüklüğünü kanıtlıyor. Bataklığın altındaki metan miktarının 70 milyar ton civarında olduğu tahmin ediliyor. Sibirya'da yaşanan bu sürecin büyük bir olasılıkla artık durdurulamayacağı söyleniyor. 


</TEXT>
</DOC>
