<DOC>
<DOCNO> 378377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/soneko49.html </URL>
<DATE> 2005/09/14/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Enver Ören İhlas Holdig hisselerini RP Capital'e devretti... 
</HEADLINE>
<TEXT>

     Enver Ören'in İhlas Holding'te sahip olduğu 26 milyon 400 bin adet hisse, tasarruf hakkıyla birlikte RP Capital'e virman yoluyla teslim edildi. 
     Enver Ören'in, İhlas Holding'te sahip olduğu hisselerle ilgili Borsa'ya gönderdiği açıklamada, 8 Eylül 2005 tarihinde yapılan açıklamada, İhlas Holding'te sahip olduğu hisselerin 20 milyon dolarlık kısmı için yurtdışında yerleşik RP Explorer Master Fund RP Capital lehine kısmen ya da tamamen kullanılmak üzere 18 ay boyunca alım hakkı opsiyon tanındığı ve bu işleme konu olmak üzere 60 milyon 400 bin adet İhlas Holding hissesinden 34 milyon adetlik kısmının 8 Eylül 2005 tarihinde her türlü tasarruf hakkıyla birlikte RP Capital'e virman yoluyla teslim edildiği anımsatıldı. 
     Açıklamada, ''Bu kez kalan 26 milyon 400 bin adet İhlas Holding hissesi bugün her türlü tasarruf hakkıyla birlikte RP Capital'e virman yoluyla teslim edilmiştir'' denildi. 
     Buna göre 1.03 YTL fiyatından 20 milyon 301 bin 266 adet İhlas Holding hissesi için, 1.19 YTL fiyatından 13 milyon 4 bin 177 adet İhlas Holding hissesi için 14 Mart 2007 tarihine kadar herhangi bir günde icra edilebilecek şekilde kısmen ya da tamamen kullanılmak üzere alım hakkı opsiyon RP Capital'e tanındı. 
     Ören, RP Capital'in bu süre zarfında yukarıda bahsedilen opsiyon hakkını kullanmadığı takdirde hisse senetlerinin tamamını şahsına iade edeceğini bildirdi. 
     
</TEXT>
</DOC>
