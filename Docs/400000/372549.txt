<DOC>
<DOCNO> 372549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sonspo38.html </URL>
<DATE> 2005/08/24/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Beşiktaş, FC Vaduz maçı hazırlarını tamamladı... 
</HEADLINE>
<TEXT>

     Beşiktaş, UEFA Kupası 2. ön eleme turu rövanş maçında yarın FC Vaduz takımıyla yapacağı karşılaşmanın hazırlıkların tamamladı. 
     Öğle saatlerinde BJK Nevzat Demir Tesisleri’nde kampa giren siyah-beyazlıların, akşam teknik direktör Rıza Çalımbay yönetiminde basına kapalı gerçekleştirilen antrenmanda taktik ağırlıklı çift kale maç yaptıkları öğrenildi. 
     Antrenmanda ismi UEFA’ya bildirilmeyen Kleberson ve cezalı olan Tümer’in yanı sıra Güven, Mehmet Sedef, Ramazan, İbrahim Akın ve Volkan’ın ayrı bir grup halinde çalıştığı bildirildi. 
     Rıza Çalımbay’ın belirlediği 20 kişilik kamp kadrosunda şu oyuncular yer alıyor 
     Cordoba, Murat, Tayfur, İbrahim Üzülmez, Sergen, Adem, Çağdaş, Ali Güneş, Pancu, Gökhan, İbrahim Toraman, Ailton, Ahmed Hassan, Youla, Koray, Okan, Ali Tandoğan, Veysel, Mustafa, Ahmet Dursun. 
     
</TEXT>
</DOC>
