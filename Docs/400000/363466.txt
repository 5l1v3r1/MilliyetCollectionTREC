<DOC>
<DOCNO> 363466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sonspo39.html </URL>
<DATE> 2005/07/22/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Aziz Kocaoğlu"Olimpiyat Köyü'nde yüzde 1 eksiğimiz kaldı" 
</HEADLINE>
<TEXT>

     İzmir Büyükşehir Belediye Başkanı Aziz Kocaoğlu, "Olimpiyat Köyü’nde yüzde 1 eksiğimiz kaldı" dedi. 
     Kentte 11-21 Ağustos günleri arasında yapılacak Dünya Üniversiteler Yaz Spor Oyunları UNIVERSIADE 2005 İzmir 
     hazırlıklarının son aşamada olduğunu belirten Kocaoğlu, hazırlıklarla ilgili gazetecilere bilgi verdi. Kocaoğlu, oyunların açılışına Cumhurbaşkanı Ahmet Necdet Sezer, TBMM Başkanı Bülent Arınç, Başbakan Recep Tayyip Erdoğan başta olmak üzere tüm protokolü davet ettiklerini bildirdi. UNIVERSIADE 2005’in açılışını, törende bulunan en üst düzeydeki protokolün yapacağını belirten Kocaoğlu, "Tesislerde ufak tefek rötuşlar kaldı. Bizi en çok uğraştıran Olimpiyat Köyü oldu. Olimpiyat Köyü’nde yüzde 1 eksiğimiz kaldı. Burada yüzde 1’se diğer bütün tesislerde de bu kadardır. Olimpiyat Köyü’nün çevre düzenlemesine çok büyük kaynak ayırdık" diye konuştu. 
     
</TEXT>
</DOC>
