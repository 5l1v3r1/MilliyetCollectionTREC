<DOC>
<DOCNO> 393725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sondun51.html </URL>
<DATE> 2005/11/10/ </DATE>
<TIME> 23.45 </TIME>
<AUTHOR>  </AUTHOR>
<HEADLINE>
Johnson-Sirleaf, Liberya Devlet Başkanlığı zaferini ilan etti 
</HEADLINE>
<TEXT>

     Liberya'da futbol yıldızı George Weah ile eski Maliye Bakanı Ellen Johnson-Sirleaf'in yarıştığı devlet başkanlığı seçiminde, Johnson-Sirleaf zaferini ilan etti. 
     Oyların 90.8'inin sayıldığı, Johnson-Sirleaf'in oyların yüzde 59,1'ini, Weah'ın ise yüzde 40,9'unu aldığı belirtildi. 
     Harvard mezunu, 67 yaşındaki Johnson-Sirleaf, Associated Press ajansına yaptığı açıklamada, ''Liberya halkının kendisine güvendiğini açıkça ifade ettiğini'' söyledi. 
     Eski bakan, halkın, ülkenin kalkınmasını sağlayacak reformları yapacak ekibi yönetmesi için kendisini seçtiğini belirtti. 
     Ünlü futbolcu Weah ve eski Maliye Bakanı Johnson-Sirleaf, 11 Ekim'de yapılan ilk turda en fazla oyu alan iki aday olarak ikinci tura kalmıştı. 
     Johnson-Sirleaf, seçim sonuçlarının resmen ilan edilmesinden sonra Afrika kıtasının seçilmiş ilk kadın devlet başkanı olacak. 
     
</TEXT>
</DOC>
