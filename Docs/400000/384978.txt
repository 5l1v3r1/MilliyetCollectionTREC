<DOC>
<DOCNO> 384978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/siyaset/siy10.html </URL>
<DATE> 2005/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Acelesi yok, gereği de yok 
</HEADLINE>
<TEXT>



Hükümetin planı, Güney Kıbrıs'a Türk liman ve havaalanlarını açacak olan Ek Protokol'ün TBMM'de onaylanarak eksiksiz uygulanmasını geciktirmek. Hükümetin tutumunu, Başbakan Erdoğan, çarşamba günü NTV'de şu sözlerle belli etti "Ortada verilmiş kesin bir kararımız yok. 'Şu zaman mı olsun, bu zaman mı olsun' diye bir takvim yok, acelesi de yok, gereği de yok. Olmadığı için de şu anda değerlendirmemizi yapıyoruz, ondan sonra kesin kararımızı vereceğiz." Erdoğan, aynı söyleşide, "KKTC'ye izolasyonu kaldırın, limanları açalım mı diyorsunuz " sorusuna da, "Aynen" karşılığını verdi. Gül de, NTV'ye yaptığı açıklamada, Ek Protokol'ün TBMM'den geçeceğine inandığını söyledi. 




</TEXT>
</DOC>
