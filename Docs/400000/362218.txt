<DOC>
<DOCNO> 362218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sonyas11.html </URL>
<DATE> 2005/07/18/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Aldatmacalara kanmayın, tatilinizi zehir etmeyin 
</HEADLINE>
<TEXT>

     Arzu ÇETİK İZMİR, DHA 

      BÜTÜN bir yılın yorgunluğunu atmak için yaptığınız tatil planlarınızda bir paket tur ya da devre mülk varsa Tüketici Koruma Derneği'nin TÜKODER uyarılarına kulak verin. İzmir Şube Başkanı Gülçin Tonguç, seyahat acentelerinin çeşitli aldatmacalarla tüketicileri kandırdığını ileri sürerek, sözleşmelerin okunmadan kesinlikle imzalanmaması gerektiğini vurguladı. Tüketicilere seyahat acentelerini çok iyi araştırmadan başvurmamaları uyarısında bulunan Tonguç, Çok fazla seyahat acentesi var. Çok cazip fiyatlar sunuyorlar. Fiyatlara kapılmasınlar. Önemli olan alacakları hizmet'' dedi. 
     TÜKODER İzmir Şube Başkanı Gülçin Tonguç, yaz döneminde tüketicilerden en çok paket tur ve devre mülk ile ilgili konularda şikayetler geldiğini açıkladı. Tüketicilere seyahat acentelerini çok iyi araştırmadan başvurmamaları uyarısında bulunan Tonguç, Çok fazla seyahat acentesi var. Çok cazip fiyatlar sunuyorlar. Fiyatlara kapılmasınlar. Önemli olan alacakları hizmet'' dedi. Tonguç, paket turlarla ilgili ayda en az 10-15 şikayet geldiğini söyledi, Paket tur başlamadan önce, sözleşmenin yazılı olarak yapılmasının ve bir nüshasının tüketiciye verilmesinin zorunlu olduğunu belirten Tonguç, Sözleşmenin seyahatle ilgili A'dan Z'ye herşeyi kapsaması gerekiyor. Paket turlarla ilgili yönetmeliğin 6'ıncı maddesine göre sözleşmenin seyahatin başlangıç tarihinden, bitiş tarihine, duraklama yerlerinden, ulaşım araçlarının cinsine, hangi koltukta oturacağına, yemek öğün sayısından rehber ücretlerine, fesih koşullarından mola yerlerine, ödeme planına, konaklanacak otelin sınıfına kadar her türlü ayrıntının bulunması gerekiyor. Bunlar tüketicinin huzurlu bir tatil geçirmesi için önemli unsunlar'' diye konuştu. Paket turlarla ilgili derneğe daha çok otellerin sınıfı konusunda şikayet geldiğini açıklayan Tonguç şöyle devam etti 
     Tüketici sözleşmeye 5 yıldızlı otelde konaklayacak diye imza atıyor. Ancak gittiğinde daha düşük sınıftaki bir otelle karşı karşıya kalabiliyor. Bu durumda acente yükümlülüğünü yerine getirmemiş sayılır. Seyahat acentesi eğer tüketici paket tura devam etmek istiyorsa tüketiciye maliyet getirmeden başka bir yerde konaklatmak zorunda. Tüketici devam etmek istemiyorsa ödediği tüm parayı ödemek koşuluyla ve ücretsiz olarak istediği yere ulaşımını sağlama yükümlülüğünde. Acenteler 5 yıldızlı otele göre ücret alıyor. Aradaki farkı da ödeyebilir. Sadece otel konusunda değil. Sözleşmede yer alan hizmetlerden birinin bile gerçekleşmemesi durumunda tüketicinin böyle bir hakkı var. Gelen bir diğer şikayet konusu ise konaklama süresi. Örneğin 7 gün yerine 6 gün konaklama olabiliyor. Tüketici konaklama yerine ulaştıktan sonra, paket turun başlayıp başlamadığını önğrenmeli. Tüketici her zaman sözleşme koşullarının yerine getirilmesini isteyebilir.'' 
     
     FİYAT ARTIŞLARINDA TÜKETİCİ BİLGİLENDİRİLMELİ 
     Paket turlarda tüketicinin fiyat artışıyla karşılaşması durumunda bu durumun tüketiciye seyahat acentesi tarafından 7-10 gün içinde bildirilmesi zorunluluğu bulunduğunu kaydetti. Tonguç, Tüketiciye bunun kabul edip etmediği sorulur. Kabul ediyorsa ek sözleşme yapılır. Kabul etmiyorsa acente tüketicinin ödediği parayı 10 gün içinde geri ödemek zorunda. Acente tüketici kabul ettiği taktirde başka bir paket tura da yönlendirebilir'' dedi. Tüketicinin de paket turu iptal etmesi durumunda acenteye 7-10 içinde haber vermesi, bu süre zarfında acenteyi sıkıntıya sokmamak ve yerine başka bir müşteri bulunmasına imkan sağlamak açısından haber verme zorunluluğu bulunduğuna dikkat çekti. Son zamanlar gazetelerde ilan veren acentelerin yarım ya da tam pansiyon yerine herşey dahil'' deyimini kullandığına dikkat çeken Tonguç, İnsanlara açık büfe kahvaltı, öğle ve akşam yemekleri, sınırsız içkiler cazip geliyor. Tüketici burada önce kaliteyi düşünmeli. Aldığı hizmet kalitesine dikkat etmeli. Bu yıl henüz herşey dahil kapsamında bir şikayet gelmedi. Merakla bekliyorum'' dedi. Sözleşmelerin de genellikle tüketicilerin önüne hazır geldiğini hatırlatan Tonguç, sözleşme maddeleri için de tüketicinin kendisine aykırı gelen bir maddeyi bütünlüğü bozmayacak şekilde değiştirme hakkına sahip olduğunu kaydetti. 
     
     DEVREMÜLK TATİLLERİNDE OYUNLARA DİKKAT 
     Tonguç, yaz döneminde paket turun yanında devremülk tatil sözleşmeleriyle ilgili şikaletlerle de karşı karşıya kaldıklarını açıkladı. Genellikle yolda anket yapılarak başlayan süreçte insanların kandırıldığını iddia eden Tonguç, Anket yapıyorlar ve bir hafta tatil kazandınız diyerek sizi bir süre sonra belli bir yere çağrıyorlar. Ödeme planı sunuluyor. Bundan nasıl cayarsınız, koşulları nedir gibi asıl bilgiler verilmiyor. Sözleşme okutulmuyor. Hatta baştan daha cayma hakkı tüketicinin elinden alınıyor. Caymayacağına dair belge alınıyor. Tüm aldatmacalar oynanıyor'' dedi. Devremülk ile ilgili sözleşmelerde sık sık eski tarih atılmasıyla ilgili şikayetler geldiğini kaydeden Tonguç, Eski tarih atılarak tüketicinin bütün hakkını elinden alıyorlar. Tüketicinin 10 gün içinde itiraz etme hakkı varken eski tarih atılması bu hakkı elinden alıyor. İşletmeler burada kurdan tüketiciye fayda sağlayacaklarını ileri sürüyor. Yok öyle birşey. Burada şahitleri devreye sokarak, sözleşmenin o tarihte yapılmadığını kanıtlamak için mücadele veriyoruz'' dedi. Tüketiciye sözleşmelerin zorla imzalatıldığını öne süren Tonguç, Şikayette bulunanlar kendilerinin korkunç bir müzik içinde salona ya da odaya alındığını, ne içirdiklerini bile anlayamadan imza attıklarını anlatıyor. Eve geldiklerinde ise şaşkınlık içinde nasıl vazgeçeceklerini düşünüyorlar. İşletmeyle görüştüklerinde ise hiçbirşey yapamayacaklarını çünkü tarihin geçtiğini söylüyorlar'' dedi. Her ay bununla ilgili Sanayi ve Ticaret Bakanlığı'na bağlı 30-40 kişinin şikayet dosyasının çıktığını belirten Tonguç, 600 milyon liraya kadar olan şikayetlerde İl Hakem Heyeti'ne başvurarak 15 gün içinde icra yoluyla tahsil edebileceğini, 15 gün içinde bu gerçekleşmezse bunun üzerindeki rakamlarda ise mahkemeye gidebileceğini vurguladı. 
     
</TEXT>
</DOC>
