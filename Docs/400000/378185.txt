<DOC>
<DOCNO> 378185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sontur38.html </URL>
<DATE> 2005/09/13/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Irak'ta trafik kazasında ölen şöförün cenazesi toprağa verildi... 
</HEADLINE>
<TEXT>

     Türkiye’den aldığı yükü Irak’a götürürken Bağdat yakınlarında geçirdiği trafik kazasında ölen kamyon şoförü İbrahim Yiğit’in 52 cenazesi, Gaziantep’in Nurdağı ilçesinde toprağa verildi. 
     Kaza geçirdiği 5 Eylül Pazartesi gününden beri Bağdat’ta kalan İbrahim Yiğit’in cenazesi, Türkiye’deki yakınları ve nakliyat şirketlerinin 9 gün süren uğraşları sonucu Gaziantep’e getirildi. 
     Cenaze törenine, Yiğit’in ailesi, yakınları ve şoför arkadaşları katıldı. Yiğit’in cenazesi, Merkez Camii’nde kılınan namazın ardından, Nurdağı Hurşit Mezarlığı’nda toprağa verildi. 
     İbrahim Yiğit’in eşi Fatma Yiğit cenaze töreni sırasında fenalık geçirirken, cenaze töreni için askerlik yaptığı Adana’dan izinli gelen büyük oğlu Ömer Yiğit, babasının tabutuna sarılarak ağladı. 
     
</TEXT>
</DOC>
