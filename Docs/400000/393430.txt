<DOC>
<DOCNO> 393430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonsiy02.html </URL>
<DATE> 2005/11/09/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Erdoğan, Topbaş ve Güllüce ile görüştü 
</HEADLINE>
<TEXT>

     Başbakan Recep Tayyip Erdoğan, İstanbul Valisi Muammer Güler, Büyükşehir Belediye Başkanı Kadir Topbaş ve Büyükşehir Belediye Meclis 1. Başkan Vekili İdris Güllüce ile görüştü. 
     Erdoğan, Atatürk Havalimanı VIP Salonu’nda kendisini karşılamaya gelen Güler, Topbaş, Güllüce ve AK Parti İstanbul İl Başkanı Mehmet Müezzinoğlu ile basına kapalı gerçekleşen görüşme yaklaşık 40 dakika sürdü. Görüşmenin ardından gazetecilerin sorularını yanıtlamak istemeyen Topbaş, İdris Güllüce’nin eski görevi olan belediye başkan vekilliğine devam etmeyeceğini söyledi. 
     İdris Güllüce de, "Sizi havalimanına Başbakan Erdoğan mı çağırdı " şeklindeki soru üzerine, Başbakan Erdoğan’ı karşılamaya her zaman geldiğini kaydetti. 
     "İstifa mı ettiniz, yoksa görevden mi alındınız " şeklindeki soruları yanıtsız bırakan Güllüce, İstanbul için çalışmalarına devam edeceğini bildirdi. 
     Başbakan Erdoğan, İdris Güllüce ile tokalaştıktan sonra makam aracına binerek havalimanından ayrıldı. 
     
</TEXT>
</DOC>
