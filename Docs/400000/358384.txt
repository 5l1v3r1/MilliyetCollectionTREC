<DOC>
<DOCNO> 358384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sonsiy20.html </URL>
<DATE> 2005/07/05/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Vali Göksu Emeklilik dilekçem onaylandı, geriye dönüşü imkansız 
</HEADLINE>
<TEXT>

     İzmir Valisi Yusuf Ziya Göksu, emeklilik dilekçesinin onaylandığını belirterek, "Bu kararımda hiçbir emir, tavsiye gelmedi. Kararı tamamıyla kendim verdim. Bunun geriye dönüşü imkansız" dedi. 
     Vali Göksu, İzmir Gazeteciler Cemiyeti İGC Başkanı Erol Akıncılar’ı ziyaret etti. 
     Göksu, İzmir’de 2,5 yıllık görev yaptığı sürede her şeyi basın ile beraber yaptıklarını, şeffaf davrandığını, açılışlar, temel atmalar ve törenlere basın ile gittiğini söyledi. Göksu, mutluluk ve üzüntüleri basın ile paylaştıklarını belirterek, "Şahsınızda bütün basına teşekkür ederim" dedi. Göksu, konuşmasına şöyle sürdürdü 
     "Çok güzel bir diyalog sağlamıştık. Takımın her oyuncusu layıkıyla görevini yapmaya çalışıyordu. Ben bir orkestra şefiydim, yönetmeye çalışıyordum. Tüm daire müdürleri, meslek odalarıyla motivasyonu sağladık." 36 yıllık meslek hayatının "çok parlak" geçtiğini, ancak bunun 
     bir Shop Miles biletine feda edildiğini ifade eden Göksu, şöyle devam etti 
     "Bunu asla kabul etmem mümkün değildir. Türkiye’de ilk kez bir vali kendisi için müfettiş talep ediyor. Bunun altını çiziyorum. 
     Müfettiş talep ettikten 10 dakika sonra emeklilik dilekçemi gönderdim. 
     Yine hodri meydan diyorum. Rahat çalışsınlar diye izne ayrıldım. Daha ne yapabilirim Toprak ile dost olmak dışında hiçbir ilişkim yoktur. 
     Dün mülkiye müfettişlerine evimin anahtarını verdim. Basın mensuplarına da verebilirim. 23 yıllık evimdir. Eğer o evin banyosunda, tuvaletinde 1 santimetrekare fayans veya karonun Toprak’a ya da başkasına ait olduğunu görürseniz, emeklilikten vazgeçip istifa edeceğim, her şeyden uzaklaşacağım. Bu kadar iddialı söylüyorum. Ama böyle bir dostluğu insanların kendi ilişkileri nedeniyle başka bir boyuta çekmesini affedemiyorum." 
     
     "EMEKLİLİK DİLEKÇEM ONAYLANDI" 

     Göksu, emeklilik dilekçesini verdikten sonra sonucunu kendisinin takip ettiğini kaydederek, şunları söyledi 
     "Emeklilik dilekçem dün akşam geldi. Emeklilik işlemlerim onaylandı. Şu anda size emeklilik işlemleri onaylanmış bir vali olarak hitap ediyorum. Tabi bu onaylandıktan sonra dönüşü imkansız. Zaten ben de dönüşü olmayan bir dilekçe göndermiştim. Bu dilekçemde hiçbir emir, tavsiye, telkin gelmedi. Bu kararı kendim verdim. Hatta imzaladıktan sonra eşime haber verdim. Hayırlı olsun dedim. 
     Hayatım boyunca onurla, gururla yaşadım. Bu sür manşetle yaşamam mümkün değil. Bana gösterilen ilgiye canı gönülden teşekkür ederim. 
     İzmirlilerin, meslek odalarının, basının 6 gündür bana gösterdiği ilgiye teşekkür ederim. Ben buna layık değildim. Çocuklarıma, torunlarıma böyle bir sür manşeti bırakamazdım. Ne olduysa İzmir’e ve İzmirlilere oldu. Bana bir şey olmadı. Ahengimizi, mutluluğumuzu ve takım oyunumuzu bozdular." 
     
     EMEKLİLİK PLANLARI 

     Ankara Ümitköy’de 4 yıl önce aldığı bir evi olduğunu, emekliliğini burada geçireceğini ifade eden Göksu, "Yoruldum, dinleneceğim. Ne yapacağıma dair kararı dinç bir kafayla vereceğim. 
     Zaten Londra’yı bunun için tercih etmiştim. Çünkü UNIVERSIADE oyunları vardı. Çok yoğun geçecekti" dedi. 
     Göksu, 1,5 ay önce oğlunun yemin töreni için İstanbul’a gittiğinde, Nakkaştepe’de Aydın Doğan’ı ziyaret ederek, İzmir’e bir İletişim Meslek Lisesi yaptırmasını istediğini, ardından Turgay Ciner’i ziyaret ederek İzmir’e bir okul yaptırma sözü aldığını söyledi. 
     İzmir için büyük projeler hayal ettiğini, ancak gerçekleştiremediğini belirten Vali Göksu, "İnciraltı’na 3 bin kişilik kongre merkezi ve Çeşme’de termal tedavi merkezi yapmak hayalimdi. Ancak bir emeklilik engel oldu" diye konuştu. 
     Halis Toprak’ın kırmızı bültenle aranan bir kişi olmadığını, borçlarını taksitlendirdiğini ve ödeme planı çıkardığını belirten Göksu, "Lice’ye 7-8 fabrika yaptı. Onun sayesinde asayiş berkemal oldu. Dostumu dışlamam mümkün değil" dedi. 
     
     "YAP OKULUNU, YAŞAT ADINI" 

     Başlattığı "Yap Okulunu, Yaşat Adını" kampanyasıyla İzmir’e 57 okul kazandırdığını kaydeden Göksu, bu sayıyı 200’e çıkararak, dünya rekoru kırmayı hedeflediğini, ancak emekliliğinin buna engel olduğunu anlattı. 
     Göksu, kendisi hakkında çıkan haberlere karşı yasal haklarını kullanacağını söyledi. 
     İGC Başkanı Akıncılar ise İzmirlilerin Göksu’yu sevdiğini, sahip çıktığını ve "İzmir’e iz bırakan vali" olarak anılacağını belirtti. 
     Akıncılar, şunları kaydetti 
     "Ben ve sivil toplum kuruluşları, devletin 36 yıllık görevlisine sahip çıkması gerekirdi diye düşünüyoruz. Başbakanın, bakanların, sizin gibi güzel işler yapmış bir devlet görevlisine sahip çıkması lazım. Siz emekli vali oldunuz ama biz sizi yine de gönlümüzün valisi olarak kabul ediyoruz" dedi. 
     Bir gazetecinin "Ankara’da yaşamayı, politik hayata atılış olarak yorumlanabilir mi " şeklindeki soruya, Göksu, "Isparta’dan Merkez Valisi olurken de ’Maç bitmedi, half time oldu. Maç devam edecek’ demiştim. Farklı hakemler düdük çalmıştı. 4 yıl sürdü, Denizli Valisi oldum. O düdük çalanlarla çok bir araya geldik. Yarın ne olur bilemem inşallah başka kulvarlarda sivil toplum, dernek kuruluşu olabilir, bu maça yeniden devam edeceğim" diye karşılık verdi. 
     
</TEXT>
</DOC>
