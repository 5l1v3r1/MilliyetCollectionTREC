<DOC>
<DOCNO> 388031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sonspo34.html </URL>
<DATE> 2005/10/19/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Kartal'da Bolton hazırlıkları tamam 
</HEADLINE>
<TEXT>

     Beşiktaş, UEFA Kupası 2. tur H grubunda İngiltere'nin Bolton Wanderers takımı ile yarın akşam yapacağı ilk maçın hazırlıklarını tamamladı. 
     Siyah-beyazlılar, BJK Nevzat Demir Tesisleri'nde yaklaşık bir saat süreyle çalıştı. Özkaynak Düzeni Genel Koordinatörü Mehmet Ekşi yönetiminde, akşam saatlerinde gerçekleştirilen antrenmana, sakatlıkları bulunan Okan Buruk ve Souleymane Youla katılmadı. Sergen Yalçın, Tümer Metin ve Volkan Ünlü ise düz koşu yapmakla yetindi. 
     Kulüp doktoru Ayhan Optur, Sergen, Okan ve Youla'nın yanı sıra tam hazır olmadığı için antrenmanda kendisine farklı bir çalışma programı uygulanan Daniel Pancu'nun, Bolton Wanderers karşısında forma giyemeyeceğini açıkladı. 
     Siyah-beyazlı futbolcular, taktik ağırlıklı geçen antrenmanın ardından, BJK Nevzat Demir Tesisleri'nde kampa alındı. 
     
</TEXT>
</DOC>
