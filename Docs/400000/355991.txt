<DOC>
<DOCNO> 355991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sontur29.html </URL>
<DATE> 2005/06/27/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
İşçileri taşıyan kamyon devrildi 1 ölü, 20 yaralı 
</HEADLINE>
<TEXT>

     Mersin’in Tarsus İlçesi’nde, tarım işçilerini taşıyan kamyonetin devrilmesi sonucu, kaldırımda yürüyen bir kişi öldü, araçtaki 20 kişi hafif yaralandı. 
     Alınan bilgiye göre, Alifakı Köyü’nde, patlıcan toplama işinde çalışan tarım işçilerini taşıyan Mustafa Beşer 30 yönetimindeki 33 P 2591 plakalı kamyonet, Fatih Sultan Mehmet Bulvarı’nda devrildi. 
     Kaza sırasında kaldırımda bulunan Gülseren Albayrak 56 devrilen kamyonetin altında kalarak ağır yaralandı. Albayrak, kaldırıldığı Tarsus Devlet Hastanesi’nde kurtarılamadı. 
     Kazada, devrilen kamyonetin sürücüsü Mustafa Başer ile tarım işçileri Raziye Yol, İbrahim Çiftçi, Şira Başer, Hatice Gök, Emine Akkuş, Şerife Başer, Mert Sarıpınar, Hatice Kılınçer, Mahmut Sarıpınar, Yeter Beken, Adile Yüksek, Ahmet Başak, Nezihe Beğen, Türkan Dede, Zekiye Demirkır, Meryem Tokabük, Muhittin Kılınçer, Medine Aslan ve Ayşe Fırat hafif yaralandı. 
     Yaralılar, kaldırıldıkları Tarsus Devlet Hastanesi’nde ayakta tedavi edildikten sonra taburcu edildi. 
     
</TEXT>
</DOC>
