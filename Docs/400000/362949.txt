<DOC>
<DOCNO> 362949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/spor/spo11.html </URL>
<DATE> 2005/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Partiye hazırlık 
</HEADLINE>
<TEXT>


TOMSFED Başkanı Mümtaz Tahincioğlu Formula 1 Partisi'nin tanıtımını, "İstanbul Boğazı'nın nefes kesen doyumsuz güzelliğini dünyaca ünlü konuklarımıza yaşatmak istiyoruz" sözleriyle yaptı 


Formula 1 İstanbul Grand Prix yarışları öncesi düzenlenecek Formula 1 Partisi'nin tanıtımı Reina'da yapıldı. Otomobil Sporları Federasyonu TOMSFED ve Formula Derneği Yönetim Kurulu Başkanı Mümtaz Tahincioğlu, dev organizasyonla ilgili tüm hazırlıkların tamamlanmak üzere olduğunu ve pist üzerindeki detaylarda da son aşamaya gelindiğini belirterek, "Heyecan içinde o günü bekliyoruz. Türkiye Dünya sahnesine çıkacak" dedi. 
19 Ağustos'ta Reina'da organize edilecek Formula 1 İstanbul Grand Prix Partisi'nin önemine de değinen Tahincioğlu, "Bu partinin amacı, bir davet olmanın ötesinde, İstanbul Boğazı'nın eşsiz güzellikleriyle Türk misafirperverliğini tüm konuklarımıza yaşatabilmektir." diye konuştu. 


</TEXT>
</DOC>
