<DOC>
<DOCNO> 388036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sonspo39.html </URL>
<DATE> 2005/10/19/ </DATE>
<TIME> 23.40 </TIME>
<AUTHOR>  </AUTHOR>
<HEADLINE>
Kötünün iyisi... Fenerbahçe - Schalke 04 3-3 maç sonucu 
</HEADLINE>
<TEXT>

     Şampiyonlar Ligi E Grubu Temsilcimiz Fenerbahçe, Kadıköy'de ağırladığı Almanya'nın güçlü kulüplerinden Schalke 04 ile heyecan dolu karşılaşma sonrasında 3-3 berabere kaldı. İlk yarıya iyi bir başlangıç yapan Fenerbahçe, ikinci yarıda bu üstünlüğü korumakta zorlandı. İkinci yarının başlamasından itibaren fenerbahçe kalesine yüklenen Schalke 04 aradığı golü 59. dakikada Lincoln ile buldu. Temsilcimiz daha bu golün şokunu üzerinden atamadan 61 dakikada yine Lincoln'ün golüne engel olamadı ve durum 1-2 oldu. 73. dakikada sahneye çıkan Marcio Nobre attığı kafa golü ile yeniden Fenerbahçe'yi tetikleyen isim oldu. 
     Golden 5 dakika sonra kaleci Volkan'ın yaptığı büyük hatayı affetmeyen Kuranyi durumu 2-3 yaptı. Bu golden bir dakika sonra ise Stephen Appiah sahneye çıktı ve Fenerbahçe'nin 3. golünü attı. 
     Karşılaşmanın ilerleyen dakikalarında gol olmayınca iki takım da birer puanla yetinmek zorunda kaldı. 
     Öte yandan Fenerbahçe'nin diğer rakipleri Milan ve PSV berabere kaldı. 
     
</TEXT>
</DOC>
