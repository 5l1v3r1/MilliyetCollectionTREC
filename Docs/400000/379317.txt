<DOC>
<DOCNO> 379317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/ekonomi/eko03.html </URL>
<DATE> 2005/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Telsim'de ön yeterlilik süresi 30 Eylül'e uzatıldı 
</HEADLINE>
<TEXT>



Tasarruf Mevduatı Sigorta Fonu TMSF 'Telsim Varlıkları Ticari ve İktisadi Bütünlüğü'nün satışı için açtığı ihalede, ihaleye katılacaklara ön yeterlilik almak için tanıdığı başvuru süresini 30 Eylül'e kadar uzattı. Telsim Varlıkları Ticari ve İktisadi Bütünlüğü Satış Komisyonu'nun Resmi Gazetede yayımlanan ilanıyla, Telsim'in satışına yönelik ihale sürecinde 19 Eylül 2005 olarak belirlenen önyeterlilik için son başvuru tarihinin 30 Eylül 2005, saat 16.00 olarak değiştirildiği bildirildi. TMSF Telsim'i, 25 Ağustos'ta yaptığı ihale ilanıyla 2 milyar 804 milyon dolar muhammen bedelle satışa çıkarmıştı. İhalede 5 Aralık 2005 olan son teklif verme ve 13 Aralık 2005 olan ihale tarihiyle ilgili bir değişiklik yapılmadı. TMSF Kurulu'nun Telsim ihalesine pazarlıkla devam edilmesine kararlaştırması halinde ise pazarlık görüşmeleri de 15 Aralık 2005 tarihinde yapılacak. 


</TEXT>
</DOC>
