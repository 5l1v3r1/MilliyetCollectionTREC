<DOC>
<DOCNO> 383185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sontur14.html </URL>
<DATE> 2005/10/01/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Evli kadına aşk teklif etti, kabul etmeyince dövdü 
</HEADLINE>
<TEXT>

     
     Fatih KARAÇALI ADANA, DHA 
     
ADANA’da, bir çocuk annesi 27 yaşındaki Z.B., aşk teklifini reddettiği bir kişi tarafından dövüldü. 
     Ulubatlı Hasan Mahallesi’nde oturan Z.B., 7 yaşındaki oğlu O.’yu okula götürürken Murat Ünver’in saldırısına uğradı. Uyuşturucu kullanmak suçundan poliste kaydı olduğu belirtilen Ünver’in dövdüğü Z.B., Çukurova Devlet Hastanesi’ne kaldırıldı. 
     Saldırganın kendisini 15 gündür takip ettiğini, yolunu kesip, taciz ettiğini öne süren Z.B., Benimle birlikte olmak istediğini söylüyordu. Ben kabul etmeyince eşimi öldüreceğini, çocuğumu kaçıracağını söyleyerek tehdit ediyordu. Ben de eşime olayı anlattım, polise başvurduk. Sanırım, polisin kendisini aradığını öğrenmiş. Oğlumu okula götürdüğüm sırada yine yolumu kesip saldırdı. Yumruk vurup yere düşürdükten sonra tekmeledi. Çocuğumu kaçırmak istedi'' dedi. 
     Polis saldırıdan sonra kaçan Ünver’i yakalamak için çalışma başlattı. 
     
</TEXT>
</DOC>
