<DOC>
<DOCNO> 394282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/spor/axspo01.html </URL>
<DATE> 2005/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Olağanüstü gündem 
</HEADLINE>
<TEXT>


Futboldaki karamsar tablo ve günden güne artan borç, Divan Kurulu'nu harekete geçirdi. Bugün olağanüstü yapılacak toplantıda sorunlar masaya yatırılacak, hazırlanacak raporla yönetim uyarılacak 

BİLAL MEŞE 


Beşiktaş Divan Kurulu, futbolun üzerindeki kara bulutlar ile mali sorunları dile getirmek ve çözüm aramak için harekete geçti. 
Akaretler'deki Divan Kurulu binasında bugün basına kapalı olarak bir araya gelecek olan siyah - beyazlılar, tartışmalara kaynak olması amacıyla yönetimden bazı bilgiler talep etti. 
Öncelikli olarak, transfer hovardalığına dikkat kesilen Beşiktaş'ın duayenleri, son dönemde yaşanan futbolcu sirkülasyonunu, liste halinde dökümünü çıkardı. Futbolcu alışverişinde yaşanan hesapsızlıkları tartışacak olan Kartal'ın Divan Kurulu üyeleri, bu konuda yönetimi uyarmayı amaçlıyor. 
Divan Kurulu'nun dikkatini çeken diğer konu ise altyapıdaki teknik adam enflasyonu oldu. A takımda 7 teknik adam istihdam eden siyah - beyazlıların, Özkaynak Düzeni'nde de birçok eski futbolcuya iş imkanı tanıması, göze çarptı. Divan yönetimi, bunun bir listesini ve ödenen paraları da yönetimden istedi. Buna rağmen Başkan Yıldırım Demirören ve ekibinin bu listeyi vermeye yanaşmadığı öğrendi. 
Tüm bu konuların, bugün yapılacak toplantıda masaya yatırılacağı, buradan çıkacak raporun ve düşüncelerin yönetime iletileceği vurgulandı. 

2000-2004 Dönemi transferleri 
Dmitri Khletsov 
Erman Güraçar 
Miroslav Karhan 
Sead Halilagiç 
Bayram Bektaş 
İbrahim Üzülmez 
Murat Alaçayır 
Salih Akkaya 
Fazlı Ulusal 
Pascal Nouma 
Sertan Eser 
Kassey Keller 
Guiaro Ronaldo 
Ahmet Yıldırım 
Zubeyir Baya 
Tümer Metin 
İlhan Mansız 
Arild Stavrum 
Oscar Cordoba 
Tolga Doğantez 
Antonio Zago 
Aleksandr Amaral 
Serdar Topraktepe 
Sergen Yalçın 
Tamer Tuna 
Zafer Demiray 
Kaan Dobra 
Daniel Pancu 
Ramazan Kurşunlu 
Emre Aşık 
Gökhan Zan 
Okan Koç 
Federico Giunti 
Ümit Aydın 
Ahmed Hassan 
Sinan Kaloğlu 

2004- ..... transferleri 
Murat Şahin 
Çağdaş Atan 
Fatih Sonkaya 
İbrahim Toraman 
Mustafa Doğan 
Ali Güneş 
Okan Buruk 
Berkant Göktan 
İbrahim Akın 
Serdar Özkan 
Veysel Cihan 
John Carew 
Koray Avcı 
Volkan Ünlü 
Adem Dursun 
Kürşat Duymuş 
Ali Tandoğan 
Güven Kocabal 
Souleymane Youla 
Gonçalvez Ailton 
Juanfran 
Jose Kleberson 
Mehmet Sedef 
Adrian Ilie 
Ali Cansun 

Kara başkan adayı 

Siyah - beyazlılarda bir dönem teknik direktörlük görevinde bulunan, son olarak Azerbaycan'da Hazar Lenkeran takımını çalışan Rasim Kara, birkaç sene sonra Beşiktaş'ta başkan adayı olacağını açıkladı. Kara, "Doğru işler yapılmadığı için, bu işi bilen biri olarak bir gün mutlaka aday olacağım. Çünkü, herkes gibi ben de ıstırap çekiyorum" dedi. 

El, ayak karışımı 

Teknik Direktör Jean Tigana yönetiminde çalışmalarını sürdüren Beşiktaşlı futbolcular, yeni hocanın takıma yeni bir heyecan getirdiğini söyledi. 
Ertaç Turizm'in CNR Fuar Merkezi'ndeki standını ziyaret eden futbolculardan Koray, "Beşiktaş'ın hedefi bitmez. Antrenman tempomuzu sahaya yansıtabilirsek, çok farklı sonuçlar alabiliriz" diye konuştu. Şimdilik futboldan kopmayı düşünmediğini ifade eden Kaptan Tayfur ise, "Sezon sonunda bıraksam bile futboldan kopmayacağım" dedi. Sakatlığı nedeniyle milli takımdan ayrılan İbrahim Akın da, Avrupa'da başarı hedeflediklerini ifade etti. 
Ümraniye'de dün tek idman yapan siyah - beyazlılar, önce eltopu oynadı. Daha sonra takımı iki gruba ayıran Jean Tigana, bir bölümünü salona gönderirken, diğerlerine ise top tekniği çalıştırdı. Sakatlıkları süren Sergen ile Tayfur ise düz koşuyla yetindi. 


</TEXT>
</DOC>
