<DOC>
<DOCNO> 393860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sontur15.html </URL>
<DATE> 2005/11/10/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Bir günde 4 kişinin tecavüzüne uğradı 
</HEADLINE>
<TEXT>

     Fatih KARAÇALI DHA 

      ADANA’da 24 yaşındaki S.İ., bir günde, ikisi kendisini sivil polis olarak tanıtan 4 kişinin tecavüzüne uğradı. 
     Nikahsız eşi yurtdışında çalışan S.İ., Dağlıoğlu Mahallesi’ndeki evindeki bazı tadilat işleri için malzeme aldığı hırdavatçı 30 yaşındaki Ş.A. ile tanıştı. Bu kişiyle bir süre arkadaşlık kurup, gönül ilişkisi olduğu ileri sürülen S.İ. ayrılmaya karar verdi. Önceki akşam konuşup, ayrılma isteğini bildiren S.İ., ayrılacağı sırada Ş.A. kadının cep telefonunu zorla aldı. Cep telefonunu vereceğini, ancak, konuşmak istediğini söyleyerek S.İ.’yi otomobiline bindiren Ş.A, kadını Şakirpaşa Mahallesi’ne götürdü. İki sevgiliye 18 yaşındaki H.D.A. da eşlik etti. 
     İddiaya göre, Ş.A., S.İ.’ye mahalledeki bir tarlada tecavüz etti. Daha sonra telefonu yanlarındaki H.D.A.’ya verip, Sen de onunla işini gör, sonra telefonunu ver, bırak gitsin'' dedi. H.D.A. ile Ş.A bu kez kadını Seyhan Baraj Çamlığı’na götürdü. H.D.A’nın de çamlıkta otomobilde tecavüz ettiği kadın, orada terk edildi. 
     Art arda yaşadığı olaylar yüzünden sinir krizi geçiren S.İ, bitkin bir halde ormanlık alanda giderken, bir otomobille yanına gelen ve kendileri Sivil polis’ olarak tanıtan B.B. ve kimliği belirlenemeyen arkadaşı tarafından yardım amacıyla araçlarına alındı. Ancak, bu kişiler de yardım amacıyla araçlarına aldıkları S.İ’ye çamlıkta tecavüzde bulundu. Gecenin karanlığında çamlıkta yalnız başına kalan S.İ, ana caddeye çıktığında devriye gezen polisleri görünüp, yardım istedi. 
     Genç kadının ifadesi ve otomobillerin plakalarını bildirmesi üzerine zanlılardan Ş.A., H.D.A. ve B.B. yakalandı. Kendini sivil polis olarak tanıtan diğer zanlı ise aranıyor. 
     
</TEXT>
</DOC>
