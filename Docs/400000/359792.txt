<DOC>
<DOCNO> 359792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/spor/spo22.html </URL>
<DATE> 2005/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldıray'ın uğuru 
</HEADLINE>
<TEXT>



Alman Ligi'nde başarılı olmak için yeni sezona çok sıkı hazırlanan Yıldıray Baştürk şans faktörünü de yanına almaya çalışıyor. Hertha Berlin'de oynayan milli yıldız uğur getirmesi için futbol ayakkabısına formasının numarası olan 7 rakamını yazdırdı. Bild gazetesine konuşan Yıldıray geçen sezon 3 ay sahalardan uzak kaldığını ve kendisine uğur getirdiğine inandığı 7 rakamıyla yeni sezonda sakatlanmamayı ümit ettiğini ifade etti. Başarılı orta saha oyuncusu daha önce ortasını kırmızıya boyadığı saçlarında da değişiklik yaptı. Saçlarını tekrar tümüyle siyaha boyayan Yıldıray arkasında bıraktığı küçük at kuyruğu kısmını ise sarıya boyadı. 
Öte yandan, tecrübeli futbolcu, Hertha BSC Berlin'in 20 Temmuz'da Olimpiyat Stadı'nda yapacağı sezon açılışından önce yeni formaları tanıtmak amacıyla hazırladığı afişlerde de takım oyuncularından Zecke ile birlikte yer aldı. 


</TEXT>
</DOC>
