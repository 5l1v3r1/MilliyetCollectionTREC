<DOC>
<DOCNO> 356178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sondun30.html </URL>
<DATE> 2005/06/28/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Ermenistan'ın Türkiye politikası değişmedi 
</HEADLINE>
<TEXT>

     Ermenistan Parlamento Başkan Yardımcısı Gegham Garibcanyan, ''Erivan'ın Türkiye ile ilgili politikası değişmedi. Erivan, Türkiye ile önkoşulsuz diplomatik ilişki kurmaya hazırdır'' dedi. 
     Garibcanyan, Erivan'da düzenlenen ''Yeni jeopolitik konumda Türkiye Ermenistan'daki beklentiler'' konulu seminerdeki konuşmasında, ''Ermeni tarafının Türkiye ile ilişkileri normalleştirme yönündeki tüm çabalarına rağmen, Ankara Ermenistan'ı bölgesel projelerden dışlama girişimlerini ve Ermeni karşıtı propagandasını sürdürüyor'' iddiasında bulundu. 
     Merkezi Erivan'da bulunan Medimax'ın haberine göre, Türkiye'nin AB üyeliği sürecini desteklediklerini de söyleyen Garibcanyan, ''Ama Türkiye de tüm Avrupalı ve demokratik değerleri kabul etmeli ve izlemeli'' diye konuştu. 
     Seminer, Almanya'nın Erivan Büyükelçiliği ve Friedrich Ebert Fonu tarafından destekleniyor. 
     
</TEXT>
</DOC>
