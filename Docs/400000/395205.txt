<DOC>
<DOCNO> 395205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonspo42.html </URL>
<DATE> 2005/11/15/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Bayern Münih, Ballack'a yaptığı teklifi geri çekti... 
</HEADLINE>
<TEXT>

     Almanya Birinci Ligi'nde Bayern Münih, ünlü oyuncusu Michael Ballack'a yaptığı sözleşmesini uzatma teklifini geri çekti. 
     Bayern Münih Başkanı Karl Heinz Rummenigge, yaptığı açıklamada, Ballack'a yapılan sözleşme uzatma teklifinin resmi olarak geri çekildiğini belirtirken, bunun golcü futbolcunun mutlaka satılacağı anlamına gelmeyeceğini kaydetti. 
     Dün akşam Ballack'ın menajeri ile yapılan görüşmelerin başarısızlıkla sonuçlanmasının ardından kulüp yönetimini bilgilendiren Rummenigge, Alman futbolcuyla anlaşma sağlanamadığını, bunun futbolcunun mutlaka satılacağı anlamına gelmemesi gerektiğini, ancak Ballack'ın yerini dolduracak futbolcu arayışlarına gireceklerini söyledi. 
     Ballack'ın tam olarak karar veremediğini kaydeden Rummenigge, ''Ballack, bir an önce kararını vermesi gerekir, veremezse yaptığımız iyi teklifi geri çekeriz. Bugün olan da budur'' dedi. 
     Sezon sonunda sözleşmesi dolacak futbolcunun kasım ayının sonuna kadar süre istediği bildirilirken, kulübün daha önce karar vermesi için futbolcuya baskı yaptığı ifade edildi. 
     29 yaşındaki golcü futbolcuyla 4 yıl daha anlaşmak isteyen Bayern Münih Kulübü'nün 42 milyon dolar teklif ettiği, ancak ünlü futbolcunun Manchester United ve Real Madrid kulüpleriyle de görüşmeler halinde olduğu basında yer alan haberler arasındaydı. 
     
</TEXT>
</DOC>
