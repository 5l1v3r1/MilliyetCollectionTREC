<DOC>
<DOCNO> 394308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/yazar/cemal.html </URL>
<DATE> 2005/11/12/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Anahtar Fatih Hoca'nın elinde 
</HEADLINE>
<TEXT>


YVERDON, İSVİÇRE 

Delici, deli bakışlarıyla sahada Hasan Şaş, sağdan patır patır dalıyor. Soldan da Tuncay, saçlarını dalgalandıra dalgalandıra koşturuyor. Ortada, kaleye doğru kısa kısa adımlarla hamle yapan Hakan Şükür... 
Üçü de sarı formalı 
Fatih Hoca yoksa iki yanda Hasan'la Tuncay'ı mı oynatacak Onları oynatırsa kimi kesecek Elinde tam altı forvet oyuncusu var. 
Bakıyorum 
Nihat Kahveci de sarı formalı. 
Ama Halil yeşil formalı... 
Fatih Tekke de sarı değil, yeşil. Yarı beline kadar yükseliyor, öylesine bir kafa çakıyor ki... Bir ayı aşkın süredir sahalardan uzak Fatih, ama yarım devre oynayabilir mi 
Sarıydı, yeşildi 
Neden mi tekrarlıyorum Öğrendiğime göre, sarılar 'esas takım'mış... 
Heyecan 
Milli maç heyecanı... Almanya kapısı açılacak mı Yani İsviçre engelini geçip 2006 Dünya Kupası'na gidebilecek miyiz 
Yaşanan, bunun heyecanı. 
İlk maç bu akşam Bern'de, ikincisi önümüzdeki çarşamba gecesi İstanbul'da, Saracoğlu Stadı'nda... 
Hasan Şaş yine dalıyor sağdan, güm diye ortalıyor. Ve Tolga'nın karambolde mükemmel kafası, gol 
Hani Hasan Şaş'la Tolga sakattı, oynayamayacaklardı .. Futbol Federasyonu Başkanı Levent Bıçakçı, Fatih Hoca'nın Hasan'ı Milano'ya doktora gönderdiğini, beline yapılan bir tık, bir takla düzeldiğini söylüyor. Yoksa Fatih Hoca taktik mi yapıyor .. 
Yverdon Şehir Stadı'nda tek gazeteci benim, başkası yok. Tribünler bomboş. Milli takımın kaldığı otel gibi stat da sıkı güvenlik kordonu içinde. Kuş uçurtulmuyor. Akşam vakti bomboş tribünden gazeteci milletini atlatmanın keyfini sürüyorum. 
Ama ben de bütün gördüklerimi, bizim çocuklarla, Erhan Telli ve Vedat Danacı'yla paylaşmadan yerli yerine oturtamam doğrusu. Derin futbol uzmanı değilim çünkü... 
Fatih Hoca'nın düdüğü 
Tümer çıkıyor, Nuri Şahin giriyor. Milli takımın yeni yıldızı. Daha 17 yaşında. Alamancı, 1.80 boyunda, flinta gibi tertemiz bir genç. Daha şimdiden Alman birinci liginde, Dortmund'un birinci takımında oynuyor. Nuri de yeşil formalı... 
Hoca, bu riski alabilir mi 
Sözgelimi Tümer'in yerine Nuri'yi oynatabilir mi Fatih Hoca riski sever ama bu kadarını göze alabilir mi .. 
12 oyuncumuz var, sarı kart sınırında. Bir kart daha gören gelecek çarşamba günü İstanbul'daki maçta yer alamayacak. Levent Bıçakçı, bizim oyuncuların hakemlerle çok fazla konuştuklarını söylüyor, bundan dert yanıyor. 
Kalede Rüştü'yü görüyorum. 
Volkan nerede 
Uzak köşede kaleci antrenörü Eser tarafından çalıştırılıyor. İsviçre tarafının yürüttüğü 'psikolojik savaş'ta odak noktası Volkan... 
Selçuk hafif koşu yapıyor, mevcutlu olarak, yanında doktorla. Bacağında, arka adalesinde çekme varmış. Önemli değil işareti yapıyor doktor... Kenarda hafif koşu yapan bir diğer oyuncumuz da Yıldıray. Dizinde sakatlık var deniyor. O da yanında fizyoterapistle hareket halinde... Son anda oynayabilir mi .. 
Emre'nin attığı pasın güzelliğine bak. Hamit, yandan ne kadar mükemmel daldı. Ama ikisi de cezalı, bu akşamki maçta yoklar. Çarşamba günü, ikinci maçta oynayacaklar. 
Fatih Akyel ortalarda yok. Serkan sağ kanatta arı gibi. Fatih Hoca, oyunu iki kez durdurup Serkan'a nereden koşmasının daha doğru olacağını gösteriyor. Hamit'in yokluğunda Serkan mı oynayacak sağda 
Peki ya sol taraf 
Ergün mü, Ümit Özat mı .. 
Evet, bu soru yok değil. Ergün bir ara sarı formalıydı. Ama Ümit için de Tuncay'la iyi anlaştığı söyleniyor. Peki ama Tuncay garanti mi Ortada sarı formalarıyla Alpay'la İbrahim Toraman kendilerinden emin bir havada oynuyorlar. 
Necati yeşil formalı... 
İlk onbirde yer alması yakın ihtimal değil galiba. Belki de Fatih Hoca, sürekli yeşil forma vererek Necati'yi hırslandırıyor. 
Zor iş 
Fatih Hoca'nın kafasının içinde kaç tilki dolaşıyor bilmem, ama doğrusu işi kolay değil. Antrenman biterken kendisini kutluyorum, başarılar diliyorum. Grip olmuş. Benimle konuşurken, kafası başka yerlerde. 
Böyle olması da normal. 
Bu akşamki maça çıkaracağı takımla oyun düzeni... Başka bir şey düşünmesi, başka bir şeye konsantre olması elbette imk nsız Fatih Hoca'nın. 
Fatih Hoca'yla dün öğle vakti Milli Takım'ın kaldığı otelin bahçesinde espressolarımızı içerken sohbet ediyoruz. Hoca'nın sesi tümüyle gitmiş. "Maçta bağıramayacaksınız çocuklara" deyince, gülerek "O zamana kadar daha çok var, bağırırım, bağırırım" diyor. Sakatlar canını sıkmış Hoca'nın. Hasan Şaş'ın antrenmanda oynadığını söyleyince, Hoca'nın tepkisi, "Ama dün akşam kötüledi yine" oluyor. 
İsviçre basınını tarıyorum. Bizim takımın gücünü kabul ediyorlar. Ortak bir nokta dikkatimi çekiyor. Sürekli olarak "Türkiye eski Türkiye değil 2002 Dünya Kupası'ndaki gücü yok " cümlesi klişe halinde tekrarlanıyor. 
Bunda gerçek payı var. 
2002'ye göre çıtamız düştü, "Çünkü artık o Galatasaray yok " diyebilir miyim Yok yok demeyeyim, şimdi Fenerli dostlar kızar Ama kalite olarak, beceri olarak üstünlüğümüz çok açık İsviçre karşısında. FIFA sıralamasında da bizim sıramız çok daha yukarılarda. 
Ama İsviçreliler diyor ki 
"Türkiye bizden güçlü gözüküyor. Ancak biz daha takımız Türk milli takımına göre. Yıldızımız yok ama takım olarak yıldız olan biziz." 
İsviçre, fizik bakımından güçlü, sert, agresif ve çabuk oynayan bir takım kurmuş durumda... 
Unutmayın 
Futbolun adaleti yok. 
Ama geyiği var 
Sahadaki heyecan kadar bu geyiğin keyfi de futbolu çekici kılar benim için. Maç öncesi heyecan tatlı tatlı yükselirken, sırtında bizim gibi yumurta küfesi olmayanların masa başı çenebazlığı olmadan futbol keyfi yaşanmaz. 
"Abicim ben rahatım." 
"Ben hiç değilim. Hatırlasana son Letonya maçını. İnönü'de 2-0 öndeyken son anda 2-2 ile elenmiştik Avrupa Şampiyonası'ndan... Yine İnönü'deki İsveç'i unutma. 1-0 öndeyken son beş dakikada 2-1 yenilmiş ve 2002 Dünya Kupası'na gidebilmek için bugünkü gibi son iki maça kalmıştık." 
"Emre cezalı olmasaydı " 
"Hakan bir patlasa şu maçta Saçımızı başımızı uzun süredir yolduruyor kaçırdığı gollerle. Hep böyledir ama. Bir maçta, birden patlar ve alırız." 
"Keşke... Hatırlasana on yıl önceyi. İsviçre'ye karşı 30 metreden nasıl da çakmıştı tam çatala... 
"Hakan'ın o müthiş golü hiç unutulur mu .." 
Heyecan yükseliyor 
Bu akşam milli maç var. Almanya kapısı açılacak mı İlk maçta bunu sağlama bağlayabilir miyiz 
Neden olmasın 
Fatih Hoca'yla aslanlarına gönülden başarılar diliyoruz. 



</TEXT>
</DOC>
