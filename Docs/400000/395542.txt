<DOC>
<DOCNO> 395542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sontur11.html </URL>
<DATE> 2005/11/16/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Babası 'namus için' kızının boğazını kesip öldürdü 
</HEADLINE>
<TEXT>

     Mustafa ERCAN MERSİN, DHA 

MERSİN'de kadın örgütleri, geçtiğimiz cumartesi günü babası tarafından boğazı kesilerek öldürülen 23 yaşındaki Süheyla Çamöz'ün namus gerekçesiyle’ öldürüldüğünü savunarak olayın sorumlularının bulunmasını istedi Mersin'in Turunçlu Mahallesi'nde yaşayan 23 yaşındaki Süheyla Çamöz, geçtiğimiz cumartesi günü babası 50 yaşındaki Ahmet Yılmaz tarafından boğazı kesilerek öldürüldü. Olaydan sonra, kızıyla tartıştığını belirten baba Ahmet Yılmaz, kızı Süheyla'yı Erdemli Cezaevi'nde tutuklu bulunan damadı Erol Çamöz'ün pazarladığını, cinayeti bu nedenle işlediğini söyledi. Baba Ahmet Yılmaz'ın bu açıklamalarına tepki gösteren kadın örgütleri, Büyükşehir Belediyesi önünde toplanarak namus cinayetlerini protesto’ etti. Kadın örgütleri adına hazırlanan basın bildirisini okuyan Songül Tatar, Süheyla Çamöz'ün sessiz sedasız gömüldüğünü belirtti ve olayın sıradan bir adli vaka’ gibi gösterildiğini ileri sürdü. Tatar, Sadece baba Ahmet Yılmaz tutuklanarak cezaevine konuldu. Cinayet kararını alan diğer aile bireyleriyle ilgili olarak hiçbir işlem yapılmadı'' dedi. 
     Kimsenin namusu olmayacağız’, Adı Süheyla soyadı kadın’, Kadın katliamına son’ şeklinde sloganlar atan kadınlar, daha sonra Süheyla Çamöz'ün mezarını ziyaret etti. 
     
</TEXT>
</DOC>
