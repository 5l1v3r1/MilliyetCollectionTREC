<DOC>
<DOCNO> 373717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/yazar/uras.html </URL>
<DATE> 2005/08/29/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
TL'de kalan kazandı, dolar kaybettirdi 
</HEADLINE>
<TEXT>


On yılda devamlı olarak TL'de kalan kazandı. Dolarda kalan kaybetti. Hem de çok kaybetti. 
Enflasyon, devalüasyon, kriz derken bizim halkımızın başı döndü. Halkımız üç beş kuruş tasarrufunun erimemesi için ne yapacağını şaşırdı. 
Kim akıl verdi ise halkımıza, tasarruflarını dolara bağlama aklını verdi. Halkımızın bankalardaki tasarruflarının yarısı döviz. Halkımız döviz mevduatına düşük faiz de alsa, tasarrufunun enflasyon, devalüasyon ve kriz nedeniyle erimediğini sanıyor. 
Halbuki tam tersine son yıllarda yaşanan yüksek enflasyon, iki büyük kriz, iki büyük devalüasyona rağmen Türk lirasında kalanlar çok, hem de çok kazandı. Dolarda kalanlar çok, hem de çok kaybetti. 
İnanamayacaksınız ama, ben size Ayşe Hanım Teyzem ile Ali Rıza Bey Amcamın başına gelenleri anlatayım da "gerçek hayat hik yesi" ne imiş öğreniniz... 
Bundan on yıl önce 1995 yılında 1 ABD doları 38.648 TL'den satılıyordu... İşte o günlerde Ayşe Hanım Teyzem bir apartmanda sahip olduğu daireyi 50 bin dolara sattı. O sattı diye aynı apartmanda daire sahibi olan Ali Rıza Bey Amcam da dairesini aynı fiyata 50 bin dolara sattı. 
Ayşe Hanım Teyzem ile Ali Rıza Bey Amcam konuştu, tartıştı. "Bu paraları bankaya yatıralım da, enflasyonda erimesin..." dediler. 

Dolara güvenen yandı 
Ali Rıza Bey Amcam, "Ben Türk Lirası'na güvenmiyorum. Asaf Hoca bu para dandik para diyor. Ben ev parasını olduğu gibi dolar olarak banka hesabına yatıracağım" dedi. Bankada 50 bin dolarlık döviz hesabı açtı. 
On yıl boyunca da döviz hesabına dokunmadı. Bankası ona her yıl, dövize verilen en yüksek faizi verdi. 
On yıl sonra, 3 Ocak 2005 günü Ali Rıza Bey Amcam bankaya uğradı. 50 bin dolarının on yılda faizi ile 96.947 dolar olduğunu söylediler. 
3 Ocak 2005 günü 1 dolar, 1.344.800 TL'den satılıyordu. Ali Rıza Bey Amcam, "Benim dolarlar kaç TL " diye sordu. 130.3 milyar TL ettiğini öğrenince sevindi. 
Gitti. Ayşe Hanım Teyzemi buldu. "Bak ben on yılda tasarrufumu nasıl da iyi değerlendirdim. Devalüasyondan, enflasyondan korudum. Hem de nasıl çoğalttım. Sen ne yaptın " diye sordu. 
Ayşe Hanım Teyzem ise, on yıl önce ev satışından aldığı 50 bin doları Türk lirasına çevirmişti. 1 doları 38.648 TL'den satmış, eline geçen 1.9 milyar lira ile bankada TL mevduat hesabı açtırmıştı. 
Başkaları dolar alır, dolar satarken hesabına hiç dokunmamıştı. Bankası da ona TL mevduata verilen normal faizi vermişti. 
Ali Rıza Bey Amcam, "Ben on yıl dolarda kaldım. Çok kazandım" deyince, bankasına gitti. On yıl önce benim 50 bin doları bozdurarak bankaya yatırdığım 1.9 milyar TL on yıl sonra ne oldu " diye sordu. 

Türk lirası kazandırdı 
Bankada hesabını çıkardılar. On yıl boyunca inen çıkan faizlerle 1.9 milyar lirası 3 Ocak 2005 tarihinde tam 577.4 milyar liraya ulaşmıştı. "Evladım bu kadar TL ile bugün kaç dolar alabilirim " diye sordu. O gün 1 dolar 1.344.800 TL olduğu için 429.398 dolar satın alabileceğini söylediler. 
Ali Rıza Bey Amcam, Ayşe Hanım Teyzemin Türk Lirası'nda kalmak ile ne kadar çok kazandığını öğrenince kalp krizi geçirecek gibi oldu. 
On yıl boyunca devamlı dolarda kalan 50 bin dolar, on yıl sonra faiz geliri ile 96.947 dolar olurken,On yıl önce Türk lirasına çevrilen 50 bin doların karşılığı, on yıl sonra faiz geliri ile 429.398 dolar satın alabilecek rakama ulaşmıştı.On yıl önce TL'ye çevrilerek bankadaki TL mevduat hesabına yatırılan 1.9 milyar TL, on yıl sonra 577.4 milyar TL olurken,On yıl önce bankada dolar hesabına yatırılan 50 bin dolar, on yıl sonra faiz geliri ile 130.3 milyar TL satın alabilecek rakama ulaşmıştı. 
Ben bunları kimseye akıl vermek için, paranızı şöyle yapın, böyle yapın diyerek okuyucularımı yönlendirmek için yazmıyorum. Geçen on yılda olan biteni anlatıyorum. Parası olan parasını kendi özgür kararı ile istediği gibi değerlendirir. K r da onundur. Zarar da onundur. 

On yılda bankadaki dolar ve TL ne oldu Dolar fiyatı TL Dolar faiz Dolar toplam TL Faiz TL toplam Yatırılan 50.000 1.932.400.000 2 Ocak 1995 38.648 4.71 52.355 96.05 3.788.470.200 2 Ocak 1996 60.319 5.57 55.271 101.70 7.641.344.393 2 Ocak 1997 107.182 6.99 59.135 119.00 16.734.544.222 2 Ocak 1998 204.860 8.94 64.421 98.85 33.276.641.185 2 Ocak 1999 313.487 11.68 71.946 96.30 65.322.046.645 2 Ocak 2000 539.720 11.25 80.040 37.00 89.491.203.904 2 Ocak 2001 671.295 10.39 88.356 104.90 183.387.476.799 2 Ocak 2002 1.445.625 3.68 91.607 67.60 307.323.891.116 2 Ocak 2003 1.638.597 3.5 94.813 49.60 459.756.541.109 2 Ocak 2004 1.392.303 2.25 96.947 25.60 577.454.215.633 3 Ocak 2005 1.344.800 130.3 milyar TL 429.398 

Açıklama Bu tablodaki hesaplamalar, Maliye Bakanlığı tarafından açıklanan ortalama döviz ve TL mevduat faizleri kullanılarak yapılmıştır. 
Tablonun hazırlanmasında yardımcı olan okuyucum Ali İhsan Çelebi'ye teşekkür ederim. 



</TEXT>
</DOC>
