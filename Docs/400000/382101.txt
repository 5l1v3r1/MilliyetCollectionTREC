<DOC>
<DOCNO> 382101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/guncel/gun05.html </URL>
<DATE> 2005/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakk ri'de doktor yok ama korucu çok 
</HEADLINE>
<TEXT>


ANKARA Milliyet 

GEÇİCİ görevlendirilmelere karşın "doktor sorunu"nun bir türlü çözülemediği Hakk ri'nin, Türkiye'de en çok köy korucusunun görev yaptığı il olduğu ortaya çıktı. 
İçişleri Bakanı Abdülkadir Aksu, CHP İzmir Milletvekili Türkan Miçooğulları'nın soru önergesine verdiği yanıtta, 22 ilde görev yapan 57 bin 757 köy korucusundan 4 bin 972'sinin suç işlediğini ve bunlardan 853'ünün tutuklandığını bildirdi. 
Koruculuk sisteminin uygulanmaya başlandığı 1985'ten bugüne dek terör suçlarıyla ilgili 2 bin 384, mala karşı işlenen suçlarla ilgili 934, şahsa karşı suçlarla ilgili 1234, kaçakçılık suçlarıyla ilgili 420 olmak üzere, toplam 4972 geçici köy korucusunun suç işlediğinin belirtildiği açıklamada, korucuların aylık ortalama 365 YTL maaş aldığı ifade edildi. 

En çok Hakk ri'de korucu var 
Aksu, bu suçlardan dolayı 853 köy korucusunun tutuklandığını ve en çok Hakk ri'de korucu bulunduğunu bildirdi. Korucuların il il dağılımı şöyle 

Diyarbakır 5187 Şırnak 6756 Batman 2887 Bingöl 2511 Bitlis 3730 Mardin 3323 Muş 1860 Siirt 4661 Van 7320 Hakk ri 7614 Tunceli 368 Adıyaman 1485 Ağrı 1838 Ardahan 91 Elazığ 2083 Gaziantep 555 Iğdır 362 Kilis 33 Kahramanmaraş 2236 Kars 558 Malatya 1365 Şanlıurfa 934 

Yüksekova'da eğitim çilesi bitmek bilmiyor 

YENİ öğretim yılının başlamasının üzerinden 3 hafta geçmesine rağmen Hakk ri'de 6700 öğrenci h l ders başı yapamadı. Hakk ri'de ocaktaki depremde hasar gören 10 YİBO ve 1 PİYO'nun güçlendirme çalışmaları halen sürerken, 3 Ekim'de bitirileceği açıklanan Yüksekova'daki Şemsettin Onay Lisesi'nin açılışı da kasıma sarktı. Yüksekova'da bulunan 4 lise de ilköğretim okullarından mezun olan 1700 öğrenci kontenjanına yetmedi. Sadece 600 öğrenci kayıt yaptırdı. 


</TEXT>
</DOC>
