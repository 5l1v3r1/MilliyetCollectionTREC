<DOC>
<DOCNO> 352672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sontur15.html </URL>
<DATE> 2005/06/16/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Kandil Dağı'ndan kaçan PKK’lı aşıklar serbest bırakıldı 
</HEADLINE>
<TEXT>

     Özgür CEBE DİYARBAKIR, DHA 

      KUZEY Irak'taki Mesut Barzani liderliğindeki Irak Kürdistan Demokrat Partisi IKDP peşmergelerine sığınan ve Habur Sınır Kapısı’nda güvenlik güçlerine teslim edilen 4 PKK’lı, Yeni TCK’da yer alan Etkin pişmanlık’ nedeniyle tahliye edildi. 
     Geçen Ocak ayında güvenlik güçlerine teslim edildikten sonra haklarında Diyarbakır 4 ve 5’inci Ağır Ceza Mahkemesi’nde 15’er yıl hapis istemiyle dava açılan PKK’lı aşıklar 25 yaşındaki Gülistan Tekin ve 28 yaşındaki İsmail Akyol ile 38 yaşındaki Songül Oğuz, 26 yaşındaki Nusret Bayındır’ın yargılanmalarına devam edildi. 5’inci Ağır Ceza Mahkemesi’nde hakim karşısına çıkan Songül Oğuz’un 13 yıl PKK’nın Kuzey Irak'taki Kandil Dağı'ndaki Şehit Harun’, Boti’, Zeli’ ve Şırnak’ın Gabar Dağı'nda askeri siyasi eğitim aldıktan sonra örgütün silahlı kadrosuna alındığı bildirildi. Nusret Bayındır’ın 5 yıl önce Hollanda’dan örgüte katıldığı her iki sanığın IKDP’ye teslim olduğu kaydedildi. 
     Sanıklar pişman olduklarını belirterek, güvenlik güçleriyle silahlı hiçbir eyleme katılmadıklarını savundu. Sanıklardan Nusret Bayındır güvenlik güçlerine verdiği ifadesini tekrar ederek, PKK’nın Kandil Dağı'nda ABD heyetiyle görüşmesi olduğunu, PKK’nın DEHAP tabanı üzerinde baskı kurduğunu, 28 Mart yerel seçimlerinde DEHAP’ın belediye başkan adaylarını PKK’nın belirlediğini iddia ederek, PKK’dan kaçan çok sayıda kadın var. Bunlar ağır cezaya çarptırılma korkusuyla yaşadıkları için Türkiye’ye dönmeye çekiniyor. Bunların çoğu IKDP’ye katıldı ve peşmerge oldu. Örgüt ABD’nin Irak’a müdahalesinden sonra Iraklı tüccarlardan 25 füze satın alıp Gare dağına yerleştirdi. Bazı aileler kamplara gelerek dağdaki çocuklarını ziyaret ediyordu. Bu ziyaretlerden sonra kaçmalar artınca ailelerin kamplara gelmeleri yasaklandı'' dedi. 
     Mahkeme heyeti sanıklardan Songül Oğuz ile Nusret Bayındır’ı TCK’nın 314 2 maddesi gereğince 6’şar yıl 3’er ay hapis cezası verdikten sonra Yeni TCK’nın 221'inci maddesinde yer alan etkin pişmanlık’ maddesini göz önüne alarak tahliyelerine karar verdi. 
     Diyarbakır 4’üncü Ağır Ceza Mahkemesi’nde hakim karşısına çıkan Gülistan Tekin ile İsmail Akyol da birbirlerine aşık olduklarını ve mutlu bir yuva kurabilmek için örgütten kaçtıklarını söyledi. 12 yaşındayken zorla terör örgütüne katıldığını belirten Gülistan Tekin, çatışmalara katılmadığını ve örgütün terzihanesinde çalıştığını söyledi. 13 yıl örgütte kalan eşi İsmail Akyol ise, kaçma teşebbüsünde bulunurken yakalandığı için örgütün kendisine güvenmediğini bu nedenle pasif göreve alındığını kaydederek silahlı çatışmalara girmediğini iddia etti. Mahkeme heyeti, aynı gerekçeye dayanarak sanıkları 6’şar yıl 3’er ay hapis cezasına çarptırıp tahliye etti. 
     
</TEXT>
</DOC>
