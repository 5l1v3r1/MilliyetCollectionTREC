<DOC>
<DOCNO> 377967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/yasam/yas01.html </URL>
<DATE> 2005/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yiyecek alırken nelere dikkat etmek gerekir 
</HEADLINE>
<TEXT>


Satın alacağınız yumurtaları önce ışığa tutun. Sarısı ortada değil, kabuğa yakın duruyorsa yumurta bayattır. Solungaçları kırmızı olmayan, pulları dökülen, gözleri çökmüş balıktan uzak durun. Tavuk alırken ise derisinin rengine bakın, sarı olmasın 

TAYLAN KÜMELİ bir kibrit kutusu lezzet 


ET VE ŞARKÜTERİ 
Yağsız etin besleyici değeri daha yüksektir.Yağlı ördek ve kaz eti yerine hindi ve tavuğu tercih edin.Yağ tüketiminizi azaltmak için derisiz beyaz et satın alın. Taze beyaz etin kalitesine dikkat edin. Derisi sararmış, kurumuş kümes hayvanı eti almayın.Etler hemen tüketilmeyecekse birer yemeklik miktarlarda, yassı şekilde paketlenmiş olarak normal buzdolabı buzluklarında 1 hafta, derin dondurucularda 3-4 ay saklanabilir.Taze balığın solungaçları pembe ve parlak kırmızıdır, pulları yapışık, görünüşü diridir. Bozulmamış ise gözleri parlak ve dışarı bombelidir.Beyaz veya açık renkli olan, tatlı su levreği veya dil balığı gibi balıklar, sert ve daha koyu renkli, uskumru, somon ve gibi balıklardan daha az yağ içerir. 

SÜT VE SÜT ÜRÜNLERİ 
Mikroorganizmalardan korunmak için iyi kaynatılmış, pastörize sterilize edilmiş süt ve ürünleri kullanılmalıdır.Pastörize şişe sütlerin kapakları açılmamış ve üretim tarihi ile satın alındığı tarih aynı veya çok yakın olmalıdır .Pastörize edilmemiş sütler, kabardıktan sonra 5 dakika kaynatılıp hemen soğutulmalıdır.Kaynatılmış ve pastörize sütler cam kavanozda buzdolabında 12 gün, kutusu açılmış sterilize sütler en fazla 3 gün saklanabilir.Peynirler hoş kokmalı ve kalıbı ile aynı hacimde taşmamalı olmalıdır. Peynirlerin yüzeyi kesildiğinde kuru, çabuk parçalanan ve dökülür özellikte olmamalıdır .Çiğ sütten yapılmış peynir tüketilmemelidir.Yoğurt torbaya konup süzülür ve süzülen suyu atılırsa vitamin kaybı olur. Yoğurt suyu çorba ve hamur işlerinde kullanılarak değerlendirilmelidir. 

YUMURTA 
Kabuğu temiz, kendisi iri olmalıdır. Kırık ve çatlak yumurtalar alınmamalı.Yumurta, buzdolabının özel bölümüne sivri kısmı alta gelecek şekilde yerleştirilmelidir. Bu şekilde 10 gün saklanabilir.Taze yumurtanın sarısı, akı tarafından küre şeklinde sarmalanmıştır. Kabuğu pürtüklüdür.Bayat yumurta kırıldığı zaman sarısı hemen dağılır ve akıyla karışır.Yumurta ışığa tutulduğu zaman taze yumurtanın sarısı ortada gözükür yumurta bayatladıkça sarısında kabuğa doğru bir kayma görülür.Taze yumurta suya atıldığında dibe çöker, bayatladıkça yukarı doğru çıkar. 

SEBZE VE MEYVE 
Yeşil yapraklı sebzelerin yaprağı bol ve yeşil olanları daha iyidir.Patates ve soğanlarda çimlenme ve yeşillenme olmamalıdır.Şişmiş, paslı ve içindeki sıvıyı sızdıran konserveler alınmamalıdır .Meyvelerin iri ve gösterişli olanları değil, pörsümemiş ve sulu olanlarını seçin. 


</TEXT>
</DOC>
