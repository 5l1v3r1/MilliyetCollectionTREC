<DOC>
<DOCNO> 394226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sonyas11.html </URL>
<DATE> 2005/11/11/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Kelly Brook yıkıldı, çıplak sahneler internette 
</HEADLINE>
<TEXT>

     2005'in en seksi kadını seçilen İngiliz oyuncu Kelly Brook zor günler geçiriyor. Güzel yıldızın son filmi 'Three'den çıkartmak istediği çıplak sahneler internete sızdı. 
     Bazı internet siteleri Brook'un filmde sevgilisini oynayan Juan Pablo Di Pace ile denizde çıplak olarak göründüğü bölümleri yayınladı. Ayrıca yayınlanan görüntüler arasında plajda sevişme sahnesi de var. 
     Ünlü oyuncu, çıplak görüntüleri filmden çıkartmak için uzun süre uğraş vermiş ancak bu çabasında başarısız olmuştu. Uzun süre önce fotoğrafları İngiliz gazetelerinde yayınlanan sahnelerin video görüntüleri de ortaya çıkınca Kelly Brook, yıkıldı. 
     
     EN SEKSİ KADIN SEÇİLMİŞTİ 

     Kelly Brook, her yıl düzenlenen 'Dünyanın En Seksi 100 Kadını' anketinde bu yıl bir sürpriz yaparak birbirinden ünlü rakiplerini geride bırakıp birinci olmuştu. 3 milyon kişinin katıldığı oylamada Angelina Jolie 3. sırada kendine yer bulmuştu. 
     
      Anketi yapan FHM'in de favori gösteridği 24 yaşındaki İngiliz oyuncu en beğenilen yıldızları geçip 1 numara olmayı başarırken, FHM editörlerinden Ross Brown, "Birinci gelmenin anahtarı 'cinsel çekicilik'. Kelly her anlamda seksi bir kadın ve bizim de favorilerimiz arasındaydı. Okuyucularımız da bunu onayladılar" demişti. 

     
</TEXT>
</DOC>
