<DOC>
<DOCNO> 352439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/spor/spo10.html </URL>
<DATE> 2005/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bir yemin ettik ki ' 
</HEADLINE>
<TEXT>


Eskişehirspor ile Samsun'da şampiyonluk maçı oynayacak Mor - Beyazlılar gittikçe hırslanıyor. Teknik Direktör Yücel İldiz, "Yenerek şampiyon olacağız, bakalım bu kez içlerine sinecek mi " mesajını yolluyor 

ÖZEL RÖPORTAJ ERGUN ATA 


'Bir deli kuyuya taş atmış" örneği 17 maç üst üste kazanmanın keyfiyle çıktığı Eskişehirspor karşılaşmasında yaşananların ardından Orduspor'un başına gelenler, Başkan Şükrü Bodur, Teknik Direktör Yücel İldiz ve Menajer Dursun Karamustafa'nın söylemiyle, "Pişmiş tavuğun başına bile" gelmedi. 
Adı Adnan Temel, 28 yaşında, sara hastası, akli dengesi bozuk. Kuyuya taşı atan kişi. Devre arasında elinde bıçağı girdiği sahada, önüne gelene sallayıp, bir polis memurunu yaraladıktan sonra yakalandı. 
"Taş tam kuyudan çıkarıldı" derken elden kaydı, Tahkim Kurulu'nun kararıyla geri düştü. Haydi çıkarmaya Maç tekrarlanacak da, nasıl 
Yücel İldiz de görevini tamamlamış, önümüzdeki sezon için Orduspor'un kendisine yaptığı teklifi değerlendirmek, biraz da dinlenmek için Amerika'daki oğlunun yanına giderken haberi aldı. Dağıldıktan 21 gün sonra tatildeki Kaptanı Cumhur'u aradı. Bir telefon zinciri kuruldu. Henüz kendilerine net açıklama yapılmamış olsa da bazıları gidecekleri için transfer görüşmelerinden, bazıları tatil köylerinden, bazıları da şehirlerinden çağrıldı. Hiçbiri "Gelmem" demedi. Ameliyat olan Serkan, 3 gün önce evlenen Cüneyt ve Almanya'daki Şenol bile. 

8 günlük çalışma 
8 gündür çalışıyorlar. Yücel İldiz, en çok sakatlanmalarından korkuyor. Toplam 11 günlük antrenman ile sahaya çıkaracağı oyuncularının futbol yaşamlarını etkileyecek bir olumsuzluktan çekiniyor "Eskişehir maçını kazanacağımıza inanıyorum. Zaten o maçta da onları yenecektik. Maçın başında yediğimiz golün şokuyla ikincisi gelmişti. 2-1'i bulduktan sonra ilk yarı bitene kadar net 6 pozisyonumuz vardı. 2. yarıya çıkmadılar. Samsun'da yeneceğiz, ama takımı dağıtmayacağız. Ne olur ne olmaz, ASAŞ ile de oynatırlar bizi " diyerek Tahkim'e gönderme yaptı ve ekledi "17 maç üst üste kazandık. Bir deliyi bahane edip başarımızı gölgelemeye kalkıştılar. Yenerek şampiyon olacağız, bakalım bu kez içlerine sinecek mi ". 
Biz Orduspor kampından ayrılırken manzara şuydu Başkan Şükrü Bodur, Ordu Belediye Başkanı ve Orduspor 2. Başkanı Seyit Torun ile diğer yöneticiler toplanmış, durum değerlendirmesi yapıyor, 12 bin biletle, 20 binlik talebi nasıl karşılayacaklarını tartışıyordu. Teknik Direktör Yücel İldiz, yardımcılarıyla 16.00'da yapılacak çift kale maçı için strateji geliştiriyordu. Futbolcular, fotoğraf çekimi için antrenman öncesi indikleri sahada, kamuoyuna mesaj gönderiyorlardı 
"Bir yemin ettik ki " 

'Kurban edildik' 
Başkan Şükrü Bodur, Tahkim Kurulu'na hayli öfkeli "Bir ilke imza attılar. Yarın bir takım sonlara doğru yenik durumdayken, maçın tekrarını sağlamak için sahaya bir deli soksa ne olacak Biz Federasyon - Tahkim kavgasına kurban edildik. 21 günlük süre içinde ya futbolcularımızdan biri ya da birkaçı Eskişehirspor veya ASAŞspor'la transfer görüşmesi yapıp anlaşsalardı - ki çok normal, profesyoneldirler ve sözleşmeleri sona ermiş - ne olacaktı Neyse onları Tahkim düşünsün. Biz cumartesi günü çıkıp aslanlar gibi oynayacağız." 

Sürpriz görüşme 

İçişleri Bakanı Abdülkadir Aksu, Eskişehir Valisi Çalıştırıcı ve Kulüp Başkanı Halil Ünal'la Ankara'da bir araya geldi 

Samsun'da cumartesi oynanacak Orduspor - Eskişehirspor tekrar maçı öncesi Eskişehir valisi Kadir Çalıştırıcı ve Kulüp Başkanı Halil Ünal dün Ankara'ya gelerek İçişleri Bakanı Abdülkadir Aksu ile sürpriz bir görüşme yaptı. 
Yarım kalan maçta çıkan olaylar, tarafların karşılıklı açıklamaları ve tekrar maçının seyircili oynanması kararıyla birlikte gerilen ortamı yumuşatmak amacıyla Bakan Aksu tarafından Ankara'ya davet edilen Çalıştırıcı ve Ünal'ın, son gelişmeler hakkında da bilgi verdiği öğrenildi. 
Bakan Aksu'nun maç için Orduspor kulübünden 1200 bilet alındığını belirten Kulüp Başkanı Ünal'a, "Daha fazla seyircinin Samsun'a gitmesine izin vermeyin. Herhangi bir çirkinlik yaşanmasını istemiyorum" talimatını verdiği bildirildi. 
Bu arada Bakan Aksu'nun Samsun'daki maç öncesi gerekli emniyet önlemlerinin alınması yolunda Samsun Valiliği'ne de uyarıda bulunduğu kaydedildi. 

'Yükümüz çok ağır' 

Ordu sınavına hazırlanan Eskişehirspor'un çalıştırıcısı Erdoğan Yılmaz, bu maçı her zamankinden daha fazla ciddiye aldıklarını açıkladı 

İLHAN GÜLER 

Eskişehirspor Teknik Direktörü Erdoğan Yılmaz, Samsun'a Orduspor'u yenmek için gideceklerini söyledi. 
Şampiyonluk iddialarının olmamasına rağmen bu karşılaşmayı her zamankinden daha fazla ciddiye aldıklarını belirten Yılmaz şöyle devam etti 
"Hesapta olmayan işler yaşadık. Takımı yeniden topladığımız için oyuncularımız gergin. Bu stres antrenmanlara da yansıyor. Çok büyük bir baskı altındalar. Bir yandan transferi diğer yandan bu maçı düşünüyorlar. Büyük bir şehri temsil ediyoruz. Bu da yükümüzü ağırlaştırıyor. Bir kere bu yükün altından kalktık. İkinci defa da başaracağımıza inanıyorum. Futbolcuları elimizden geldiği kadar maça motive etmeye çalışıyoruz. Sonuçta futbol sahada oynanıp kazanılıyor. Biz kazanmak için mücadelemizi yapacağız. Kimin şampiyon olacağı bizim için önemli değil. Hak eden kazansın". 

Lorant'ın gözbebekleri 

Sivas Teknik Direktörü'nün, Fenerbahçe'den yakından tanıdığı Yusuf veya Ceyhun'dan birini istediği öğrenildi 

ERAYDIN AYTEKİN DHA 

Sivasspor'un teknik patronu Lorant, Fenerbahçe'deki eski öğrencilerini istedi. Sarı - Lacivertliler'de bulunduğu dönemde Ortega'nın yerine Yusuf ve Ceyhun'u oynattığı için eleştirilen Alman teknik adamın transfer listesinde bu iki oyuncudan birinin bulunduğu bildirildi. 
Murat Hacıoğlu'nun Konyaspor ile anlaşmasından sonra hedef değiştiren Kırmızı - Beyazlılar, Fenerbahçe'de forma şansı bulamayan Mahmut Hanefi'yi renklerine katmak istiyor. Sivasspor, geçen sezon kiralık olarak oynattığı Fenerbahçeli Can Arat'ı da yeniden takıma kazandırmak için Sarı - Lacivertli yönetimle görüşüyor. 




</TEXT>
</DOC>
