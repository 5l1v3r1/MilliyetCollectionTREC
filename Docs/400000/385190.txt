<DOC>
<DOCNO> 385190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/siyaset/siy06.html </URL>
<DATE> 2005/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ağır güvenlik sorunları var' 
</HEADLINE>
<TEXT>


OSMAN BEKLEYEN, FEYAT ERDEMİR Van DHA 


AVRUPA Parlamentosu AP İnsan Hakları Alt Komitesi Başkanı Helene Flautre ve beraberindeki heyet, terör nedeniyle köyleri boşaltılıp Van'ın Yalım Erez Mahallesi'ne yerleştirilen ailelerle görüştü. Daha sonra Bostaniçi beldesinde vatandaşlarla sohbet eden heyet üyeleri, koruculuk sistemi, kızların evlendirilmesi, kadın sorunları, güvenlik sorunları ve aile planlamasına ilişkin sorular sordu. Vatandaşlardan İbrahim Yılmaz, yaklaşık 2 ay önce bir PKK'lının cenazesi sırasında çıkan olaylarda, askerin göstericilere ateş açtığını öne sürdü. Van'dan ayrılmadan önce Ferit Melen Havaalanı'nda açıklama yapan Flautre, ilde ağır güvenlik sorunları olduğunu belirtti. 

Korucu sorunu 
Flautre, şunları söyledi "En vahimi, güvenlik güçlerinin göstericiler üzerine ateş açması ve insanların öldüğüdür. Bunların bir kısmının PKK'lı diye nitelendiği, ancak bir kısmının normal vatandaş olduğu ortaya çıkmış. Tabii ki güvenlik sorunları ağır insan hakları ihlallerini de getiriyor. Ayrıca açık bir korucu sorunu var. Bu başka yerlerde de oluyor. İnsanları korumakla sorumlu olan bazı kesimlerin insanları korkuttuklarını görüyoruz. Burada da o oluyor sanki." 


</TEXT>
</DOC>
