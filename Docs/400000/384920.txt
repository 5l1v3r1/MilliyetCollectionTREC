<DOC>
<DOCNO> 384920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sonyas07.html </URL>
<DATE> 2005/10/07/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Kate Moss İngiltere’ye dönerse tutuklanacak 
</HEADLINE>
<TEXT>

     
     Hilal YILMAZ LONDRA, DHA 
     
İNGİLİZ model Kate Moss’un kokain bulundurmak ve diğer kişilere sağlamaktan hapis cezasıyla karşı karşıya olduğu belirtildi. 
     The Sun gazetesi tarafından ortaya atılan iddiaya göre ünlü modelin şu an yurt dışında olduğu, ancak İngiltere’ye giriş yapar yapmaz polis tarafından tutuklanacağı kaydedildi. 31 yaşındaki ünlü modelin kokain kullanırken çekilen fotoğraflarının Daily Mirror gazetesinde yayınlanmasının ardından, İngiliz polisi konuyla ilgili soruşturma başlatacağını bildirilmişti. Kate Moss’un uyuşturucu bağımlısı olduğu bilinen ve rock şarkıcısı olan erkek arkadaşı Pete Doherty de geçtiğimiz hafta göz altına alınmıştı. 
     Ünlü mankenin uyuşturucu kullanırken çekilen fotoğraflarının basına yansıması üzerine mankenle çalışan H M, Chanel gibi ünlü firmalar da reklam kampanyası sözleşmesini iptal ettiklerini açıklamıştı. Olaylarından ardından Kate Moss özür dilemişti. 
     
</TEXT>
</DOC>
