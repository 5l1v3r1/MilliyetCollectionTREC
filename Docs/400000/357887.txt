<DOC>
<DOCNO> 357887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/son/sontur30.html </URL>
<DATE> 2005/07/03/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Kapkaççı ağaçta yakalandı... 
</HEADLINE>
<TEXT>

     Şişli ve Beyoğlu'nda çok sayıda kapkaç olaylarına karıştığı öne sürülen bir kişi, polisten kaçmak için çıktığı ağaçta gözaltına alındı. 
     Alınan bilgiye göre, Şişli Asayiş Büro Amirliği ekiplerinin yaptığı bir uygulama sırasında, Şişli ve Beyoğlu'nda çok sayıda kapkaç olayına karıştığı bildirilen C.Z, gözaltına alınmak istendi. 
     Mecidiyeköy'de polisten kaçarken bir ağaca tırmanan C.Z, daha sonra ağaçtan indirilerek Asayiş Büro Amirliği'ne götürüldü. 
     Burada yapılan incelemede, tek başına kapkaç yaptığı, kapkaç için önce otomobil çaldığı ifade edilen C.Z'nin, daha sonra bu araçla bazı vatandaşların çantalarını alarak kaçtığı kaydedildi. 
     Şişli'de kapkaça uğradığı bildirilen 7 mağdur tarafından teşhis edildiği belirtilen C.Z'nin, daha sonra Beyoğlu'ndaki kapkaç olaylarına ilişkin bu ilçenin Emniyet Müdürlüğü'ne teslim edileceği öğrenildi. 
     
</TEXT>
</DOC>
