<DOC>
<DOCNO> 388387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sonyas14.html </URL>
<DATE> 2005/10/20/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
İnternette bebek satışı reklamı... 
</HEADLINE>
<TEXT>

     Çin'de bir müzayede evi, internet sitesinde bebek satışı reklamı yayımladı. 
     China Daily gazetesinin haberine göre, ''Eachnet'' adlı sitede 16 Ekim'de çıkan reklamda, ülkenin orta kesimindeki Henan eyaletinden en büyüğü 100 günlük erkek bebeklerin 28 bin yuana yaklaşık 4700 YTL kız çocuklarının da 13 bin yuana satıldığı kaydedildi. 
     Reklamı veren kişi, çocuğu olmayan çiftlere yardım etmeyi amaçladığını söyledi. 
     Resmi makamların reklamı fark edilinceye kadar siteyi 50'den fazla kişinin ziyaret ettiği, ancak satış olmadığı bildirildi. 
     Merkezi Şanghay'da bulunan sitenin yetkililerinden Tang Ley, reklamı fark edince hemen yayından kaldırdıklarını ifade ederek, sitede birçok bebek ürünü reklamı bulunduğundan ''bebek'' kelimesinin otomatik olarak yasak kavramlar arasına girmediğini ve fark edilinceye kadar zaman geçtiğini belirtti. 
     Tang, ''Çuangşicı Yongyüen'' kullanıcı adıyla yollanan reklamın bir şaka olabileceğini, aksi takdirde başlatılan soruşturmanın sonunda bu adı kullanan kişinin ağır hapis ve hatta ölüm cezasına çarptırılabileceğini söyledi. 
     Çin'deki geleneksel düşünceler ve aile planlaması politikası nedeniyle çocuk ve kadın kaçakçılığı önemli sosyal sorunlar arasında bulunuyor. 
     
</TEXT>
</DOC>
