<DOC>
<DOCNO> 393625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/siyaset/siy04.html </URL>
<DATE> 2005/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara 'imtiyazlı ilişki'ye tepkili 
</HEADLINE>
<TEXT>


ANKARA Milliyet 


Almanya'da koalisyon görüşmelerini sürdüren Sosyal Demokrat Parti ile Birlik Partileri'nin CDU CSU , Türkiye'ye AB üyeliği yerine "imtiyazlı ilişki" önerilmesi konusunda anlaşması, Ankara'da rahatsızlık yarattı. Dışişleri Bakanlığı Sözcüsü Namık Tan, müzakerelerin hedefinin 'üyelik' olduğunu belirterek, "Bunun dışındaki nitelemeler kabul edilemez" dedi. Tan, dün haftalık basın toplantısında, Almanya'daki partiler arasındaki uzlaşmayla ilgili bir soruya şu yanıtı verdi 
"Müzakerelerin tek bir hedefi vardır, o da tam üyeliktir. Bunun dışındaki nitelemeler hiçbir zaman kabul edilemez. AB de, 3 Ekim'de müzakarelerin hedefinin tam üyelik olduğunu açık biçimde teyit etti." 

Baykal Almanya kalesi düşüyor 
CHP Genel Başkanı Deniz Baykal da, Türkiye'nin AB'ye üye olamayacağına ilişkin her gün yeni bir gelişme olduğunu belirterek, "En büyük destekçimiz Almanya'da da koalisyon ortakları imtiyazlı ortaklık için anlaşmaya vardı. Öyle anlaşılıyor ki, Türkiye açısından Almanya kalesi de düşüyor" dedi. 


</TEXT>
</DOC>
