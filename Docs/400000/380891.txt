<DOC>
<DOCNO> 380891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonsiy09.html </URL>
<DATE> 2005/09/23/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Adalet Bakanlığı trilyonluk tazminata mahkum edildi 
</HEADLINE>
<TEXT>

     İstanbul Tabip Odası üyesi Dr. Osman Öztürk, Adli Tıp Kurumu sınav jurisi yapısına ilişkin açtığı davayı kazandı. Mahkeme, Adalet Bakanlığı’nın Öztürk’e 1 trilyon tazminat ödemesine hükmetti. 
     İstanbul 2’nci İdare Mahkemesi Adli Tıp Kurumu’nun sınav jurisinin Adalet Bakanlığı pesonelinden oluşmasını hukuka aykırı buldu. 
     
     ASİSTANLIK VE MEMURİYETLE İLİŞİĞİ KESİLDİ 
     Dr. Osman Öztürk, Adli Tıp Kurumu’nda asistanlık yaptıktan sonra, 21 Ekim 2003’te uzmanlık sınavına girdi. 
     Sınav jürisi tarafından başarısız bulunan Öztürk’ün asistanlık ve memuriyetlikle ilişiği kesildi. 
     
     ADALET BAKANLIĞI’NA DAVA 
     Öztürk, bunun üzerine, Kurum’un bağlı bulunduğu Adalet Bakanlığı’na dava açtı. 
     İstanbul 2’nci İdare Mahkemesi’nde görülen dava geçtiğimiz günlerde sonuçlandı. İdare Mahkemesi, sınav jurisinin yapısını uygun bulmadı. Mahkeme kararında, sınav jurisi üyelerinin Adalet Bakanlığı personelinden oluşamayacağı belirtilirken, juri üyelerinin Sağlık Bakanlığı tarafından tayin edilen klinik şeflerinden oluşması gerektiğini öngördü. 
     Mahkeme uğradığı asistanlık ve memuriyetlikle ilişiğinin kesilmesi nedeniyle de Adalet Bakanlığı’nın Öztürk’e 1 trilyon tazminat ödemesini kararlaştırdı. 
     
     TABİP ODASI "KARAR OLUMLU, GEREKEN YAPILSIN" 
     Tabip Odası’ndan yapılan yazılı açıklamada, uzmanlık sınavı için jürilerin şimdiye kadar Adalet Bakanlığı tarafından tayın edildiği ve kilinik şefi olmayan kişilerden oluşturulduğu belirtildi. Açıklamada, Adalet Bakanlığı ve Adli Tıp Kurumu’nun bu doğrultuda gerekli adımları atmadığına dikkat çekilirken, "İstanbul Tabip Odası olarak Adli Tıp Kurumu’nun özerk ve çağdaş bir eğitim yapısına kavuşturulması ve tıpta uzmanlık eğitiminin hekimlik mesleği açısından önemi nedeniyle konuyu titizlikle takip etmektedir. Adalet Bakanlığı"nın ilgili mahkeme kararı doğrultusunda işlem oluşturmasını bekliyoruz" denildi. 
     
</TEXT>
</DOC>
