<DOC>
<DOCNO> 371792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/yazar/pulur.html </URL>
<DATE> 2005/08/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Korkuram korkuram korkuram " 
</HEADLINE>
<TEXT>


ADAMIN frenleri tutmaz, önüne geleni sollar, sonra kaza olur, dikiz aynasındaki "Allah'ın dediği olur " levhası sallanır durur. 
Hayır, Allah'ın dediği olmamıştır, eğer Allah'ın dediğinin olacağına inanmışsan, inançlı bir Müslümansan, Allah'ın sana verdiği "aklın" dediğinin olacağına inanacaksın. 
Akıl, tutmayan frenle yola çıkmamayı, önüne geleni sollamamayı söyler. 

EV yapar, demirinden, çakılından, çimentosundan çalar, doğru dürüst temel bile kazmaz, bir depremde ev yerle bir, ama evin çatısında "Allah büyüktür " levhası çakılıdır. 

EVET, inanan bir Müslüman için Allah elbette büyüktür ama, o büyük Allah akıl vermiştir, evini buna göre yap demiştir. 
Sen bunları yapmayacaksın, sonra "Allah büyüktür " diye levha asacaksın... 
Mehmet Akif böylelerine şöyle der 
"Kadermiş öyle mi H ş , bu söz değil doğru 
Belanı istedin, Allah da verdi, doğrusu bu..." 

ÖNAY Yılmaz'ın, Gölcük depreminin yıldönümünde MİLLİYET'te yayımlanan haberini okudunuz herhalde... 
"Büyük deprem sonrası, Afet İşleri Genel Müdürlüğü Gölcük'te inşa edilecek binaların 2 katı geçmemesi için bir rapor hazırladı. Bu plana göre Bakanlık çevre düzenleme planı oluşturdu. Buna rağmen 8 katlı apartmanlar yapılıyor." 

PEKİ, Gölcük dağ başı mı, orada devlet yok mu, belediye yok mu 
Hiç olmaz mı 
Belediye başkanlarının savunmasına bakın 
"Oraların ruhsatları deprem öncesi verilmişti, inşaatlar yasaya uygun." 
Yasalara uygunmuş, peki akla, mantığa, bilime, bilgiye uygun mu 8 katlı apartmanın yanında bir arsa var, oraya ancak 2 katlı ev yapılıyor, çünkü yasa öyle diyor. 
Sonra bir deprem, bahane hazır 
"Allah'ın dediği olur " 

HADİ oradan, bari Allah'a iftira etme 
Mehmet Akif bir başka şiirinde her şeyi Allah'a havale edenlere "Öyle ya " der, "Allah senin k hyan, Allah senin vekilharcın " 

SELAHATTİN Babüroğlu'nun anılarında vardır, 1938 Erzincan depreminden sonra, bilimsel araştırma sonucu fay hattı saptanır, bu hattın güneyinde ya da kuzeyinde, 2 katlı binalardan başka inşaata izin verilmeyecektir. 
Bir gün belediye meclisinin kararı Ankara'ya gelir, fay hattı meclis kararıyla şu kadar kilometre geri çekilmiştir. 
Niye 
Apartmanlar dikilsin diye... 
Bizde politika, bir kalemde, bilimin çizdiği fay hattını bile yerinden oynatır. 
Sonra da "Allah'ın dediği olur " 
Kuldan utanmıyorsun, bari Allah'tan kork 

İNSANIN aklına Azeri şairi Sabir'in şiiri geliyor 
"Ejderha görürem korkmuram, dalgalı tufan görürem korkmuram, yankılı volkan görürem korkmuram, yırtıcı hayvan görürem korkmuram, bir sürü aslan görürem korkmuram, mezarlıkta hortlak görürem korkmuram, çok tuhaf insan görürem korkmuram." 
Peki neden korkuyor 
"Nerede Müslüman görürem korkuram, korkuram, korkuram " 
Öyle Müslümanlardan kim korkmaz ki 
Bilimi, bilgiyi, eliyle itip, "Allah'ın dediği olur " diye Allah'a -sümme h ş - iftira edenlerden korkulmaz mı 



</TEXT>
</DOC>
