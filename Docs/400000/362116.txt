<DOC>
<DOCNO> 362116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sonspo06.html </URL>
<DATE> 2005/07/18/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Appıah'ın aklı Premier Lig'de 
</HEADLINE>
<TEXT>

     FENERBAHÇE'nin transfer etmek istediği Juventus’un Ganalı futbolcusu Steven Appiah, İngiltere Premier Lig'de forma giymek istediğini ve bunun için Juventus’tan ayrılamaya hazır olduğunu açıkladı. 
     İngiliz BBC televizyonuna açıklama yapan 24 yaşındaki futbolcu Steven Appiah, İngiltere’den Tottenham Hotspur, Everton, Birmingham City ve Middlesbrough kulüplerinin kendisiyle ilgilendiğini söyledi. Appıah, Fenerbahçe'nin de kendisini transfer etmek için temaslarda bulunduğunu söyledi. 
     İngiltere Premier Ligi’nin kariyeri için en doğru tercih olacağını ifade eden Appiah, Kariyerimin en üst noktasındayım ve gittiğim takımda da büyük başarılara imza atmak istiyorum. En son Tottenham kulübünün benimle ilgilendiğini öğrendim. Londra’da oynamak benim için çok iyi olur, ama bekleyip, göreceğiz'' diye konuştu. 
     Patrick Vieira’nın Juventus için çok iyi bir transfer olduğunu ifade eden Ganalı futbolcu, Vieira ile aynı takımda oynamayı çok isterdim, ama kendi kariyerimi düşünmek zorundayım'' dedi. 
     Juventus Genel Menajeri Luciano Moggi ile Appiah’ın menajeri Dominico Ricci Salı günü biraraya gelerek, Ganalı futbolcunun transferiyle ilgili son noktayı koyacaklar. 

     
</TEXT>
</DOC>
