<DOC>
<DOCNO> 389314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sontur21.html </URL>
<DATE> 2005/10/24/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
20 yıl önce satılan ineğin parası için... 
</HEADLINE>
<TEXT>

     Babasının Ağrı’da 20 yıl önce sattığı ineklerin parasını alamayan kişi, alıcıya kefil olan ve İzmir’de yaşayan bir kişiyi kaçırdı. 
     Parası olmadığını söyleyen 65 yaşındaki Mehmet Narin’i günlerce dövdükten sonra 125 bin YTL senet imzalatan ve ailesinden de 100 bin YTL fidye istediği iddia edilen ile olaya karışan 4 kişi yakalandı. 
     Alınan bilgiye göre, polise başvuran Burhan Narin, kendisini telefonla arayan tanımadığı bir kişinin babası Mehmet Narin’i 65 
     kaçırdığını ve 100 bin YTL fidye vermeleri halinde "sağ" olarak teslim edeceğini söylediğini bildirdi. Asayiş Şube Müdürlüğü Gasp Büro Amirliği ekiplerinin kontrolünde fidyeciler ile bağlantı kuran Burhan Narin, babasını kurtarmak için 100 bin YTL’yi getireceğini söyledi. Hatay semtindeki buluşma noktasında önceden önlem alan polisler, Narin’den parayı almak isteyen Mevlüt Y. 29 ile kardeşi Ömer Y’yi 24 yakaladı. Zanlıların sorgulamasının ardından polis ekipleri, olaya karıştığı belirlenen Eşref K. 49 , Mehmet K. 35 ve Ramazan G’yi 22 Yeşilyurt semtinde bir evde ele geçirdi. Evde tutulan Mehmet Narin de kurtarıldı. Vücudunun çeşitli yerlerinde dövülmekten morluklar ve yaralar oluştuğu belirlenen Narin, Atatürk Eğitim ve Araştırma Hastanesi’ne kaldırılarak tedavi altına alındı. 
     
     20 YILLIK KEFİLLİK 
     Tedavisinin ardından Emniyet Müdürlüğü’nde ifadesine başvurulan Mehmet Narin, AA muhabirine kaçırılmasıyla ilgili olarak şunları anlattı 
     "Yaklaşık 20 yıl önce Ağrı’da ismini şu an hatırlayamadığım bir asker arkadaşım, Ahmet K’dan 5 inek satın almıştı. Asker arkadaşıma parasını ödeyeceğine dair sözlü olarak kefil olmuştum. 1990’lı yılların başında Ağrı’dan İzmir Buca’ya taşındım. Geçen perşembe günü teravih namazından sonra evime giderken, yanıma yaklaşan 3 kişi beni zorla otomobile bindirdi. Otomobildekilerden biri, yıllar önce Ağrı’da inekleri satan Ahmet K’nın oğlu Eşref K. olduğunu, babası Ahmet K’nın öldüğünü, inekleri satın alan asker arkadaşımın aradan yıllar geçmesine rağmen parasını ödemediğini, bu parayı tahsil edeceğini söyledi. 
     Param olmadığını söyledim, dağlık bir alana götürüp dövdüler. Daha sonra bir eve kapatıp dövmeye devam ettiler. Zorla 125 bin YTL’lik senet imzalattılar, sağ bırakmaları karşılığında 100 bin YTL istediler. Çok şükür polis gelip kurtardı. İnek satışının üzerinden yıllar geçti, asker arkadaşımın adını bile unuttum." 
     
</TEXT>
</DOC>
