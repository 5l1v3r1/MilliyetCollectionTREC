<DOC>
<DOCNO> 370460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/siyaset/axsiy02.html </URL>
<DATE> 2005/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan'ı yalanladı 
</HEADLINE>
<TEXT>


Orhan Doğan'ın, "Hikmet Sami Türk, barış için Öcalan'ın özgürleşmesini isteyebiliriz' dedi" sözlerine eski bakandan tezkip geldi 

ANKARA Milliyet 


Eski Adalet Bakanı Hikmet Sami Türk, eski DEP milletvekili Orhan Doğan'ın, "Zamanı geldiğinde Öcalan'ın serbest bırakılacağı biliniyor. Hikmet Sami Türk Adalet Bakanıyken, 'Toplumsal barış bizden böyle bir adım atmamızı isterse, onun da özgürleşmesini isteyebiliriz' dedi" sözlerini yalanladı. Türk, "Benim böyle bir sözüm yok. Ben sadece genel af çıkartılabileceğini, genel düşünce olarak söyledim" dedi. 

'Yanlış yorumlamışlar' 
Doğan, Radikal'de yayımlanan röportajında, "Öcalan'ın bir gün serbest bırakılacağını, ancak bu tür süreçlerin bir çırpıda gerçekleşmediğini" söyledi. Türk, Milliyet'e yaptığı açıklamada, idam cezası kaldırılırken Öcalan ve benzer durumdakilerin ömür boyu hapis yatmalarını sağlayacak düzenlemeyi yasaya koyduklarına dikkat çekerek, şöyle devam etti "2001'de Anayasa'nın TBMM'nin af yetkisi ile ilgili 87. maddesi değiştirilerek, 'af için milletvekillerinin 5'te 3'ünün oyu gerekir' şartı konuldu. Kaleme aldığım raporda, 'toplumsal barış bir gün geniş kapsamlı bir af çıkartılmasını gerektirebilir. Bunu zorlaştırmayalım' ifadesini kullandım. Doğan ve arkadaşları, bu sözümü, böyle yorumlamışlar." 

İşte tartışma yaratan sözler 

Orhan Doğan'ın, Radikal gazetesinde Neşe Düzel'e söylediği şu sözler tartışma yarattı 
Elinizde 3 bin silahlı insanınız var ve 6 yıldır dağda bekliyor. Bu örgütün başı olan insan, "Benim önümü silahsızlanma için açın" diyor. Ama siz devlet olarak bunu sağlayacak yasa yapmıyorsunuz. Öcalan'a ve PKK'ye Kürt halkının büyük çoğunluğunun sempatisi var. Kürtler şiddete onay vermemelerine rağmen, paradoks da burada zaten, Öcalan ve PKK'ya sempatilerini yitirmiş değiller. Başbakan, Diyarbakır'da 1000 kişiye konuştu. Biz geçen yıl ağustosta gittik. 400 bin kişiye miting yaptık. 6 yıldır 2 güç birbiriyle çatışmıyordu. Ama operasyonel olmayan bir güç, kalktı orduyla PKK'yı çatışmaya soktu. Devlet içinde de, Kürtler içinde de statükodan, savaştan beslenen güçler var. PKK, 'Bana saldırılmazsa ben saldırmayacağım' diyor. ETA terör örgütü değil miydi Şimdi İspanyol hükümeti ETA'yla görüşmek için meclisten yetki aldı. Gün gelecek böyle bir süreç Türkiye'de de başlayacak. 




</TEXT>
</DOC>
