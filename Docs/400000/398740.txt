<DOC>
<DOCNO> 398740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sontur11.html </URL>
<DATE> 2005/11/28/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
İstanbul'da bir gecede 2 cinayet 
</HEADLINE>
<TEXT>

     Bağcılar'da silahlı saldırıya uğrayan 2 kişiden 1'i öldü, 1'i yaralandı. 
     AA muhabirinin aldığı bilgiye göre, Kazım Karabekir Mahallesi 2 13. Sokak'ta gece meydana gelen olayda, Metin Gürbuğa 18 ve arkadaşı Ferhan Sungur 20 , kimlikleri henüz belirlenemeyen 2 kişinin silahlı saldırısına uğradı. 
     Başına ve vücudunun çeşitli yerlerine 5 kurşun isabet eden Gürbuğa olay yerinde öldü. Hafif yaralanan Sungur ise İstanbul Üniversitesi İstanbul Tıp Fakültesi Hastanesi'ne kaldırıldı. 
     Gürbuğa'nın bir süre önce çalışmak üzere Bingöl'den İstanbul'a geldiği öğrenildi. 
     Polis ekipleri olay yerinden yaya olarak kaçan 2 kişinin yakalanması için çalışma başlattı. 
     Bu arada, Avcılar Firuzköy Birlik Caddesi Geçici 165. Sokak'ta meydana gelen olayda, Tacettin Karakaş 24 , kimliği henüz belirlenemeyen bir kişinin tabancayla ateş etmesi sonucu kasığından yaralandı. Özel Avcılar Hayat Hastanesi'ne kaldırılan Karakaş, tüm müdahalelere rağmen kurtarılamadı. 
     Avcılar'da bir fabrikada çalıştığı belirtilen Karakaş'ın 6 aylık bir bebeği bulunduğu öğrenildi. 
     
</TEXT>
</DOC>
