<DOC>
<DOCNO> 383855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/soneko11.html </URL>
<DATE> 2005/10/04/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
FT Erdemir'de kazanmak isteyen 2-3 milyar doları hıçkırabilmeli 
</HEADLINE>
<TEXT>

     Financial Times gazetesi, Türkiye'nin AB müzakerelerine başlamasının ardından dikkatlerin Erdemir ihalesine yöneldiğini belirterek, ''Kazanmak isteyen 2-3 milyar doları hıçkırabilmeli'' diye yazdı. 
     Hilton Oteli'nin küçük bir odasında yapılacak ihalenin yaklaşık 30 dakika süreceğini ve grupların artırım için çok az şans bulacağını belirtilen haber analizde, zaten tansiyonlu ve heyecanlı olan ortamın, şeffaflık göstergesi olarak ihalenin televizyonlardan canlı yayınlanmasıyla en üst seviyeye çıkacağı kaydedildi. 
     Dört uluslararası büyük çelik üreticisi yanında Türkiye'den de iki konsorsiyumun katılacağı ihalede Rus Novolipetsk ve Severstal grupları yanında dünyanın en büyük 2 çelik üreticisi olan Mittal ve Arcelor'un da kontrol hissesini almak için ''2-3 milyar dolar hıçkırabilmesi'' gerektiğini iddia eden Financial Times, Mittal Steel'in patronu Lakshmi Mittal'in ihaleyi Londra'daki ofisinden kuracağı bağlantıyla yöneteceğini, Arcelor'un CEO'su Guy Dolle'nin ise ''Ankara'da kurulacak gizli bir kampta olacağını'' ifade etti. 
     Gazeteye göre şu ana kadar konuşmayarak taktikleri hakkında ipucu vermeyen Ruslar'ın yüksek teklifleriyle ortaya çıkması sürpriz olmayacak. 

     
</TEXT>
</DOC>
