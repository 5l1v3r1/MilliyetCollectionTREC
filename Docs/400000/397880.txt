<DOC>
<DOCNO> 397880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/sondun11.html </URL>
<DATE> 2005/11/25/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Noel aşırılıklarından kaçan İngilizler Türkiye'ye yöneliyor 
</HEADLINE>
<TEXT>

     İngiltere’deki geleneksel Noel aşırılıklarından kaçmak isteyen İngilizlerin Noel sırasında Ortadoğu ülkelerine akacağı bildirildi. The Guardian gazetesi, Noel’i İngiltere’de geçirmek istemeyen 2 milyon İngilizin Türkiye gibi ülkelere yöneleceğini yazdı. 
     The Guardian gazetesi, Ortadoğu ülkelerinin Noel tatili listesinin başında bulunduğunu belirterek "Ortadoğu’daki Müslüman ülkeler, evdeki geleneksel Noel aşırılılıklarından kaçmak isteyen Britanyalılar için moda oldu" ifadesini kullandı. 
     Tur operatörlerinin Noel tatili sırasında 2 milyon İngilizin İngiltere’den ayrılmalarını beklediklerini kaydeden gazete, bu yılın başından beri Ürdün’ü ziyaret eden İngiliz turistlerinin sayısının yüzde 151 arttığına dikkat çekti. 
     Gazete, Mısır’a giden İngiliz turistlerin sayısının yüzde 54, Türkiye’ye gidenlerin yüzde 27 ve Fas’a gidenlerin ise yüzde 25 arttığını belirtti. 

ANKA 
     
</TEXT>
</DOC>
