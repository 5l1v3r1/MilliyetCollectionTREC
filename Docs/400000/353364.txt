<DOC>
<DOCNO> 353364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/guncel/gun03.html </URL>
<DATE> 2005/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fotoğraflı destek 
</HEADLINE>
<TEXT>


Fotoğraf sanatçısı Güner Sarıoğlu, "Duruşlar, Bakışlar" adlı sergisinin gelirini, Milliyet'in 'Baba Beni Okula Gönder' kampanyasına bağışladı 

KÜLTÜR SANAT SERVİSİ 

Milliyet'in, 'Okumayan kız kalmasın' diyerek 23 Nisan'da başlattığı "Baba Beni Okula Gönder" kampanyasına, sanat dünyasından bir destek daha geldi. Fotoğraf sanatçısı Güner Sarıoğlu, Fotoğrafevi Koç Allianz Galerisi'nde açtığı 'Duruşlar, Bakışlar' adlı sergisinden elde edilecek geliri 'Baba Beni Okula Gönder' kampanyasına bağışladı. 
"Duruşlar, Bakışlar", TRT'de 10 yıl süreyle yönetmen, yapımcı ve yönetici olarak çalışan, haber filmleri ve belgesel filmler yapmış olan fotoğraf sanatçısı Sarıoğlu'nun çalışmalarından oluşuyor. 18 Haziran'da açılan sergi, 9 Temmuz'a kadar Fotoğrafevi Koç Allianz Galerisi'nde görülebilir. 

Valiye kolonya tuttu, hayatı değişti 

ÖZCAN ÇİRİŞ DHA 
Bitlis Ahlat'a bağlı Seyrantepe köyünde oturan 14 yaşındaki Sevgi Kotaz, temel atma töreni için köylerine gelen Vali M. Asım Hacımustafaoğlu'na kolonya tutunca kaderi değişti. Vali'nin okula gidip gitmediğini sorduğu Sevgi, babasının 5. sınıftan sonra kendisini okutamadığını söyledi. Vali de, Sevgi'den diğer okuyamayan kızları da bildirmesini istedi. Vali Hacımusta-faoğlu, "Köyde okuyamayan kızlar belirlenip kaymakamlığa bildirilecek. Okumaları için ne gerekiyorsa yapılacak" dedi. 

Kampanyaya bağış yapanlar 33. gün 

BURS HESABI 
K.Dere Sporting Kulübü, Şelale Akpeçe, Orhan Sara - Yeşim Yörükoğlu 

KIZ YURDU HESABI 
Dilek Günay, Ali Rıza Şöhret, Osman Öztürk, Sibel Uzun, Ayfer Vural, Oğuz Tokatlı, Türkan Kurtöz, Fatma Şengül, Banu Yeygün, Sinem Ada, Buket Yıldız, Gizem Girgin, Selim Girgin, Saniye Başhan, Nuran Bitiş, Özgür Doğan, Muazzez Öğreten, Ezgi Yıldırım 

Not Eğitim destekçilerinin listesi devam edecek. 


</TEXT>
</DOC>
