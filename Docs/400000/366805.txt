<DOC>
<DOCNO> 366805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sontur34.html </URL>
<DATE> 2005/08/03/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Osmaniye Belediye Başkanı'nın aracı kazaya karıştı 
</HEADLINE>
<TEXT>

     Osmaniye Belediye Başkanı Davut Çuhadar’ın bulunduğu makam aracı, Hatay’ın İskenderun İlçesi’nde otomobille çarpıştı. Kazada, otomobildeki aynı aileden 5 kişi yaralandı. 
     Emniyet Müdürlüğü yetkililerinden alınan bilgiye göre, Antakya Belediye Başkanı Mehmet Yeloğlu’nun babasının cenaze törenine giden Belediye Başkanı Çuhadar’ın içerisinde bulunduğu, Nevzat Öztürk yönetimindeki 80 EY 911 plakalı cip, İSDEMİR fabrikası yakınların Osman Kaplankıran 40 yönetimindeki 31 PT 429 plakalı otomobille çarpıştı. 
     Kazada, sürücü Osman Kaplankıran ile eşi Ayşe 33 , çocukları Nurseda 9 , Hakan 13 ve Berat 7 yaralandı. Yaralılar İskenderun Körfez Devlet Hastanesi’nde tedavi altına alındı. Yaralılardan anne Ayşe Kaplankıran’ın ameliyata alındığı, diğer yaralıların hayati tehlikesinin bulunmadığı bildirildi. 
     Belediye Başkanı Davut Çuhadar, kazayı yara almadan atlattığını, kazada yaralananların sağlık durumlarını sürekli takip ettiğini belirtti. 
     
</TEXT>
</DOC>
