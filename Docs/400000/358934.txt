<DOC>
<DOCNO> 358934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sondun51.html </URL>
<DATE> 2005/07/07/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Londra hayalet kent oldu... 
</HEADLINE>
<TEXT>

     Londra'nın merkezi, bu sabah en yoğun saatlerde kenti vuran saldırılardan sonra bir hayalet kente dönüştü. 
     Cadde ve sokaklardan tek tük geçen olurken, bazı mağazalar erkenden kapılarını kapattı, taksi bulunmaz oldu ve toplu taşıma da tamamen durdu. 
     Ulaşım olanağı bulamadığı için yürüyenler, aniden bastıran yağmur üzerine çareyi otobüs duraklarına sığınmakta buldular. 
     Taksiler sadece rezervasyon yöntemiyle çalışırken, yollarda da polis araçları hariç hemen hemen hiç taşıt görülmüyor. 
     Kentin en önemli turistik yerleri Trafalgar meydanı, Picadilly Circus, Oxford Circus da insanlar tarafından terk edildi ve her iki mağazadan birisi erkenden kapandı. 
     
</TEXT>
</DOC>
