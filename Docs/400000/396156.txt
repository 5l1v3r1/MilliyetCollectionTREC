<DOC>
<DOCNO> 396156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sontur31.html </URL>
<DATE> 2005/11/18/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Arıtma tesisinde gazdan zehirlenen 2 kişi öldü 
</HEADLINE>
<TEXT>

     Bursa’nın merkez Nilüfer İlçesi’ndeki bir arıtma tesisinde gazdan zehirlenen 2 işçi öldü, 2 işçi tedavi altına alındı. 
     Organize Sanayi Bölgesi 75. 
     Yıl Bulvarı’nda bulunan Bursa Ticaret ve Sanayi Odası’na ait "2. 
     Arıtma Tesisi"nde çalışan İhsan Eker 29 , çökertme ünitesindeki tıkanan köpük haznesini onarmak için 2.5 metre derinliğindeki arıtma çukuruna girdi. 
     Eker’in çukurdan çıkmaması üzerine, işçilerden Mehmet Çalışkan, durumu mesai arkadaşları Serkan Özer ve Ahmet Erdal Durmuş’a bildirdikten sonra çukura indi. Çalışkan’ın da çıkmaması üzerine çukura giren Özer ve Durmuş, baygın buldukları mesai arkadaşlarını dışarı çıkardı. 
     Arıtma çukurunda biriken gazdan zehirlendikleri belirlenen Eker ve Çalışkan ile gazdan etkilenen Özer ve Durmuş, Uludağ Üniversitesi Tıp Fakültesi Hastanesi’ne kaldırıldı. 
     İhsan Eker ve Mehmet Çalışkan, buradaki müdahaleye rağmen kurtarılamadı. Serkan Özer ve Ahmet Erdal Durmuş’un hastanedeki tedavileri devam ediyor. 
     Cesetler, Bursa Adli Tıp Kurumu morguna kaldırıldı. Olayla ilgili soruşturmanın sürdüğü bildirildi. 
     
</TEXT>
</DOC>
