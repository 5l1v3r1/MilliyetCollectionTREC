<DOC>
<DOCNO> 377530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sonsiy06.html </URL>
<DATE> 2005/09/11/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Gül, New York'ta Rice ile PKK'yı görüşecek... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, New York’ta ABD Dışişleri Bakanı Condoleezza Rice ile bir görüşme yapacak. Rice ile PKK sorunun ele alınacağını belirten Gül, "Etkin bir mücadeleyi yapana kadar sühpesiz ki bu konu, Amerikalılar ile görüşmelerimizde daima masada olacak" dedi. 
     BM çalışmalarına katılmak üzere New York’a giden Gül, New York’a hareketinden havaalanında yaptığı açıklamada 24 Eylül’e kadar kalacağı New York’taki çalışma ve temaslarıylailgili bilgi verdi. 
     ABD Dışişleri Bakanı Condoleezza Rice ile bir görüşeceğini ve Rice’nin vereceği bir davete katılacağını anlatan Gül, bir soru üzerine de Rice ile görüşmesinde PKK sorununu ele alacağını belirtti. 
     
     PKK MASADA OLACAK 
     PKK sorununun "sühpesiz" görüşmenin bir parçası olacağını anlatan Gül, üst düzey ABD’li yetkililerin geçen hafta da Ankara’da olduklarını, Genelkurmay Başkanlığı’nda önemli görüşmelerin yapıldığını anımsattı. Gül, "Etkin bir mücadeleyi yapana kadar sühpesiz ki bu konu, Amerikalılar ile görüşmelerimizde daima masada olacak" diye konuştu. 
     
     GÜVENLİK KONSEYİ ÜYELİĞİ 
     New York’ta kalacağı süre içerisinde Türkiye’nin BM Güvenlik Konseyi üyeliği için çaba göstereceğini kaydeden Gül, bir soruya karşılık olarak Türkiye’nin BM Güvenlik Konseyi üyeliğini geçen yıl duyurduğunu anımsattı. Gül, Türkiye’nin bu konuda çalışmalar yaptığını belirterek "O kadar önemli bir ülke, dünyada önemli bir rol oynayan bir ülke, bölgede önemli bir rol oynayan bir ülke, şimdiye kadar üye olmaması gerçekten bir noksanlıktır" dedi. 
     
     KEMAL DERVİŞ İLE GÖRÜŞME 
     Dışişleri Bakanı Gül, New York’ta bir süre önce BM’nin en önemli örgütü BM Kalkınma Programı UNDP başkanlığına getirilen eski Devlet Bakanı Kemal Derviş ile de görüşeceğini anlattı. Gül, görüşmede Türkiye ile UNDP arasındaki verimli işbirliğinin daha da geliştirilmesi olanakları üzerinde duracaklarını söyledi. 
     
     KIBRIS 
     KTTC Başbakan Yardımcısı ve Dışişleri Bakanı Serdar Denktaş ile birlikte Kıbrıs sorununu BM çerçevesinde izleyeceklerini anlatan Gül, KKTC’nın izolasyonunun bertaraf edilmesi çabalarını sürdüreceklerini kaydetti. 
     
     DİĞER TEMAS 
     Abdullah Gül, New York’ta kalacağı süre içerisinde ayrıca Azerbaycan, Kazakistan, Kırgızistan, Özbekistan, Türkmenistan ve Tacikistan gibi ülkelerin bakanlarının katılımıyla bir çalışma kahnvaltı düzenleneceğini de anlattı. Gül, toplantıda bölgedeki son gelişmeler ve bölgesel istikrarın güçlendirilmesine ilişkin işbirliğinin ele alınacağını söyledi. 
     
     TERÖR YASASI 
     Başbakan Recep Tayyip Erdoğan ile birlikte katılacakları görüşme ve toplantılara ilişkin de bilgi veren Gül, Terör ile Mücadele Yasası’nda yapılacak değişikliklere ilişkin bir soruyu yanıtlarken henüz son şekli verilmediğini, Bakanlar Kurulu’na henüz gelmediğini anlattı. 
     Gül şöyle devam etti "Burada kesinlikle terörle etkin mücadele için gerekli tedbirler getirilirken özgürlükler, demokratik hak ve özgürlüklerde Türkiye geldiği durumdan geri gidiş asla söz konusu olmayacaktır. Bu muhakkak çok önemli bir dengedir." Türkiye’nin reformlar konusunda bir "sessiz devrim" gerçekleştirdiğini ifade eden Gül, "Bunları geri alıcı bir davranış asla söz konusu olmayacaktır" ifadesini kullandı. 
     
     TELAFER’E YARDIM DOLUSU BEŞ TIR 
     Dışişleri Bakanı Abdullah Gül, Telafer’e yönelik yardımlar konusunda bilgi verdi. Gül, bugün saat 11 00 itibariyle 5 TIR ilaç ve bazı acil gıda ve diğer ihtiyaçları Telafer’e ulaştırmak üzere yola çıktığını söyledi. "Bunun arkası gelecektir" diyen Gül, Türkiye’nin Irak halkının biran önce huzura, kavuşmasını istediğini ve insanı yardımları ayrım yapmadan ulaştırdığını belirtti. 

ANKA 
     
</TEXT>
</DOC>
