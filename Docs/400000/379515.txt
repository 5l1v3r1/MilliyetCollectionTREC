<DOC>
<DOCNO> 379515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/dunya/dun03.html </URL>
<DATE> 2005/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs'ta tek devlete razı olun 
</HEADLINE>
<TEXT>


SEMA EMİROĞLU New York 


Kıbrıs Rum Yönetimi lideri Tasos Papadopulos, Kıbrıs görüşmelerinin yeniden canlandırılması için, Türkiye'nin siyasi amaçlarını değiştirmesi ve kendisini çözümün "tek ve birleşik bir devlet" kavramıyla eş anlamlı olduğuna inandırması gerektiğini bildirdi. 
Dün 60. dönem çalışmalarına başlayan BM Genel Kurulu'na hitaben bir konuşma yapan Papadopulos, Kıbrıs görüşmelerinin yeniden başlatılmasının iyi bir hazırlığı ve başarı olasılığının inandırıcı olduğu yolunda dürüst bir değerlendirme yapılması gerektirdiğini kaydetti. 
Türkiye'nin AB'ye giriş sürecinin, mevcut zihniyetini radikal biçimde değiştireceğini umduklarını, bunun da son yıllar içinde Kıbrıs'da yaşanan en önemli gelişme olacağını vurgulayan Papadopulos, "Türkiye'nin AB'ye katılma sürecinden doğan yükümlülüklerini yerine getirmesi, Kıbrıs sorununun çözümü en zor unsurlarından kurtarır ve çözümü kolaylaştırır" dedi. 


</TEXT>
</DOC>
