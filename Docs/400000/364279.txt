<DOC>
<DOCNO> 364279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/spor/spo18.html </URL>
<DATE> 2005/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gurur abidesi 
</HEADLINE>
<TEXT>


Formula 1'in 14. yarışında hız dünyasının ünlü konuklarını ağırlayacak olan İstanbul Park Pisti görkemli mimarisiyle göz kamaştırıyor. Test yarışları pistin 21 Ağustos'a hazır olduğunu gösterdi 


Olurdu - olmazdı, gelirdi - gelmezdi, rüyaydı - hayaldi derken, Motorsporları dünyasının en büyük organizasyonu Formula 1'in takvimdeki 14. yarışı İstanbul Grand Prix'inde büyük gün için geri sayıma başladı. 2003 yılında yapılan ve İstanbul'un zaferiyle sonuçlanan kent belirlemesinin ardından temeli kısa sürede atılan ve yapımı yıldırım hızıyla devlet destekli olarak süren İstanbul Park Pisti göz kamıştıran heybetiyle yarışa hazır hale getirildi. 
Geceli gündüzlü süren hummalı bir çalışma sonunda 2 bine yakın işçi tarafından iki yıl içinde tamamlanan ve yaklaşık 130 milyon euroya malolan pist, Türkiye'yi ziyaret eden ünlü pilotların test turlarından sonra hafta sonunda bu kez yarış otomobillerini ağırladı. 

Cup'cılar yarıştı 
Türkiye Pist Şampiyonası'nın nefes kesen tek marka kupaları ve nefes kesen yarış organizasyonları Seat Cup, Polo Cup, Grup Maxi ile F3'ler 21 Ağustos'ta yapılacak İstanbul Grand Prix'si sırasında F1 yarışı öncesi girecekleri mücadelenin testini hafta sonunda yaptılar. Serbest antrenman, sıralama ve yarış testlerini başarıyla tamamlayan pilotlar İstanbul Park Pisti'nden tarihi bir gün yaşamanın mutluluğu içinde ayrıldılar. 

Dünyada benzeri yok 

Bir kaç ufak detay haricinde yapımı büyük ölçüde tamamlanan ve hız dünyasının ünlü konuklarını ağırlamaya hazırlanan İstanbul Park Pisti, konumu ve teknik özellikleriyle F1'in sayılı pistleri arasına girdi. Diğer pistlerden farklı olarak saat yönünün tersine dönecek olan araçlar, ortalama 320 km. sürate kadar çıkabilecekleri İstanbul Park Pisti'nde keskin virajlar nedeniyle izleyenlere heyecan dolu unutulmaz bir yarış seyrettirecekler. İstanbul Park Pisti'nin teknik özellikleri şöyle 

TEKNİK ÖZELLİKLER Pist uzunluğu 5.378 m Pist genişliği 12,5 - 21,5 m Çevreyolu uzunluğu 5.482 m İç yolların toplam uzunluğu 2.286 m Pist toplam viraj sayısı 13 adet Pist toplam viraj sayısı sağ 6 adet Pist toplam viraj sayısı sol 7 adet Pist toplam düzlük sayısı 4 adet En keskin viraj yarı çapı 15 m Pist en uzun düzlük 720 m Start-Finish düzlük uzunluğu 655,5 m Teorik maksimum hız 320,58 km h Pist düşey kurp sayısı 16 adet En yüksek boyuna eğim 08,145 Altgeçit sayısı 2 adet Üstgeçit sayısı 2 adet Kullanılacak lastik bariyer sayısı 124 bin Padok binaları 13.000 m2 Tribün 12.700 m2 VIP Kuleleri Adedi 2 adet VIP kuleleri kat sayısı 7 kat VIP kuleleri yükseklik 37 m Tribün ve Otopark kapasiteleri Ana tribün 30.000 kişi Geçici tribün 60.000 kişi Doğal tribün 60.000 kişi VIP Locaları kapasitesi 5.000 kişi Toplam otopark kapasitesi 20.000 


</TEXT>
</DOC>
