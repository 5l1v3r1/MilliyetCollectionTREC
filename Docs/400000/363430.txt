<DOC>
<DOCNO> 363430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sonspo03.html </URL>
<DATE> 2005/07/22/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Şenol Güneş isyanlarda... 
</HEADLINE>
<TEXT>

     Şenol Güneş, politik nedenlerle Kıbrıs Rum Kesimi’ne yapacakları seyahat programında büyük sıkıntılar yaşadıklarını söyledi. 
     
     THY’ye öfkeli 
     Trabzonspor’un hocası Şenol Güneş, Şampiyonlar Ligi Ön Eleme maçı programında büyük sıkıntılar yaşadıklarını söyledi. Güneş, Kıbrıs Rum Kesimi’nin Anorthosis takımı ile yapacakları karşılaşma öncesinde THY’nin de kendilerine yardımcı olmadığını ileri sürdü. Tecrübeli hoca, Futbol takımı olarak, siyasi açıdan sıkıntılı bir dönem yaşadığımız Kıbrıs programımızda aksaklıklar var'' ifadesini kullandı. 
     
     Uçaklar dolu’ 
     Güneş sözlerini şöyle sürdürdü Ne kadar üzüntü vericidir ki, futbol dışı olaylarla da uğraşmak zorunda kalıyoruz. İlişkiler nedeniyle sorunluyuz. Türk Hava Yolları’nın tarifeli uçakları İstanbul’a ve oradan Atina’ya kadar dolu. Zaten Kıbrıs Rum Kesimi’ne de gitmiyorlar. Özel uçak istedik. Maalesef bu talebimiz de kabul görmedi. Tarifeli uçaklar dolu. Özel hava yolları şirketleriyle sorunu çözmeye çalışıyoruz.'' 
     
     Bu turu geçeriz’ 
     Turizm mevsimi nedeniyle onların da bize uçak vermesi söz konusu olmadı. Sanki gitmememiz için bir gayret var. Artık durumu UEFA’ya bildireceğiz. Afrika veya Uzakdoğu’dan uçak bulabilirsek gidebileceğiz THY’nin yardımcı olacağını düşündük ama onlar da olmuyorlar. Anorthosis’i eleyecek gücümüz var. Eğer Kıbrıs’a gitmeyi başarabilirsek, turu atlayacağımızı düşünüyorum.'' 
     
</TEXT>
</DOC>
