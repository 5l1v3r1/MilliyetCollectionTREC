<DOC>
<DOCNO> 350380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sonsiy23.html </URL>
<DATE> 2005/06/09/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
İtalyan sinemacıyla 'Sadrazam kellesi' krizi AKP'ye sıçradı 
</HEADLINE>
<TEXT>

     ANKA 

      İtalya’da çekileceği açıklanan ve uygarlıklar çatışmasının 11 Eylül 2001’deki İkiz Kuleler’e uçak saldırısıyla değil 11 Eylül 1863’deki Sadrazam Merzifonlu Kara Mustafa Paşa komutasındaki Osmanlı ordusunun Viyana Kuşatması ile başladığı mesajını savunacağı belirtilen, "September Eleven 1683-2001" adlı film, Merzifon Vakfı’nı harekete geçirdi. 
     AKP’li Akif Gülle ile birlikte basını bilgilendiren Vakıf Başkanı Saim Gülek, filmde Viyana Kuşatması’nın başındaki Sadrazam Merzifonlu Kara Mustafa Paşa’nın padişah tarafından kestirilen kellesinin Viyana’da bulunduğu gibi gerçek dışı bilgiler bulunduğunu belirterek, "Yeni bir Geceyarısı Ekspresi olayıyla karşı karşıyayız" dedi. 
     İtalyanların uygarlıklar çatışmasının 11 Eylül 2001’deki İkiz Kuleler’e saldırıdan çok önce 11 Eylül 1683 
     tarihinde başında Sadramazam Merzifonlu Kara Mustafa Paşa’nın bulunduğu Osmanlı ordusunun Viyana Kuşatması ile başladığı mesajını vermek amacıyla çekeceklerini açıklanan, "September Eleven 1683-2001" adlı film, Merzifonlular’ı kızdırdı. İtalyan yönetmen Renzo Martinelli’nin çekeceği filmin mesajlarına ilişkin açıklamaları üzerine, Merzifon Vakfı Genel Başkanı Saim Dilek, AKP Amasya Milletvekili ve Genel Başkan Yardımcısı Akif Gülle ile birlikte basını bilgilendirme toplantısı düzenledi. Saim Dilek, filmin Viyana’daki yenilginin ardından Padişah emriyle kafası kesilerek öldürülen Sadrazam Merzifonlu Kara Mustafa Paşa’nın kellesinin Viyana’da bulunduğu şeklindeki öteden beri savunulan Avusturya iddiasını da konu edindiğini söyledi. Dilek, Sadrazam’ın Osmanlı teaamüllerine göre "siyaseten katl" edildikten sonra kellesinin ve vücudunun Edirne’ye getirilip Padişah’a gösterilerek ayrı ayrı gömüldüğünü, kellenin Edirne’de gömülü olduğunun bütün tarihçilerce kabul edildiğini belirterek, filmin öncelikli gerçek dışılığının bu olduğunu söyledi. 
     
     SADRAZAM ROLÜNÜ ZENCİYE VERECEKLERMİŞ 
     Dilek, filmde Sadrazam rolünün bir zenci oyuncuya verilmesi ve filmin tamamında da 11 Eylül’deki İkiz Kuleler"e yönelik saldırıyla Viyana Kuşatması arasında kurulan bağlantı nedeniyle Türkler’e yönelik bir karalama olduğunu kaydetti. 
     Dilek, filmde savunulacak tezlerin ve Sadrazam hakkındaki bilgilerin doğruyu yansıtmadığını, yabancı tarihçilerin de kabul ettiğini belirterek, "İkinci bir Geceyarısı Ekspresi olayıyla karşı karşıyayız" dedi. Dilek, Dışişleri ve Kültür Turizm Bakanlıkları aracılığıyla İtalyan yönetmen Martinelli’ye bu eleştirilerinin iletileceğini, ayrıca bakanlıkların filmin çekim sürecini yakından takip edeceklerini belirtirken, filmin çekilmesine karşı olmadıklarını, tarihin çarpıtılmasına karşı çıktıklarını söyledi. 
     AKP Genel Başkan Yardıcısı Akif Gülle de, bir sanat eseri olarak filmde anlatılacaklara söyleyecek birşeyleri olmadığını, ancak uygarlıklar arasında çatışma değil barışa katkı yapılmasını istediklerini belirtti. Gülle, Viyana Kuşatması ile İkiz kuleler’e saldırı arasında tarih rastlantısıyla bağ kurulmasını ise asla kabul edemeyeceklerini söyledi. Gülle, dünyanın zaten çatışmalı bir döneminde gerilimleri daha da artıracak değil, azaltacak çabalara ihtiyaç bulunduğunu, "Avrupalı dostlardan da" bunu beklediklerini ifade etti. 
     
</TEXT>
</DOC>
