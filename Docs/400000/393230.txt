<DOC>
<DOCNO> 393230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/ekonomi/eko07.html </URL>
<DATE> 2005/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şener TMSF kararlarına etkimiz söz konusu değil 
</HEADLINE>
<TEXT>


ANKARA Milliyet 

Başbakan Yardımcısı Abdüllatif Şener, Tasarruf Mevduatı Sigorta Fonu'nun TMSF kararlarına müdahale olmadığını söyledi. 
Şener, gazetecilerin TMSF'nin yönlendirildiği şeklindeki iddiaları anımsatarak, Adabank'ın ne zaman satılacağını sorması üzerine, satışın aralık sonu olarak takvimlendirildiğini söyledi. Şener, şöyle dedi "TMSF bağımsız bir kurul. Kararlarını kendi alıyor. Zaman zaman beni bilgilendiriyorlar. Kararlarına etkimiz söz konusu değil." 
Galataport dokümanların Özelleştirme İdaresi Başkanlığı'ndan DPT'ye önceki gün geldiğini açıklayan Şener, DPT'nin konuyu değerlendireceğini söyledi. 
İmarbank mudileriyle ilgili kararın Danıştay'ca iptal edildiğini hatırlatan Şener, "Yeni Bakanlar Kurulu kararı açtık. Mevduata dönenlere ödeme yapılacak" dedi. 


</TEXT>
</DOC>
