<DOC>
<DOCNO> 360026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sondun34.html </URL>
<DATE> 2005/07/11/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Londra saldırılarının kurbanlarından ilkinin kimliği belirlendi... 
</HEADLINE>
<TEXT>

     İngiliz polisi, Londra'da perşembe günü girişilen terör saldırılarının kurbanlarından ilkinin kimliğini belirledi. 
     Scotland Yard, kurbanın kimliğini Londra'nın kuzeyindeki Cuffley yakınlarında bulunan Newgate'den yaşındaki Susan Levy olduğunu açıkladı. 
     Yetkililer, kimlik belirlemenin karmaşık bir iş olduğunu belirterek, hata yapmamak gerektiğini kaydettiler. 
     Londra'da metro ve otobüse düzenlenen bombalı saldırılarda, 49 kişinin öldüğü ve 700 kişinin de yaralandığı bildirilmişti. 
     
     BELEDİYE BAŞKANI METRODA 
     Londra Belediye Başkanı Ken Livingstone, İngilizlere günlük yaşamlarını sürdürmeleri konusunda örnek olmak için işine metro kullanarak gitti. 
     Londra'nın batısındaki Willesden Green'deki evinden belediye başkanlığının bulunduğu Londra Köprüsü yakınına metroyla giden Livingstone, ''Çalışacağız, hayatımızı sürdüreceğiz. Yaşam biçimimizin küçük bir terörist grubu tarafından değiştirilmesine izin vermeyeceğiz'' dedi. 
     Londra'da şu anda 12 metro hattından sadece Circle Line adlı metro hattı çalışmıyor. 
     
</TEXT>
</DOC>
