<DOC>
<DOCNO> 399220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sondun21.html </URL>
<DATE> 2005/11/30/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Fransız ordusunun ilk kadın pilotu Elisabeth Boselli, öldü... 
</HEADLINE>
<TEXT>

     Fransız ordusunun ilk kadın pilotu ve birçok hız ve irtifa rekoruna imza atan Elisabeth Boselli, 91 yaşında hayata veda etti. 
     Boselli ailesi tarafından yapılan açıklamada, Jacqueline Auriol ve Amerikalı Jacqueline Cochran ile birlikte 50'li yılların en önemli kadın pilotları arasında yer alan ve 11 Mart 1914'te Paris'te dünyaya gelen Boselli'nin cuma günü öldüğü belirtildi. 
     Açıklamada, brövesini 1945'te alan Boselli'nin Fransız Hava Kuvvetleri'nden ayrıldıktan sonra, 1947'de tek kişilik planörle irtifa rekoru ve 1949'da da hafif uçakla irtifa rekoru kırdığı, 19'te de orduya geri döndüğü hatırlatıldı. 
     1955'te bir Mistral savaş uçağıyla kadın pilotlar arasında uluslararası hız rekorunu kıran Boselli'nin aynı yıl 1839 kilometre uçarak, dünya kadın ve erkek uzun mesafe rekorunu kırdığı kaydedildi. 
     Boselli, yine bir Mistral ile Creil-Agadir arasında 2331 kilometre uçarak, bir başka uzun mesafe rekoruna da imza atmıştı. 
     
</TEXT>
</DOC>
