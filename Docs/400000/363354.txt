<DOC>
<DOCNO> 363354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sondun36.html </URL>
<DATE> 2005/07/22/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
İngiltere Irak'tan çekilinceye kadar saldırılar devam edecek .. 
</HEADLINE>
<TEXT>

     Suriye asıllı İngiltere vatandaşı imam Şeyh Ömer Bahri Muhammed, İngiltere'deki saldırıların, Londra yönetimi Irak'taki askerlerini çekinceye kadar devam edeceğini öne sürdü. 
     Bahri, Reuters'e yaptığı açıklamada, Londra'da yaşayanlara, daha fazla saldırıya hazırlıklı olmaları çağrısında bulundu ve sorun devam ettiği sürece sonuçlarına katlanılacağını ve aynı sürecin devamlı tekrarlanacağını belirtti. 
     Olası saldırılarla ilgili bir bilgisi olmadığını ve saldırı planlayanlarla temas kurmadığını ifade eden Muhammed, Londra'daki saldırıların İngiliz Müslümanlar tarafından düzenlendiğine inanmadığını kaydetti. 
     Muhammed, saldırılarda sivillerin ölmesinden üzüntü duyduğunu belirtti, ancak Müslüman ülkelerdeki İngiliz ve Amerikan askerlerine yönelik saldırıların haklılığını savundu. 
     El Kaide'nin lideri Usame Bin Ladin'in, ''şeytani güçlerle savaşan samimi biri kişi olduğunu'' iddia eden Muhammed, ''İslam bayrağının sadece İngiltere'de değil, tüm dünyada sallanmasını istiyorum'' dedi. 
     Bombalı saldırıların ardından verdiği demeçlerde, olaylardan İngiliz hükümeti ve halkını sorumlu tutan Muhammed'in sınırdışı edilmesi yolunda çağrılar yapılıyor. 
     
</TEXT>
</DOC>
