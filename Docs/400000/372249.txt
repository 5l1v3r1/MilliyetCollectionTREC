<DOC>
<DOCNO> 372249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sontur06.html </URL>
<DATE> 2005/08/23/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Domuzlar yola fırladı, otomobil ağaca çarptı 
</HEADLINE>
<TEXT>

     Hayati YALÇIN DHA 

      GÜMÜŞHANE-Bayburt yolunun 17'nci kilometresinde yola fırlayan domuz sürüsündeki bir hayvan otomobile saldırdı. Otomobil kontrolden çıkarak, yol kenarındaki ağaca çarpınca 3 kişi yaralandı. 
     Kaza, bugün saat 06.00 sıralarında meydana geldi. Aniden yola fırlayan domuzlardan biri Cemal Çil’in kullandığı 61 NC 856 plakalı araca çarptı. Bunun üzerine kontrolü kaybeden Cemal Çil’in kullandığı otomobil yol kenarındaki ağaçlara çarparak durabildi. 29 yaşındaki Cemal Çil’in yanı sıra araçta bulunan 19 yaşındaki Adem Çil ve 30 yaşındaki İdris Çil yaralandı. Yaralılar arkadan gelen bir ambulansla Gümüşhane Devlet Hastahanesi’ ne kaldırıldı. Kafasından darbe alan ve çeşitli yerlerinden yaralanan Adem ve İdris Çil ayakta tedavi edildi. Araç şoförü Cemal Çil ise, vücudunun çeşitli yerlerinde kırklar meydana geldiği için Trabzon Numune Hastanesi'ne sevk edildi. Cemal Çil, Bayburt’tan Gümüşhane’ye gittiği sırada Gümüşhane Tohumoğlu Mevkii'nde arkalarındaki ambulansın bizi sollamasından sonra aniden 15-20 domuz aracın önüne çıktı. Sürüye çarpmamak için direksiyonu kırdım. Bu sırada sürünün başı erkek domuz kaçmak yerine arabaya saldırdı. Dişleriyle aracın kaportasına vuruyordu. Ona vurmamak içinde fren yapıp direksiyonu kırınca yol kenarındaki ağaçlara çarptım. Bizi sollayan ambulans olayı görüp durdu ve bizi alıp hastaneye götürdü'' dedi. 
     
</TEXT>
</DOC>
