<DOC>
<DOCNO> 383662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sontur08.html </URL>
<DATE> 2005/10/03/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İstanbul, haftaya parçalı ve az bulutlu girdi... 
</HEADLINE>
<TEXT>

     Haftaya parçalı ve az bulutlu bir gökyüzü ile başlayan İstanbul’da, hafta boyunca havanın genellikle bu şekilde seyretmesi bekleniyor. Rüzgar bugün hafif esiyor. 
     Salı gününden itibaren rüzgarın poyraz yönünden orta kuvvette, çoğunlukla sert esmesi bekleniyor. 
     Afet Koordinasyon Merkezi’nden AKOM yapılan açıklamada, hava sıcaklıklarında bir iki derecelik dalgalanma hariç önemli bir değişimin yaşanmayacağı belirtildi. Meteorolojik harita ve verilere göre hava sıcaklıklarının, 18 Ekim’e kadar çoğunlukla mevsim normalleri civarı ve birkaç derece altında seyretmesi bekleniyor. 
     Bugün sabah saatlerinde deniz ve denize yakın kesimlerde hafif sisli ve parçalı bulutlu olan havanın, az bulutlu olarak gün boyu devam etmesi bekleniyor. Rüzgar lodos ve poyrazdan hafifçe esecek. Salı günü parçalı bulutlu bir hava bekleniyor. Rüzgar poyrazdan orta kuvvette, ara sıra sert esecek. Çarşamba günü parçalı az bulutlu bir hava beklenirken, rüzgar poyrazdan orta kuvvette, çoğunlukla sert esecek. 
     Perşembe günü parçalı az bulutlu bir hava bekleniyor. Rüzgar poyrazdan orta kuvvette, çoğunlukla sert esecek. Cuma günü parçalı bulutlu bir hava beklenirken, rüzgar poyrazdan orta kuvvette ve çoğunlukla sert esecek. 
     Haftasonu parçalı ve az bulutlu bir hava bekleniyor. Rüzgar poyrazdan orta kuvvette, ara sıra sert, Pazar günü ise çoğunlukla sert esecek. 
     
     ANKARA'DA YOĞUN YAĞIŞ 
     Ankara’da dün akşam saatlerinde başlayan ve yaklaşık bir saat süren yoğun yağışın ardından 56 ev ve işyerini su bastı. 
     AA muhabirinin itfaiye ekiplerinden aldığı bilgiye göre, yağışın ardından toplam 56 ev ve işyerinden su baskını ihbarı alındı. Yağış sırasında bazı alt geçitlerde su biriktiği ve bazı araçların yolda kaldığı öğrenildi. 
     Öte yandan, yağış sebebiyle çok sayıda maddi hasarlı trafik kazası meydana geldi. 
     
</TEXT>
</DOC>
