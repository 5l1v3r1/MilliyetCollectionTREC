<DOC>
<DOCNO> 363291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/yasam/axyas02.html </URL>
<DATE> 2005/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Nem bunaltacak 
</HEADLINE>
<TEXT>


Hava sıcaklığı, hafta sonu mevsim normallerine iniyor. Ama bu kez de yüksek nem, sıcaklığı olduğundan fazla hissetmemize neden olacak 

İSTANBUL Milliyet 

'Hissedilen sıcaklık' artacak 
METEOROLOJİ uzmanlarına göre, dün ve bugün mevsim normallerinin 2-4 derece üzerine çıkan sıcaklık, hafta sonu normal olacak. Cumartesi Trakya ve Marmara'da, pazar günü de yurdun kuzey ve iç kesimlerinde sıcaklık düşüş gösterecek. Ancak bugün, nem oranının fazla olduğu sabah ve akşam saatlerinde sıcaklıklar ölçülen değerlerden daha fazla hissedilecek. 

Kısa yağışlar olacak 
GÜNEY bölgelerde hafta sonu yağış yok. Sıcaklıklar 36-38 civarında olacak. Bugün Batı Karadeniz'in iç kesimleri, İç Anadolu'nun kuzey batısı ve Kuzey Ege'nin iç kesimlerinde, hafta sonu da Karadeniz Bölgesi'nin iç kesimleri ile Trakya ve İç Anadolu'nun batısında yağış görülecek. Öğle saatlerinden sonra beklenen yağışlar kısa süreli olacak. 


</TEXT>
</DOC>
