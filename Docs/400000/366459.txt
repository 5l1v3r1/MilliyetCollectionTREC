<DOC>
<DOCNO> 366459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sonspo35.html </URL>
<DATE> 2005/08/02/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Köln'e imza atan Alpay Biran önce forma giymek istiyorum... 
</HEADLINE>
<TEXT>

     Almanya Birinci Ligi'ne Bundesliga yükselen FC Köln ile 2006 yılı yazına kadar sözleşme imzalayan milli futbolcu Alpay Özalan, kendisine yönelik beklentileri yerine getirmek istediğini söyledi. 
     Alpay, Kölner Express gazetesine yaptığı açıklamada, ''Bana yönelik beklentileri yerine getirmek ve bir an önce forma girmek istiyorum'' dedi. 
     Alpay'ın danışmanı Alen Augustincic de Alpay'ın Celtic Glasgow ve İngiltere Birinci Ligi'nden diğer bir teklif daha aldığını belirterek, ''Ancak Alpay Köln'de kendini ispatlamak istiyor'' şeklinde konuştu. 
     FC Köln menajeri Andreas Rettig de Alpay'ın 6 haftalık bir antrenman kaybına uğradığına dikkati çekerek, ''Alpay, Bundesliga seviyesine sahip bir futbolcu. Henüz yüzde 100 hazır değil, ancak biz buna razıyız'' dedi. 
     
</TEXT>
</DOC>
