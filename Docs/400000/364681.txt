<DOC>
<DOCNO> 364681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/soneko12.html </URL>
<DATE> 2005/07/27/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Bina inşaat maliyeti yüzde 1.6 arttı... 
</HEADLINE>
<TEXT>

     Bina inşaat maliyet endeksi, Nisan-Mayıs-Haziran aylarını kapsayan 2005 yılının ikinci döneminde, bir önceki döneme oranla toplamda yüzde 1.6 arttı. 
     Devlet İstatistik Enstitüsü DİE verilerine göre, 1991 100 Temel Yıllı Bina İnşaatı Maliyet Endeksi, bu yılın ikinci çeyreğinde bir önceki yılın son dönemine göre yüzde 4.3, bir önceki yılın aynı dönemine göre yüzde 10.1 ve dört dönem ortalamalara göre ise yüzde 13.5 artış gerçekleşti. 
     Bu yılın ikinci çeyreğinde, bir önceki döneme göre toplamda yüzde 1.6'lık bir artış gerçekleşirken, işçilik endeksinde yüzde 2.8, makine endeksinde yüzde 4.4, malzeme endeksinde ise yüzde 0.9 oranında artış oldu. 
     Öte yandan, 2005 yılı ikinci çeyreğinde geçen yılın aynı dönemine göre, bina inşaatı maliyet endeksi toplamında yüzde 10.1, işçilik endeksinde yüzde 13.6, makine endeksinde yüzde 12.9 ve malzeme endeksinde yüzde 8.3 oranında artış gerçekleşti. 
     
</TEXT>
</DOC>
