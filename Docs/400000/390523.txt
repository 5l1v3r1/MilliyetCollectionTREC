<DOC>
<DOCNO> 390523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sontur10.html </URL>
<DATE> 2005/10/28/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Parmakla kızlık zarı bozan tecavüzcünün cezası artırıldı 
</HEADLINE>
<TEXT>

     TRABZON DHA 

Trabzon'da üniversite öğrencisi Ö.B'ye fiili livatada bulunup, cinsel organına parmak sokarak kızlığını bozduğu gerekçesiyle daha önce 8 yıl 4 ay hapis cezasına mahkum edilen Muhammet Ramazan Durna, Yargıtay'ın bu kararı bozması üzerine yeniden yargılandı. 
     Durna'nın cezası Yargıtay'ca 12.5 yıla çıkarıldı. Akçaabat ilçesinde, 2004'te meydana gelen olayda, Durna 19 , ziyarete geldiği KTÜ Fatih Eğitim Fakültesi öğrencisi olan çocukluk arkadaşı Ö.B'yi, Akçaabat sahiline götürüp, ellerini bağladı. Durna, kızlık zarını parmağıyla bozduğu B.'ye ayrıca fiili livatada bulundu. 
     Genç kızın şikayeti üzerine yakalanan Durna'ya, livata yoluyla ırza geçtiği için 8 yıl, eziyet amaçlı olarak parmak ile kızlık bozulmasına sebep olduğu için de 4 ay olmak üzere toplam 8 yıl 4 ay hapis cezası verildi. Cezayı az bulan B'nin avukatı Cengiz Maraba'nın itirazı üzerine dosyayı inceleyen Yargıtay 5'inci Ceza Dairesi, mahkemenin eksik yargılama yaptığını belirleyerek, yeniden yargılama yapılmasını ve, mağdurenin ruh ve beden sağlığını bozduğu için sanığın cezasında artırım yapılması gerektiğine hükmetti. Trabzon Ağır Ceza Mahkemesi'nde, dün bir kez daha hakim önüne çıkan Durna, lehine hükümler bulunduğu için Yeni Türk Ceza Kanunu'na göre yargılandı. Mahkeme heyeti Durna'ya, cinsel dokunulmazlığa karşı suçlarla ilgili cezaların düzenlendiği yeni TCK'nın 102'inci maddesi uyarınca, "vücuda organ veya sair bir cisim sokarak bir başkasının vücut dokunulmazlığını ihlal etmek" suçundan 8 yıl hapis cezası verdi. Suç sonucunda mağdurun beden ve ruh sağlığının bozulduğunu dikkate alan heyet, bu cezanın 10 yıldan az olamayacağına hükmetti. Hayat, daha sonra, Durna'nın, 'kızlık zarı bozmak' ve 'fiili livata' suçlarını zincirleme işlediğinden cezasında dörtte bir oranında artırıma giderek Durna'ya toplam 12 yıl 6 ay hapis cezası verdi. 
     
</TEXT>
</DOC>
