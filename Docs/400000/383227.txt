<DOC>
<DOCNO> 383227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/guncel/gun01.html </URL>
<DATE> 2005/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanal D kameramanı Dede kurtarılamadı 
</HEADLINE>
<TEXT>


Kocaeli'ndeki rallide meydana gelen kazada ağır yaralanan Besim Kemal Dede, tüm müdahalelere rağmen 'hayata' döndürülemedi 

İSTANBUL Milliyet 

Kocaeli Ford Otosan Rallisi'nde, ünlü rallici Ali Deveci'nin kullandığı otomobilin çarptığı Kanal D kameramanı Besim Kemal Dede 37 kurtarılamadı. 
Kaza, Türkiye Otomobil Sporları Federasyonu TOMSFED tarafından pazar günü düzenlenen Türkiye Ralli Şampiyonası'nın son yarışı Ford Otosan Kocaeli Rallisi'nin Markalar Şampiyonası'nın etabında meydana gelmişti. Rallinin Kalburcu köyü yakınlarındaki bölümünde yarışan Deveci, toprak yolda direksiyonun kontrolünü yitirirken savrulan otomobil, yol kenarında çekim yapan Dede'ye çarptıktan sonra şarampole yuvarlanmıştı. 

Başına darbe aldı 
Ağır yaralanan Dede, İzmit Devlet Hastanesi'ne kaldırılırken, vücudunun birçok yerinde kırıklar oluştuğu ve başından darbe aldığı belirlenerek ameliyata alındıktan sonra Gebze'deki Anadolu Sağlık Merkezi'ne sevk edilmişti. 

1 haftadır komada 
Bir haftadır durumunda ilerleme sağlanamayan evli ve 2 çocuk babası Dede, dün yaşamını yitirdi. Dede'nin cenazesi toprağa verilmek üzere memleketi Aydın'a gönderildi. 


</TEXT>
</DOC>
