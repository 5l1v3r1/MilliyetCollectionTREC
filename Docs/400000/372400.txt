<DOC>
<DOCNO> 372400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/yazar/gureli.html </URL>
<DATE> 2005/08/24/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Siyasi cesaret mi Basiretsizliğin cesareti mi 
</HEADLINE>
<TEXT>


Adam, tüpte gaz kaçağını kibritle kontrol edeyim derken bilgisizliğini hayatıyla öder. 
Öbürü, yüzme bilmediği halde, uyarı levhalarına aldırmadan, hem de her deniz mevsiminde onlarca kişinin boğulduğu Karadeniz sahillerinde denize girer kabadayılığının bedeli yaşamı olur. 
Kimileri de 4 kişilik asansöre "cesur" 8 insan olarak doluşur sonuçta asansör gümler. 
Böylesi kişiler çevrelerinde "cesur" olarak tanınır, övgü alır. 
Bunları neden mi anımsıyoruz 
Başbakan Tayyip Erdoğan'ın "Kürt Sorunu"nu ortaya koyma biçimini h l "siyasi cesaret" sayanlar var da ondan. Erdoğan'ın 700 kişiyle karşılanan Diyarbakır çıkarmasına "parlak performans" diyenlere h l rastlanıyor da ondan. 
Kürt sorunu dediğinizde, altından neler çıkacağı, ülkenin başına ne dertler açacağı herhalde artık anlaşılmış olmalı. 
Daha düne kadar "Terör örgütüyle müzakere yapılmaz" diyen Başbakan'ın önüne bugün "Kürt Sorunu"nun çözümü için uzatılan faturaya bakar mısınız 
"Türkiye'yi bölmek için yola çıkan ve 30 bin insanın ölümüne yol açtıktan sonra ömür boyu hapse mahk m edilmiş terörist Abdullah Öcalan muhatap kabul edilmelidir, yani çözüm için onunla görüşülmelidir." 
Elbet bu fatura dayatılır. Siz Başbakan olarak Öcalan'ın kullandığı jargonla "Demokratik Cumhuriyet" derseniz, ayrımcılığı körükleyen "Kürt Sorunu" derseniz, işte bunun yolunu böyle gösterirler. 
Sonuçta "siyasi cesaret"in, "parlak performans"ın altındaki gerçek şudur 
Seçmenin yüzde 25'inin oyuyla bir daha görülemeyecek "bulunmaz nimet" şeklinde tek başına iktidar olununca, bunu kaybetmemek için, bir ayağı ABD'ye daha doğrusu Bush'a , öbür ayağı terör örgütüne daha açıkçası Öcalan'a ve üçüncü ayağı olarak da tarikatlara ödün vererek siyaset yapılmak isteniyor. 
Bu örtülü gerçeği basiretle görmek gerekir. 
AKP içinde basiret sahibi, devlet adamı deneyimine sahip olanlar demokratik biçimde Tayyip Bey'in kulağını bükmeli. Gerçi Tayyip Bey pek laf dinlemediği için bu para etmez. En iyisi Tayyip Bey'in elini tutmalılar. Yoksa, AKP'nin ve ülkenin başına çok dert açılacağa benziyor. 

Bir şiir 
Dizelerimiz Gülsüm Cengiz'in yeni kitabından Sevdamız Çiçekleriniz Zulada, Evrensel Basın Yayın 
"Bulutlu gökyüzünde Güneş nasıl bir yol bulup Sızıyorsa denizin üstüne Nasıl kara bulutları Deliyorsa gün ışığı Öyle delsin istiyorum Sevgin hüznün bulutlarını Yüreğime sevinç salsın Gözlerin..." 



</TEXT>
</DOC>
