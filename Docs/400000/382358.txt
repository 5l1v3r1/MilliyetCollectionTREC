<DOC>
<DOCNO> 382358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sontur19.html </URL>
<DATE> 2005/09/28/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Ekipler yıkıma gitti ama... 
</HEADLINE>
<TEXT>

     Kağıthane’de bir viyadük altına kurulan çadır ve barakalar, yıkım için polis desteğinde bölgeye giden belediye ekiplerine gerek kalmadan oldukça neşeli görülen Roman vatandaşlarca kaldırıldı. 
     Cendere Yolu’ndaki Sadabat Viyadüğü altında bulunan boş alana Roman vatandaşlarca kurulan çadır ve barakaların yıkımı için panzer desteğindeki polis ekipleriyle birlikte bölgeye giden Kağıthane Belediyesi’ne bağlı ekipler, burada barınanlar tarafından neşeli bir tavırla karşılandı. 
     Görevlilere hiç zorluk çıkartmayan Roman vatandaşlar, belediye görevlilerinin de yardımıyla tahliye ettikleri çadır ve barakaları kendi elleriyle söktüler. 
     At ve köpekleriyle aynı ortamda yaşayan ve çevrelerinde ağır bir koku oluşan Roman çocuklar da, yıkıma aldırmadan oyun oynamayı sürdürdüler. 
     Kağıt toplayarak ya da inşaatlarda boya yaparak geçimlerini sağladıklarını ifade eden bazı Roman vatandaşlar, gidecek yerleri olmadığını belirterek belediyeden kendilerine sahip çıkmasını istediler. 
     
</TEXT>
</DOC>
