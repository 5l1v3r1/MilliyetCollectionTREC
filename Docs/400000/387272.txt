<DOC>
<DOCNO> 387272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sondun24.html </URL>
<DATE> 2005/10/17/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
İngiltere Büyükelçisi Westmacott Türkiye 10 yılda AB üyesi olur 
</HEADLINE>
<TEXT>

     Kemal ÖZGÜLER DHA 

      İNGİLTERE'nin Türkiye Büyükelçisi Peter Westmacott, Avrupa Birliği ile Türkiye arasındaki müzakere sürecinin zor geçeceğini belirterek, 10 yıl içinde Türkiye tam üyeliğe geçebilir ancak bu süre içinde AB ülkelerinin Türkiye'ye alışması gerekiyor'' diye konuştu. 
     Trakya Üniversitesi tarafından düzenlenen Avrupa Birliği ve Türkiye’ konulu konferansa katılmak üzere Edirne'ye gelen İngiltere'nin Türkiye Büyükelçisi Peter Westmacott, eşi Susan Westmacott ile birlikte Edirne Valisi Nüsret Miroğlu'yu makamında ziyaret etti. Edirne'ye ilk defa geldiğini belirten Büyükelçi Peter Westmacott, tarihi şehirden çok etkilendiğini söyledi. 
     Edirne'de Trakya Üniversitesi'nde düzenlenecek olan konferansla ticaret ve sınır kaçakçılığı hakkında çözüm bulmak istediklerini belirten Büyükelçi Peter Westmacott, Türkiye bu konuda çok hassas bir ülke. Benim ülkemde bu konudan oldukça rahatsız oluyor. Bu yüzden ortak çalışmalar yapacağız'' dedi. 
     İngiltere'nin dönem başkanlığı yaptığı bir dönemde müzakerelerin başlamasının sevindirici olduğunu belirten Büyükelçi Westmacott, Görüşmeler oldukça zor olacak. Ancak karşılıklı anlayış ve çabayla birkaç yıl içinde olumlu bir sonuca ulaşılmaması için bir neden göremiyorum. 10 yıl içinde Türkiye tam üyeliğe geçebilir ancak bu süre içinde AB ülkelerinin Türkiye'ye alışması gerekiyor. Ayrıca Türkiye kendi içindeki yatırım ve ticaret potansiyeli gibi konularda AB'inden bağımsız yapılması gereken konulara da öncülük ediyor'' dedi. 
     Edirne Valisi Nüsret Miroğlu kendisini ziyarete gelen İngiltere Ankara Büyükelçisi Peter Westmacott'un eşi Susan'a lale motifi olan bir tablo, adalet kastı, mis sabunu ve bir bebek hediye etti. 
     
</TEXT>
</DOC>
