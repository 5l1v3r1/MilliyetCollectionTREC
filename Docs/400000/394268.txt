<DOC>
<DOCNO> 394268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/siyaset/asiy.html </URL>
<DATE> 2005/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Neyin noktası ' 
</HEADLINE>
<TEXT>


Erdoğan, AİHM'nin Şahin davasında verdiği türban yasağını, "Nokta konmuştur" şeklinde veren bazı yayınları, "Neyin noktasını koymuşsunuz " diyerek eleştirdi 

ANKARA Milliyet 


Başbakan Recep Tayyip Erdoğan, AİHM'nin Leyla Şahin davasında verdiği türban yasağını doğru bulan kararına, "İnsanların hukukunu yanlış yasalarla yok edemezsiniz. Neyin noktasını koymuşsunuz " diyerek tepki gösterdi. Karara diğer AKP'lilerden de sert eleştiriler geldi. 

'Art niyetli yaklaşım' 
Erdoğan, Tayland Başbakanı Thaksin Shinawatra'yı kabulünün ardından gazetecilerin konuyla ilgili sorularını yanıtladı. Bazı yayın organlarındaki, "Nokta konmuştur" ifadelerini çok yanlış bulduğunu dile getiren Erdoğan sözlerini şöyle sürdürdü 
"Bunlar art niyetli yaklaşımlar. Neye göre nokta koymuşsunuz Böyle bir şey olabilir mi Başlıkların şekli de çok yanlış. Bu kararı verenlere sormak istiyorum Sizin ülkelerinizde mevcut yasalarınızın inançlarıyla örtüşen veya çakışan yanlarını değerlendirdiniz mi Acaba örtü nedir Bunu sorarak, yetkilisi olanlardan herhangi bir cevap alınmış mıdır Alınmamıştır. Cevap alınmadan böyle bir karara varmak bir defa din, vicdan ve eğitim özgürlüğüne ters düşer. Yasa başka, hukuk başka şeydir. İnsanların hukukunu yanlış yasalarla yok edemezsiniz. Eninde sonunda hukuk yasa haline gelir. Geldiği zaman da beklenen çözüme kavuşulur." 

'16 yargıç' eleştirisi 
AKP Genel Başkan Yardımcısı Hayati Yazıcı da, parlamenter rejimlerde kuralı yasama organının koyduğunu, yargının görevinin, önüne getirilen somut olayla ilgili hüküm vermek olduğunu söyledi. Yazıcı, "AİHM'nin veya başka bir mahkemenin türbanla veya benzeri konularla ilgili kural koymuş olduğu iddiaları hukuki temelden yoksundur. 'Artık kural konamaz' demek, bu ulusun geleceğini 16 yargıçtan oluşan bir ekibe havale etmek anlamına gelir" diye konuştu. 



</TEXT>
</DOC>
