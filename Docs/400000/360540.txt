<DOC>
<DOCNO> 360540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sonyas13.html </URL>
<DATE> 2005/07/12/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Türk aşık aldatmayı asla affetmez 
</HEADLINE>
<TEXT>

     Wall Street Journal, 20 ülkede aşkın nabzını tuttu. En iyi şıklar İtalyanlar, Türkler son sırada. Türklerin liste başı olduğu bir konu ise aldatan partneri affetmemek... 
     Wall Street Journal Avrupa'nın dünya çapında yürüttüğü ilk 'Cinsellik ve Romantizm' araştırmasının sonuçları, 20 ülkede 19 bin 163 kişinin aşka olan yaklaşımını gözler önüne serdi. Ankete göre en iyi aşıklar İtalyan'lardan çıkıyor. Bu konuda Türkiye ise son sıralarda. Türklerin bir numarada yer aldığı yerlerden biri ise aldatmayı affetmemek. 
     
     En iyi şıklar 

     Çoğunlukla herkes kendi vatandaşını en iyi şık seçiyor. Ama en çok oyu alan yine de İtalyanlar. İtalyan seksolog Salvatore Caruso, "İtalyanların davranışları sevgiye, görünüşe, hisse, kokuya, tada ve dokunmaya dayalı erotik ve baştan çıkarıcı davranışlar. Bu, yoksun bırakmak yerine tatmin eden çok eski bir cinsellik anlayışı" diyor. Onları az farkla Fransızlar izliyor. Bu konuda sıralama dışı kalanlar ise Belçikalılar, Avusturyalılar ve Danimarkalılar. 
     
     Kimlere soğuk duş gerekir 

     Avrupalıların çoğu haftada iki ile dört kez seks yapmanın ideal olduğunu düşünüyor. Ancak Yunanlılar haftada en az beşten yana. Çekler, İsveçliler, Almanlar, Danimarkalılar ve Finler ise haftada bir ya da daha azıyla da mutlu. Finli seksolog Osmo Kontula, "Bazı Güney Avrupa ülkelerindeki maskulen kültür, erkeklerin haftada girdikleri cinsel ilişki miktarının yüksek olmasını gerektiriyor. Hatta erkeklerin kadınlardan daha fazla kez ve çok partnerle seks yapması beklentisi var" diyor. 
     
     Genç Avrupalıları seks konusunda neler etkiliyor 

     Çoğu ülkede gençler cinselliğe ilişkin ilk bilgilerini arkadaşlarından alıyor. Bu özellikle İspanya, Hollanda ve Yunanistan'da böyle. Ancak bazı ülkelerde cinsellik en iyi anne babadan öğreniliyor Ama Rusya, Polonya ve İsveç'te televizyon, filmler ve yazılı basın bu konuda daha etkili. 
     
     Evim, evim güzel evim... 

     Britanyalı seks terapisti Margaret Ramage, "Evde olma ve tanıdıklık hissi insanları bir araya getirir" diyor. Ancak bazı ülkeler 'Olursa vatandaşım olsun' diyor. Yunan sosyoloji profesörü Gregory Katsas, Yunanistan'da annelerin çocuklarına söylediği bir deyişi hatırlatıyor 'Ayağına uymasa da kendi ülkenden ayakkabı al'. 
     
     Yabancı tercih edenler 

     Ancak çoğu ülkede kadınlar erkeklerin aksine yabancı sevgili tercih ediyor. Tercih edilen şıklar da genellikle Fransız ve İtalyanlar. Batı Avrupa'da Fransız ve İtalyanları tercih eden kadın oranı yüzde 43, erkek oranı yüzde 40. Orta ve Doğu Avrupa'da bu oran kadınlar için yüzde 38, erkeklerin yüzde 33. Rusya'da kadınların 9'u, erkeklerin 5'i bu ülkelerden sevgili hayali kuruyor. 
     
     Aşk her şeyi affeder mi 

     Avrupa'da aldatmaya yaklaşım Aldatma nerede hoş karşılanıyor Çoğu Avrupalı bazen aldatmanın hoşgörülebileceğini söylüyor. En affediciler Yunanlılar, Finlandiyalılar ve Britanyalılar. En affetmeyenler Türkler, İsveçliler ve Fransızlar. 
     
     'Alternatif' yaklaşımlar 

     
     Avrupa'da gay'lere yaklaşım 

     Araştırmaya katılanlara ülkelerinde homoseksüellere ne kadar hoşgörü gösterildiği soruldu. Romanya, Türkiye ve Yunanistan'da insanlar "Çok fazla hoşgörü var", Bulgar, Hollandalı ve Macarlar "Çok az hoşgörü var" dedi. 
     
     ABD'de gay'lere yaklaşım 

     Uluslararası Gay ve Lezbiyen Derneği Başkanı Kürşad Kahramanoğlu, "Avrupa'da İspanya gibi birinci tabaka ülkelerde eşitlik var. İkinci tabaka ülkeler, kanunlarında değişiklik yapması gerekenler" diyor. 
     
</TEXT>
</DOC>
