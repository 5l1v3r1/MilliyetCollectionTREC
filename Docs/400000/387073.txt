<DOC>
<DOCNO> 387073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/yazar/bila.html </URL>
<DATE> 2005/10/16/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
CHP'ye ve sola yüklenmenin dayanılmaz cazibesi 
</HEADLINE>
<TEXT>


Son dönemde medya CHP'ye yükleniyor. Bu dikkat çekici bir hal aldı. O kadar ki, CHP'ye yüklenmek, özellikle bir zamanlar solda yer almış veya h l kendini solcu diye tanımlayan bazıları için "dayanılmaz bir cazibe" gibi görünüyor. 
Bunun nedenleri üzerinde durmak gerekir. 
Neden CHP'ye yüklenmek cazip ve neden bunu daha çok solda gibi görünenler yapıyor 
Kanımca bunun siyasi olduğu kadar psikolojik ve ekonomik nedenleri var. 
Bu cazibeye kapılanlar açısından, iktidara yüklenmenin zor, muhalefete yüklenmenin kolay, risksiz, maliyetsiz olduğu genel kuralı işliyor galiba... 
Çünkü anlamlı veya anlamsız her "fırsat"ta bunu yapanlar aslında kurumlarında bir çeşit iktidar konumundalar. 
Bir zamanlar veya şimdi sol gibi görünmeleri, AKP'yi açıktan desteklemelerinde bir "mahcubiyet" yaratıyor. Bu nedenle CHP'ye yüklenmek, bu desteğe kılıf oluyor, meşruiyet kazandırıyor. 
Sınıf atlamış veya o yola girmiş veya o yola girmek için çaba gösterenler açısından da, bu kolaycılık, vicdanını rahatlatma, kendine gerekçe yaratmaya da yarıyor. 
Bu tutum aslında sadece siyasi iktidara değil, genel olarak her alanda iktidara yaranma amacını açığa çıkarıyor. CHP'ye ve sola kendine göre "haklı" nedenlerle bindirmek, bu gerçeği gizlemeye yetmiyor. 
İktidarın politikalarında, eylem ve işlemlerinde eleştirilmesi gereken yönleri bir tarafa bırakıp muhalefetin ve özellikle CHP'nin eleştirilmesi bir çeşit "kendini koruma, konumunu garantiye alma" içgüdüsü aynı zamanda bağlı oldukları karar mekanizmalarının tahmin ettikleri beklentilerini karşılama, ona uygun davranma, onlar "leb" demeden "leblebiyi" anladıklarını kanıtlama çabası gibi duruyor. 
Bu, işin hem psikolojik hem ekonomik yönünü gösteriyor. 

Muhalefetin görevi 
Ekonomik doktrinler tarihinde yüzyıllardır var olan liberalizmi, kapitalizmi, serbest girişimi yeni keşfetmiş gibi her derde deva görüp işin sanki hiç emek, sosyal adalet, sosyal güvenlik, eşitlik, hak, hukuk yönü yokmuş gibi hem de solcu olarak veya sol adına saldırıya geçmenin nedeni bilimsel değil, ancak "kişisel" olabilir. 
Muhalefetin görevi iktidarı eleştirmektir. Varlık nedeni budur. Daha iyisini yapma iddiasını kaybetmemektir. Muhalefet iktidarın noteri değildir. Fakat bugün CHP'den beklenenin bu olduğu anlaşılıyor. AKP'ye itiraz etme Duruma çomak sokma İktidar ne yapıyorsa alkışla, destek ol, kabul et, sen de onu savun CHP'ye verilmek istenen mesajın özeti bu.. 
Ama bu olmaz. Gerçekçi ve inandırıcı değil. 
CHP'yi elbette eleştirebilirsiniz. Ancak, şu soruya da en azından objektif olarak yanıt vermek gerekir CHP'nin söylediklerinde hiç mi doğru bir yön yok 
Örneğin, siz, Türkiye'nin müzakere sürecine daha iyi bir müzakere belgesiyle başlamasını istemez miydiniz Müzakere belgesinin ileride sorun yaratacak hükümlerini eleştirmenin ne sakıncası var Siz Avrupa Birliği'nin AB Türkiye'ye en azından bazı koşullar öne sürerek haksızlık yaptığını düşünmüyor musunuz Kıbrıs özel koşulu hakkında hiç mi eleştiriniz yok 
Bu eleştirilerine bakarak, CHP AB'ye girmek istemiyor. CHP, AB'ye karşı demek biraz insafsızlık değil mi 
CHP'nin şu reform sürecinde AKP'ye Meclis'te hiç mi katkısı olmadı 

Samimiyet 
CHP lideri Deniz Baykal'ın liderliğini, CHP yönetimini, parti içi çekişmeleri, milletvekillerini, aday belirleme ölçülerini, aldığı seçim sonuçlarını beğenmeyebilir, eleştirebilirsiniz. Ama çoğunlukla yapılan bu değil... 
Yapılan, bir siyasi linç girişimi. Bilinçaltının dışavurumu.. 



</TEXT>
</DOC>
