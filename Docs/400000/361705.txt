<DOC>
<DOCNO> 361705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sontur05.html </URL>
<DATE> 2005/07/16/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Abisi sopayla döverek öldürdü 
</HEADLINE>
<TEXT>

     Fatih KARAÇALI- Tahsin C. ÜLKER ADANA, DHA 

ADANA’da 24 yaşındaki Numan Yardım, erkeklerle arkadaşlık edip dolaştığı için sürekli tartıştığını öne sürdüğü 28 yaşındaki ablası Hilal Yardım’ı sopayla döve döve öldürdü. 
     3 gün önce komşuların şüphelenmesiyle ortaya çıkan olay, Yavuzlar Mahallesi 5 sokaktaki 2 katlı evde meydana geldi. Annesi uzun yıllar önce ölen Numan Yardım, ablası Hilal Yardım'la birlikte üst katta otururken, alt kattaki ikinci evliliğini yapan babası 68 yaşındaki Hasan Yardım, bir süre önce Pozantı Tekir Yaylası'ndaki yazlığına gitti. 
     Numan Yardım, erkeklerle arkadaşlık ettiği, sürekli telefon geldiği gerekçesiyle tartıştığı ablası Hilal Yardım'la küstü. Bu sırada İstanbul'da yaşayan ve kardeşlerini ziyarete gelen ağabey Bilal Yardım'ın da arabuluculuk girişimleri sonuçsuz kaldı. 
     Bilal Yardım İstanbul'a dönerken, aynı nedenle kavga etmeyi sürdüren iki kardeşten Numan Yardım, ablasına soba kovasına talaş koymakta kullanılan kalın sopayla vurmaya başladı. Ablasını döve döve öldüren Numan Yardım, cesedi de banyoya atıp üzerini de battaniye, yorgan ve yastıklarla örttü. Cesedi bahçeye gömmek istediği iddia edilen Numan Yardım, ağaç kökleri nedeniyle zorluk çekip, derin çukur açamadığı için bundan vazgeçti. 
     İki kardeşin ettiği kavgalara alışkın olan komşuları, Numan Yardım'ı elleri kanlı gördü. Ablası Hilal Yardım'ın da ortalıkta gözükmemesinden şüphelenen komşuları, telefonunu önceden bildikleri İstanbul'daki ağabey Bilal Yardım'ı arayarak durumu anlattı. 
     
     KOMŞULAR HABER VERDİ 

     Bilal Yardım da yayladaki babasını telefonla bulup, Birkaç gündür Hilal’e ulaşamıyorum. Komşular Numan’ı eli kanlı gördüklerini söylüyor. Kötü bir şey olabilir. Bir evi kontrol etsen iyi olur'' dedi. Bunun üzerine bu sabah eve gelen baba Hasan Yardım, evin garajına otomobilini park ederken aşağı inen oğlu Numan’a Ablan nerede '' diye sordu. Gitti yine nereye gittiyse'' cevabını veren Numan Yardım, kahvaltılık almak üzere evden ayrıldı. Çocuklarının yaşadığı üst kattaki eve girdiğinde koku hisseden baba Hasan Yardım, banyoda kızının vücudunun bir bölümü çürümeye yüz tutmuş haldeki cesediyle karşılaşınca polisi aradı. 
     Geçen yıl Patlayıcı madde bulundurmak’ suçundan bir ay hapis cezası alan, ancak cezası tecil edilen Numan Yardım, bu davası sırasında kendisini savunan avukat Mustafa Sülün’ün bürosuna giderek, ablasını öldürdüğünü söyledi. Avukat Sülün de Yardım'ı Sarıçam Polis Merkezi’ne götürerek, teslim etti. 
     Gözaltına alınan Yardım verdiği ifadede ablasının çok gezen bir kişi olduğunu belirterek, Birkaç sefer uyardım, beni dinlemedi. Sana ne’ dedi. Sürekli erkeklerden telefonlar geliyor, onlarla görüşmeler yapıyordu'' dedi. Baba Yardım da kızıyla oğlunun geçen hafta bu yüzden kavga ettiğini belirterek, Ağabeyleri de geldi, ancak, barıştıramadı'' diye konuştu. 
     Katil zanlısının, Samsun’da askerlik yaparken, yaşadığı ruhsal sorunlar nedeniyle Gülhane Askeri Tıp Akademisi’ne GATA sevk edildiği, burada gördüğü tedavide, Anti sosyal kişilik sorunları, kişilik bozukluğu ve karışık madde bağımlılığı kullanımı’ şeklinde rapor verdiği belirlendi. 
     
</TEXT>
</DOC>
