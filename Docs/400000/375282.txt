<DOC>
<DOCNO> 375282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/spor/ykocaomer.html </URL>
<DATE> 2005/09/03/ </DATE>
<TIME>  </TIME>
<AUTHOR> Yavuz KOCAÖMER  </AUTHOR>
<HEADLINE>
TED Open başlıyor 
</HEADLINE>
<TEXT>



TED Open Challenger tenis turnuvası 5 Eylül Pazartesi'den itibaren Tenis Eskrim ve Dağcılık Kulübü'nde başlıyor. Turnuva 11 Eylül Pazar günü yapılacak finallerle sona erecek. Bu sene ki sponsorlar Akbank Private Banking, Mövenpick Hotel , Otokoç, Amerikan Hastanesi, Subaşı Gümrükleme, Powerade. Yari final ve final müsabakaları STAR TV 'den naklen yayınlanacak. 
Maçlar her gün saat 10.00dan itibaren oynanacak. 75.000 .- Amerikan Dolar ödüllü turnuva , katılacak oyuncular bakımından son 5 yılın ,en kuvvetli ikinci turnuvası. Sebebi ise basit TED yıllardır bu turnuvaları istikrarlı ve başarılı bir şekilde devam ettiriyor. 2003 yılındaki turnuva, o yıl yapılan 149 turnuva içinde dünya birincisi olarak ödüllendirildi. TED kulübü yıllardır ayni istikrarını koruyor. Onun için de ülkemizde tenis deyince akla gelen ilk isim. Bir zamanlar ülkemizde ilk WTA turnuvasını organize den ENKA 'da ise , bu tip organizasyonların artık adı bile anılmıyor. Bu da bu iki kulübümüz arasındaki yöneticilik ve organizasyon farkını ortaya koyuyor. 
Dünya sıralamasının ilk 100 ' ünde oynayan 10-11 tenisçinin katılması beklenen turnuvanın bize göre flaş ismi Rainer Schüttler. Tam 10 yıl evvel ,wild cardla oynadığı TED Open ' la profesyonel tenis hayatına başlayan Rainer , dünyanın ilk 10 una kadar yükseldikten sonra ,ardarda gelen sakatlıkları ile çok gerilere düşmesine rağmen, şu anda dünya sıralamasında 98 'nci sırada. 
Bir anlamda TED 'e olan vefa borcunu ödemek için İstanbul'a gelecek olan Rainer'in maçlarının da büyük ilgi çekeceği kesin. Ayrıca , Alman Burgsmüller ve Kohlschreiber , Fransız Clement ,Çekoslovak Vanek ve Vik gibi oyuncular bir hafta boyunca tenis severlere keyifli maçlar izletecekler. 



</TEXT>
</DOC>
