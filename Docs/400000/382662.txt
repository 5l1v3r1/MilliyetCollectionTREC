<DOC>
<DOCNO> 382662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sontur22.html </URL>
<DATE> 2005/09/29/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Atıf Yılmaz mide spazmı geçirdi 
</HEADLINE>
<TEXT>

     Soner KOCAER ANTALYA, DHA 

ANTALYA Altın Portakal Film Festivali'ne katılan yönetmen Atıf Yılmaz, öğle saatlerinde mide spazmı geçirerek hastaneye kaldırıldı. 
     Bu yıl 42'ncisi düzenlenen Antalya Altın Portakal Film Festivali'nde Eğreti Gelin’ filmiyle yarışan yönetmen Atıf Yılmaz, konakladığı Hillside Su Otel'de bugün saat 12.00 sıralarında fenalaştı. Festival görevlileri tarafından ambulansla Akdeniz Üniversitesi Tıp Fakültesi Hastanesi'ne kaldırılan Yılmaz'ın mide spazmı geçirdiği belirlendi. Tedaviye alınan Yılmaz'ın sağlık durumunun iyi olduğu, bir süre daha gözetim altında kaldıktan sonra taburcu edileceği belirtildi. 
     Tıp Fakültesi Hastanesi Başhekimi Prof. Dr. Meral Gültekin, ünlü yönetmenin bir süre misafirleri olacağını söyledi. Yılmaz'ın hayati tehlikesinin bulunmadığını belirten Gültekin, Arkadaşlar gerekli müdahaleyi yaptı. 2- 3 saat sonra oteline göndereceğiz'' dedi. 
     
</TEXT>
</DOC>
