<DOC>
<DOCNO> 365107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sonspo11.html </URL>
<DATE> 2005/07/28/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Batista, 1 yıllığına Konyaspor'da 
</HEADLINE>
<TEXT>

     Ukrayna'nın Shakthar Donetsk Kulübüyle anlaşma sağlayan Konyaspor, daha önce Gaziantepspor ve Galatasaray formasını giyen Batista ile 1 yıllık ön protokol imzaladı. 
     Konyaspor Kulübü Basın Sözcüsü Sefa Ortaç, hazırlık maçlarının ardından Teknik Direktörleri Aykut Kocaman'ın verdiği rapor doğrultusunda ihtiyaç duyulan mevkiiler için oyuncu arayışına girdiklerini belirtti. 
     Daha önce el sıkıştıkları Batista'nın kulübüyle bonservis konusunda küçük sorunların yaşandığını ifade eden Ortaç, ''Bunlar karşılıklı anlaşma sağlanarak ortadan kaldırıldı. Batista ile 1 yıllık ön protokol imzaladık. Hafta sonunda kendisiyle sözleşme imzalayacağız'' dedi. 
     Batista dışında sol kanat için de futbolcu aradıklarını dile getiren Ortaç, bazı yerli ve yabancı oyuncularla görüştüklerini, Konyaspor taraftarına bir sürpriz yapabileceklerini söyledi. 
     Bu yıl iyi futbolculardan kurulu güçlü bir kadro oluşturduklarını ve ligde korkulan takım olacaklarını vurgulayan Ortaç, ''Oynayacağımız futbolla izleyenlere keyif vereceğiz. Taraftarımızın sezon boyunca yanımızda olmasını istiyoruz. Başarı sadece iyi takım kurmakla yakalanmaz. Başarı, taraftarın ve futbolcuların bütünleşmesi, verilen desteklerle yakalanır'' diye konuştu. 
     
</TEXT>
</DOC>
