<DOC>
<DOCNO> 361884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/son/soneko09.html </URL>
<DATE> 2005/07/17/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Yatırım talebine kaynak yetişmiyor... 
</HEADLINE>
<TEXT>

     Ekonomide yaşanan büyümeyle birlikte, kamu kuruluşlarının yatırım ek ödenek talepleri hızla artıyor, ancak bunlar için yeterli kaynak bulunamıyor. 
     Nitekim yatırımcı kuruluşların ek ödenek talepleri yılbaşından bugüne kadar 4.7 katrilyon liraya ulaşırken, bunlara ancak 776 trilyon liralık ek ödenek imkanı sağlanabildi. Bu rakamın yıl sonuna kadar 1 katrilyon lirayı bulabileceği belirtiliyor. 
     A.A muhabirinin Devlet Planlama Teşkilatı'ndan DPT aldığı bilgiye göre, verilen 776 trilyon liralık ek ödeneğin büyük bölümü genel-katma bütçeli kuruluşlar ile KİT'lere gitti. 
     Nitekim, verilen ek ödeneğin 397 trilyon liralık bölümünü genel-katma bütçeli kuruluşlar, 339 trilyon liralık bölümünü de KİT'ler aldı. 
     
     TALEPTE ULAŞTIRMA, ÖDENEKTE ENERJİ LİDER 
     Bu arada, yılbaşından bu yana gelen 4.7 katrilyon liralık ek ödenek talebinin 1.8 katrilyon liralık bölümünü, tek başına, özellikle duble yol çalışmalarının hızla sürdüğü, ulaştırma sektörü oluşturdu. 
     Bu dönemde tarım sektöründen 794 trilyon, enerjiden 780 trilyon, eğitim sektöründen 217 trilyon sağlık sektöründen ise 354 trilyon liralık ek ödenek talebi geldi. 
     Bunlara karşılık, verilen ek ödenekler içinde en fazla payı enerji sektörü aldı. Bu sektörün aldığı pay 315 trilyon lirayı bulurken, ulaştırma sektörü içinde 200 trilyon liralık ek ödenek verildi. 
     Bu dönemde eğitim sektörüne 30 trilyon, sağlık sektörüne de 25 trilyon liralık ek ödenek verildi. 
     
</TEXT>
</DOC>
