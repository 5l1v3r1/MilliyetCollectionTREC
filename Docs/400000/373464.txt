<DOC>
<DOCNO> 373464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/dunya/axdun01.html </URL>
<DATE> 2005/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'ye çapraz ateş 
</HEADLINE>
<TEXT>


Angela Merkel ve Jacques Chirac'ın Türkiye'nin AB üyeliği karşıtı açıklamaları, İngiliz basınında geniş yer buldu. Gazeteler, Ankara'nın iki liderin açıklamaları ve girişimleriyle k bus yaşadığını ileri sürdü 

DIŞ HABERLER SERVİSİ 


Fransa Cumhurbaşkanı Jacques Chirac ve Alman muhalefet lideri Angela Merkel'in peş peşe gelen Türkiye'nin Avrupa Birliği AB üyeliği karşıtı açıklamaları, Avrupa basınında geniş yer buldu. Türkiye'nin çapraz ateşte kaldığını ileri süren İngiliz gazetelerinde yer alan bazı yorumlar şöyle 
UMUDA KURŞUN Financial Times, Merkel ve Chirac'ın açıklamalarının Türkiye'nin 3 Ekim hayallerine uyarı ateşi olduğu savundu. RÜYA K BUSA DÖNÜYOR The Guardian gazetesi, Türkiye'nin AB hayalinin Chirac ve Alman Hıristiyan Demokrat lider Merkel tarafından çapraz ateşe maruz bırakıldığını belirtti. Gazete, Chirac ve Merkel'in geçtiğimiz birkaç hafta boyunca izledikleri tutumun, Türkiye'ye AB'nin 2 önemli ülkesinin desteğini kaybetme k busu yaşattığını ileri sürdü. YOLU TIKANIYOR The Independent gazetesi de, Merkel'in Almanya'daki seçimlere kısa bir süre kala Türkiye'nin AB yolunu tıkamaya yönelik bir kampanya içinde olduğunu yazdı. Türkiye'nin bugüne kadar Almanya'nın desteğini hep hissettiğini belirten Independent, Almanya'da muhafazak r bir hükümetin işbaşına gelme ihtimalinin Türkiye'yi alarma sevk ettiğini ifade etti. RUM'DAN DAHA RUM Daily Telegraph ise Fransa'da bir anda başlayan Rum sempatisine değinerek, Fransa'nın ironik bir biçimde Rumların hakkını Kıbrıs Rum Kesimi ve Yunanistan'dan daha fazla savunduğunu yazdı. 

Atina ciddiye aldı 
Bu arada, Merkel'in Türkiye'nin AB üyeliği ile ilgili AB ülkelerindeki 11 muhafazak r hükümet başkanına gönderdiği mektubun "Atina'da ciddi şekilde dikkate alındığı" bildirildi. Atina haber ajansı ANA, "Merkel'in görüşlerinin Yunan dış politikası parametreleri çerçevesinde ciddi şekilde dikkate alındığını" duyurdu. 




</TEXT>
</DOC>
