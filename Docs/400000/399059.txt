<DOC>
<DOCNO> 399059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sontur16.html </URL>
<DATE> 2005/11/29/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
18 yaşındaki genç, kız arkadaşını 37 yerinden bıçaklayarak öldürdü 
</HEADLINE>
<TEXT>

     İzmir’in Urla İlçesi’nde 18 yaşındaki genç, kız arkadaşını 37 yerinden bıçaklayarak öldürdü. 
     Alınan bilgiye göre, Urla İlçesi'nde Dokuz Eylül Üniversitesi Meslek Yüksekokulu öğrencisi 17 yaşındaki C.E, cep telefonunda başka bir erkeğe geçilmiş mesaj bulduğu Urla Lisesi öğrencisi kız arkadaşı F.I'yı 37 yerinden bıçakladıktan sonra boğazını keserek öldürdü. 
     Kız arkadaşının cesedini yakındaki boş bir binada bulunan derin dondurucuda sakladıkton sanra yaşadıklarını gidip babasına anlatınca korkunç olay ortaya çıktı. 
     Zanlı, gece geç saatlerde olayı anlattığı babasıyla birlikte İlçe Emniyet Müdürlüğü’ne giderek, suçunu itiraf etti. 
     Urla Emniyet Müdürlüğü ekiplerinin zanlının ifadesi doğrultusunda yaptıkları incelemede, eski binadaki çalışmaz durumda bulunan derin dondurucu içinde genç kızın cesedine ulaşıldı. 
     Yüzüstü yatırılmış halde cesedi bulunan F.İ’nin boğazının kesici bir aletle kesildiği, vücudunda 37 bıçak darbesi olduğu belirlendi. 
     Yetkililer, zanlının cinayetin ardından deniz kıyısına attığını söylediği bıçağın bulunması için polis tarafından çalışma yapıldığını bildirdiler. 
     
</TEXT>
</DOC>
