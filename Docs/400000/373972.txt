<DOC>
<DOCNO> 373972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/guncel/gun08.html </URL>
<DATE> 2005/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dil öğrenmeyen h kim ve savcıya disiplin cezası 
</HEADLINE>
<TEXT>


İngilizce eğitim için İstanbul'da iki üniversite ile anlaşan Adalet Bakanlığı, devamsızlık yapan ve başarısız olan yargı mensuplarına ceza verecek 

GÖKÇER TAHİNCİOĞLU Ankara 

Adalet Bakanlığı, h kim ve savcılara İngilizce eğitimi verilmesi için İstanbul'daki iki özel üniversite ile anlaştı. İngilizce dersi alacak personelini yakından takip edecek olan bakanlık, devamsızlık yapan ve sınavlarda başarısız olanlara disiplin cezası verecek. 
Çoğunluğu gençlerden oluşacak h kim ve savcılar, başarılı olamazlarsa, meslek hayatlarının belki de ilk disiplin cezasını, yargısal bir işlemden değil yabancı dilden alacak. 

Ücretli izinli sayılacak 
Adalet Bakanlığı Müsteşarı Fahri Kasırga imzasıyla yayımlanan duyuruda, bakanlığın, personeline İngilizce eğitimi verilmesi için Bahçeşehir ve Yeditepe üniversiteleriyle anlaştığı kaydedildi. H kimler ve Savcılar Yüksek Kurulu'nca HSYK yurt genelindeki h kim ve savcılar arasından belirlenecek isimlerin, bu üniversitelerin hazırlık sınıflarında bir yıl dil eğitimi alacakları vurgulandı. 
Eğitim süresince, h kim ya da savcıların ücretli izinli sayılacaklarına dikkat çekilen duyuruda, seçileceklerin meslekte 2 yılını doldurmuş ve 45 yaşından gün almamışları kapsayacağı belirtildi. 

Cebinizden harcayın 
Duyuruda, dil eğitimini İstanbul'da alacak hakim ve savcılara ayrıca kalacak yer ve ödenek tahsisi yapılmayacağı, yargı mensuplarının kalacakları yerlerin masraflarını kendilerinin karşılayacağı kaydedildi. 
Yargının iş yükünün fazlalığının anımsatıldığı duyuruda, eğitime katılacak h kim ve savcıların kendi işlerini de diğer h kim - savcılara bıraktıkları, meslektaşlarına ilave külfet yüklediklerine dikkat çekildi. Bu nedenle, katılımcıların devam - devamsızlık, not ve başarı - başarısızlık durumlarının sürekli takip edileceği, özensizlik ve ihmali görülenler hakkında disiplin işlemi yapılacağı bildirildi. 


</TEXT>
</DOC>
