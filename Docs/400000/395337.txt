<DOC>
<DOCNO> 395337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/spor/spo06.html </URL>
<DATE> 2005/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal kendini yaktı 87-93 
</HEADLINE>
<TEXT>


Siyah - beyazlılar, ULEB Kupası'nda İspanyol Etosa Alicante'ye yaptığı basit hatalar yüzünden yenildi, iki uzatma sonunda rakibine teslim olan Beşiktaş ikinci maçında da boynu bükük ayrıldı 


Beşiktaş, ULEB Kupası C Grubu'ndaki ikinci maçında da galibiyet yüzü göremedi, İspanyol Etosa Alicante'ye iki uzatma sonunda kendi hatalarıyla boyun eğdi 87 - 93 
Maça fırtına gibi giren, ilk çeyrekte bir ara Tolga'nın üçlüğüyle farkı 11 sayıya kadar çıkaran Siyah - Beyazlılar, ikinci periyotta durdu. Bu çeyrekte Johnsen ve Rodriguez ile etkili olan Etosa, devre sonunda yedi sayı farkla öne geçti 37 - 44 
Üçüncü periyotta alan savunması ile rakibini durduran, Wright, Tolga ve Barış ile farkı kapayan Beşiktaş, son çeyreğe üç sayı geride girdi 57 - 60. Bu periyotta Johnsen'in diskalifiye olmasıyla kontrolü ele geçiren Beşiktaş, son saniyelere önde girmesine karşın Digbeu'nun son saniye tiplemesiyle maç uzatmaya gitti 73 - 73, İlk uzatmada da eşitlik bozulmadı ve 81 - 81'lik eşitlikle girilen ikinci uzatmada, Digbeu'nün üçlüğü, ardından da Rodriguez'in basket faulüyle farkı altı sayıya çıkaran Etosa, maçı 87 - 93 kazandı. 

Maçın karnesi 
HAKEMLER Tola İtalya , Gondas Yunanistan , Bozlauzer Slovakya 
BEŞİKTAŞ COLA TURKA Ellis 6 13, Wright 7 16, Kerem 6 10, Elliot 5 8, Tolga 8 27, Barış 6 11, Erdem 3 , Nedim 4 , Kornegay 3 , Mithat 4 2 
ETOSA ALICANTE Hernandez 4 , De Miguel 6 4, Digbeu 7 11, Johnsen 8 29, Lewis 7 12, Bennerman 3 , Junyent 7 12, Sundov 4 
1.PERİYOT 24 - 17 Beşiktaş , 2.PERİYOT 13 - 27 E.Alicante , DEVRE 37 - 44 E.Alicante , 3.PERİYOT 20 - 16 Beşiktaş , 4.PERİYOT 16 - 13 Beşiktaş , 
NORMAL SÜRE 73 - 73, 1.UZATMA 8 - 8, 2.UZATMA 6 - 12 E.Alicante , 
MAÇ SKORU 87 - 93 E.Alicante BEŞ FAUL Junyent 39.37 , Ellis 49.27 , De Miguel 49.36 DİSKALİFİYE Johnsen 33.17 

Türkiye'ye büyük onur 

FIBA, 2006 Avrupa Ümitler Basketbol Şampiyonası'na Türkiye'nin ev sahipliği yapacağını açıkladı. 14 - 23 Temmuz tarihleri arasındaki organizasyon İzmir'de gerçekleştirilecek. İspanya ve Bulgaristan'ın da şampiyonaya ev sahipliği için aday olduğu toplantıda, Türkiye iki rakibini geride bırakarak turnuvaya düzenlemeye hak kazandı. 

Potada bugün 
EUROLEAGUE C GRUBU 
Abdi İpekçi Salonu 
20.15 Ülker - Pau Orthez Fransa 
Skytürk Naklen 
FIBA Erkekler Avrupa Kupası 
E Grubu 
Selanik - Yunanistan 
17.15 PAOK - Fenerbahçe 
FIBA Bayanlar Avrupa Kupası 
F Grubu 
Neftochimik - Bulgaristan 
18.00 Lukoil - Fenerbahçe 
H Grubu 
Novi Sad - Sırbistan Karadağ 
19.30 ZKK Vojvodina - Ceyhan Bld. 


</TEXT>
</DOC>
