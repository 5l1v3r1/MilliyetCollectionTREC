<DOC>
<DOCNO> 360236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/guncel/gun07.html </URL>
<DATE> 2005/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'117 gün daha dayanamadın mı Alper Çavuşum ' 
</HEADLINE>
<TEXT>



Hakkari'nin Şemdinli ilçesinde askeri aracın karayoluna döşenen mayına çarpması sonucu şehit olan Piyade Çavuş Ender Alper'in 22 cenaze töreninde, şehit yakınları Başbakan Erdoğan'a, "Bir avuç patlamayla başa çıkamıyorsunuz" diyerek tepki gösterdi. AKP Ağrı Milletvekili Mehmet Melik Özmen'in cenazesiyle aynı anda Alper için de Kocatepe Camii'nde tören düzenlendi. Törene Alper'in ailesi, yakınları, TBMM Başkanı Bülent Arınç, Başbakan Erdoğan, Genelkurmay Başkanı Orgeneral Hilmi Özkök, bazı bakanlar ve kuvvet komutanları katıldı. Şehit yakınları, kendilerine başsağlığı dileyen askeri yetkililere, "Davullarla, zurnalarla gönderiyoruz, böyle mi gelecekler paşam " diye seslendi. Kılınan cenaze namazı sonrası Alper'in cenazesi askerler tarafından bir süre omuzlarda taşındı. Şehidin annesinin oğlunun tabutunun arkasından yürürken "117 gün daha dayanamadın mı Alper Çavuşum Bana kim bakacak " sözleri törene katılanları duygulandırdı. 


</TEXT>
</DOC>
