<DOC>
<DOCNO> 397570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sondun11.html </URL>
<DATE> 2005/11/24/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Çin'de 3 milyon kişi susuzluk tehlkesiyle karış karşıya... 
</HEADLINE>
<TEXT>

     Çin'in kuzeydoğusundaki Jilin eyaletinde, bir petro-kimya fabrikasında meydana gelen patlamanın ülkenin en büyük nehrini kirletmesi yüzünden, 3 milyon insan susuzluk tehlikesiyle karşı karşıya kaldı. 
     Songhua nehrinde normalin 108 katı toksik benzen renksiz karbonlu hidrojen bulunduğunu söyleyen yetkililer, patlamadan 10 gün sonra bölgedeki suyu kesti. Kanserojen madde olan benzene maruz kalınması, ölümcül sonuçlara yol açabiliyor. 
     Songhua nehri, Harbin kentinin 9 milyonluk nüfusunun su ihtiyacını karşılıyor. Suyun kesilmesinin ardından kentte okullar kapatıldı, kentteki marketlerde su kalmadı. 
     Öte yandan patlama, sınır komşusu Rusya'yı da etkisi altına aldı. Songhua'nın kolu olan Amur nehrinde yüksek oranda benzen karıştığı bildirildi. Bu nehir, 600 bin nüfuslu Khabarovsk kentinin ana su kaynağı durumunda. 
     Pekin Haberleri gazetesi, yerel yetkililerin çevre felaketinden dolayı halktan özür dilediğini yazdı. 
     
</TEXT>
</DOC>
