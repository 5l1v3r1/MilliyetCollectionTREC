<DOC>
<DOCNO> 386724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sonspo22.html </URL>
<DATE> 2005/10/14/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Gonzales'ten, Cimbom'a yeşil ışık... 
</HEADLINE>
<TEXT>

     Mehmet ÇİFTÇİ İSPANYA, DHA 

GALATASARAY’ın sezon başında renklerine bağlamak istediği Arjantinli yıldız Kily Gonzalez sonunda çark etti. Gonzalez, görüşmelerin aceleye getirildiğini belirterek Galatasaray’ın kendisinde ısrarlı olması halinde Ocak ayında gelebileceğı işaretini verdi. 
     Arjantin’de yayınlanan Clarin gazetesine bir açıklama yapan Kily Gonzalez, Galatasaray’a sezon başında yapılan görüşmelerde "Asla gelmem" demediğini belirterek, pazarlıkların çok aceleye getirildiğini, bu yüzden bu transferin gerçekleşemediğini savundu. Kily Gonzalez, ara transferde sarı-kırmızılı kulübün kendisinde ısrarlı olması halinde masaya oturabileceğine de işaret ederek, "Benim tarafımdan sorun olmaz, zaten önce de sorun olmamıştı. Yeter ki kulübüm Inter ile anlaşşınlar onların da sorun yaratacağını zannetmiyorum" dedi. 
     Inter’de mutlu olduğunun ifadene eden Arjantinli ünlü sol ayak, ancak tek arzusunun 2006’daki Dünya Kupası’nda Arjantin milli takımında forma giymek olduğunu, bu yüzden de sürekli forma giyeceği bir takım aradığını vurguladı. 

     
</TEXT>
</DOC>
