<DOC>
<DOCNO> 355702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/son/sontur33.html </URL>
<DATE> 2005/06/26/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Bolu'daki yangın kontrol altına alındı... 
</HEADLINE>
<TEXT>

     Bolu’nun Seben İlçesi’ne bağlı Tepe Köyü’nde çıkan yangın, kontrol altına alındı. 
     Seben İlçesi’ne bağlı Tepe Köyü’nde öğleden sonra başlayan yangın, itfaiye ekiplerinin ve köylülerin yoğun çabaları sonrasında kontrol altına alındı. Yangının kontrol altına alınmasından sonra, itfaiye ekipleri soğutma çalışmalarına başladılar. 
     Yangın mahallinde soruşturma yapan jandarma ekipleri, yangının, Ziyneti Şimşek’in evinde ev sakinlerinin gaz kaçırdığı düşünülen mutfaktaki tüpgaz kaçağını çakmakla kontrol etmeye çalıştıkları esnada çıktığını tespit ettiler. 
     Jandarma, olayla ilgili olarak, yangının ilk başladığı evin sakinlerinin ifadelerine başvurdu. 
     Tepe Köyü’nde çıkan yangında, 14 ev tamamen yanarak kullanılamaz hale geldi. 
     
</TEXT>
</DOC>
