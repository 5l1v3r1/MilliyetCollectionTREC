<DOC>
<DOCNO> 356314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonspo38.html </URL>
<DATE> 2005/06/28/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Vestel Manisaspor'da Caner PAF takıma gönderildi... 
</HEADLINE>
<TEXT>

     Birinci Süper Lig'in yeni ekiplerinden Vestel Manisaspor'da, A takıma alınan ve 17 yaş altı milli takımda sergilediği futbolla adından söz ettiren Caner Erkin, yeniden PAF takımına gönderildi. 
     Vestel Manisaspor A.Ş Yönetim Kurulu Başkanı Mehmet Haluk Çubukçu, yaptığı açıklamada, Caner Erkin'in Vestel Manisaspor'un PAF takımı oyuncusu olduğunu belirterek, şunları kaydetti 
     ''Caner'i, A takımına alarak şans verdik. Güzel oyunlar çıkardı. U 17 yaş grubu maçlarında da kendisinden söz ettirince, birden bazı menajerlerin dikkatini çekmiş olacak ki menajerlerin teklifi karşısında karşımıza dikilerek İtalya'da oynamak istediğini ileri sürdü. Bunun üzerine teknik heyetimiz toplandı. Bu tür davranışların önünü kesmek ve disiplini sağlamak üzere kendisini A takımdan alarak tekrar çalıştığı PAF takımına iade ettik. Bugünden itibaren çalışmalarını Vestel Manisaspor'da değil de PAF takımında sürdürecektir. Bu, teknik heyetimizi kararıdır.'' 

     
</TEXT>
</DOC>
