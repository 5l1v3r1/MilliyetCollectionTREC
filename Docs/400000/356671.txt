<DOC>
<DOCNO> 356671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonspo01.html </URL>
<DATE> 2005/06/29/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Rüştü yoksa Dudek var 
</HEADLINE>
<TEXT>

     Fenerbahçe'nin ilk hedefi Rüştü'yü takımda tutmak. Ancak her ihtimale karşılık yönetimin B pl nı hazır o da Liverpool'lu Dudek. 
     
     Barça sorun çıkarırsa... 

     Liverpool’un Villarreal’in İspanyol kalecisi Jose Reina ile anlaşmaya varması nedeniyle Dudek, İngiliz ekibinden ayrılmayı kafasına koyarken, Polonyalı file bekçisine Fenerbahçe talip oldu. Rüştü’de yaşanan belirsizlik yüzünden tecrübeli eldivene kanca atan Sarı-Lacivertliler, Barcelona ile aradaki pürüzlerin giderilememesi halinde tüm ağırlığını bu transfere verecek. 
     
     Feyenoord da peşinde 

     Son zamanlarda Liverpool’daki tahtı sürekli sallansa da Şampiyonlar Ligi’nde mutlu sona ulaşılmasında önemli rol oynayan Dudek’i isteyenler arasında Hollanda’nın Feyenoord takımı da bulunuyor. Fenerbahçe’nin ilk teklifine olumsuz yanıt veren Dudek’in işin ciddiye binmesi durumunda fikrini değiştirebileceği ifade ediliyor. 
     
</TEXT>
</DOC>
