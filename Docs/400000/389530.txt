<DOC>
<DOCNO> 389530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sonsiy09.html </URL>
<DATE> 2005/10/25/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Tahkim'de istifalar TBMM gündeminde 
</HEADLINE>
<TEXT>

     CHP Antalya Milletvekili Nail Kamacı, Futbol Federasyonu Tahkim Kurulu üyelerinin, "baskı sonucu istifa ettirildiğine" yönelik iddiaları sordu. 
     Kamacı, Devlet Bakanı ve Başbakan Yardımcısı Mehmet Ali Şahin’in yanıtlaması istemiyle TBMM Başkanlığı’na sunduğu önergede, üyelerin, baskı sonucu istifa ettirildiği iddialarının doğru olup olmadığını ve bu konuda üyelerin ifadesinin alınıp alınmayacağını öğrenmek istedi. 
     "Sizce Tahkim Kurulu’nun 7 üyesinin de sağlık nedeniyle istifasını vermesi ne kadar inandırıcıdır " diye soran Kamacı, "Tahkim Kurulu üyelerinin baskı sonucu istifa ettirildiği iddiaları doğruysa bu baskıyı kim, neden yapmaktadır Baskı bir anlamda tehdit değil midir Bu mafya yöntemlerinin futbola karıştığı anlamına gelmez mi " dedi. 
     Kamacı, önergesinde şu soruların yanıtlanmasını istedi 
     "Gençlerbirliği Spor Kulübü Başkanı İlhan Cavcav istifalardan, Futbol Federasyonu Başkanvekili Şekip Mosturoğlu ve Fenerbahçe Kulübü’nü sorumlu tuttu. Bu iddiaların doğruluğunu araştırmayı düşünüyor musunuz İstifaların ardında Fenerbahçe Kulübü varsa, bu kulübe ceza gündeme gelecek mi " 
     
</TEXT>
</DOC>
