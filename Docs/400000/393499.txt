<DOC>
<DOCNO> 393499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonspo35.html </URL>
<DATE> 2005/11/09/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Beşiktaş'ta Gaziantepspor maçının hazırlıkları sürüyor... 
</HEADLINE>
<TEXT>

     Beşiktaş, Gaziantepspor ile yapacağı lig maçının hazırlıklarını, çift antrenmanla sürdürdü. 
     Teknik direktör Jean Tigana yönetiminde, BJK Nevzat Demir Tesisleri'nde gerçekleştirilen akşam antrenmanında, futbolcular 3 gruba ayrılarak çift kale maç yaptı. Fransız teknik adam, maçlar sırasında oyunu sık sık durdurarak, yapmalarını istediği hareketleri futbolcularına anlattı. 
     İlk yarım saati basına açık olan antrenmana, milli takımlardaki futbolcular katılmazken, sakatlıkları süren Sergen, Gökhan, İbrahim Akın ve Tayfur, takımdan ayrı koşu yaptı. 
     Siyah-beyazlılar, yarın yapacakları tek antrenmanla Gaziantepspor maçının hazırlıklarını sürdürecek. 
     
</TEXT>
</DOC>
