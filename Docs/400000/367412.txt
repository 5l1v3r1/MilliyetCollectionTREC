<DOC>
<DOCNO> 367412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sontur04.html </URL>
<DATE> 2005/08/05/ </DATE>
<TIME> 04.00 </TIME>
<AUTHOR>  </AUTHOR>
<HEADLINE>
Şemdinli'de hain pusu 5 asker şehit 
</HEADLINE>
<TEXT>

     HAKKARİ'nin Şemdinli İlçe Jandarma Komutanlığı'na PKK'lı teröristlerce düzenlenen saldırıda 5 asker şehit oldu. 
     Hakkari Valiliği’nden yapılan yazılı açıklamada, saat 00.40’da Şemdinli şehir merkezinde bulunan İlçe Jandarma Komutanlığı ihata duvarı ile bölgede görev yapan personelin kaldığı misafirhanenin arasından geçen ilçenin işlek sokağına konulan zaman ayarlı veya uzaktan kumandalı bomba patlatıldı. 
     Patlamada, uzman çavuş Dursun Çetin, uzman çavuş Durmuş Ali Uzun, Uzman Çavuş Evren Ayyarkın, jandarma er Ramazan Çakar ve jandarma er Halil Kaan Kayabaş’ın şehit olduğu, jandarma er İnan Hakan’ın ise hafif yaralandığı bildirildi. 
     Patlamadan sonra çevrede geniş çaplı operasyon başlatıldığı belirtildi. 
     Saldırıdan sonra güvenlik güçleri kaçan teröristlerin yakalanması için bölgede geniş çaplı operasyon başlattı. İlçenin giriş ve çıkışları kontrol altına alınırken, ilçenin bazı bölgelerinden zaman zaman silyah sesleri duyuldu. Güvenlik güçleri operasyonlarını sürdürüyor. 
     
</TEXT>
</DOC>
