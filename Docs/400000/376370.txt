<DOC>
<DOCNO> 376370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sondun50.html </URL>
<DATE> 2005/09/07/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Fransa, eski bir Türk imamı sınır dışı etti... 
</HEADLINE>
<TEXT>

     Fransa’nın, dün Villeurbanne kentinde yakalanan ve radikal dinci olmakla suçlanan eski bir Türk imamı sınır dışı ettiği bildirildi. 
     Rhone polisinin açıklamasında, 42 yaşındaki Abdullah Cam’ın yerel saatle 18.00’de İstanbul’a giden uçağa bindirildiği belirtildi. 
     Açıklamada, 26 Ağustos’ta hakkında sınır dışı etme kararı alınan eski imamın, yaşadığı Lyon kenti yakınlarındaki Villeurbanne’de rutin bir kontrol sırasında yakalandığı ve gözaltına alındığı belirtildi. 
     Cam’ın uzun zamandır Villeurbanne’da yaşadığı ve 4 çocuğu olduğu ifade edildi. 
     Fransa İçişleri Bakanı Nicolas Sarkozy, vaazlarında şiddeti ve ayrılıkçılığı öven imamların sınır dışı edilmesi yönünde bir süreç başlatacağını açıklamıştı. Türk imam hakkındaki sınır dışı kararının Sarkozy’nin başlattığı önlemler çerçevesinde alındığı belirtiliyor. 
     
</TEXT>
</DOC>
