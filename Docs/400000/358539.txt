<DOC>
<DOCNO> 358539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/spor/ydilmen.html </URL>
<DATE> 2005/07/06/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Kısa bir not 
</HEADLINE>
<TEXT>



Geçtiğimiz günlerde Ümit Milli Takım konusunda kaleme aldığım yazımda anlatmak istediklerim sanırım benim de eksik bilgilendirmem nedeniyle yanlış anlaşıldı. Hakkımda çeşitli yorumlar yapıldı. Ama bu dedikodulara kulak asmayan aslında Fatih hocaydı. Beni kurmaylarının arasında görmek çok istedi. Kısacası şu an Ümit Milli Takımı'nın başında olmamam için bir neden yoktu. Ama perde arkasındaki gelişmeler beni üzdüğü için hocadan özür dileyerek görev almadım. Fatih Terim ve Futbol Federasyonu ile son görüşmemizde benimle çalışmak istediklerini ısrarla belirttiler. İstenmemiş bir konumda değildim. Benim yazım futbol adına veya görev almak adına yapılan kulisleri belirtmekten ibaretti. Yoksa ne Fatih hoca, ne de federasyon ile problem yaşadım. Böyle olmuş olsaydı zaten beni çağırmazlardı. 



</TEXT>
</DOC>
