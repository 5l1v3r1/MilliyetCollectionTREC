<DOC>
<DOCNO> 377416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/ekonomi/eko03.html </URL>
<DATE> 2005/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Kayıt altına girin vergileri düşürelim 
</HEADLINE>
<TEXT>


ELÇİN ERGÜN Bursa 

Başbakan Recep Tayyip Erdoğan, vergilerin düşürülmesi için talepler olduğunu, bunun gerçekleşmesi için giderleri karşılayacak gelirin olması gerektiğini belirterek, "İşadamlarına sesleniyorum. Siz gelirlerinizi kayıt altına alın biz vergileri düşürürüz" dedi. 
Erdoğan, Bursa'da Orhaneli kavşağının açılışında yaptığı konuşmada, geçmişte yüzde 70 oranında iç borçlanma faizi ödendiğini, bu rakamın yüzde 15'e düşürüldüğünü belirterek, "Yüzde 60'lık faiz farkı halkın cebinden çıkıyordu. Bunları unutturmak isteyenler var. Bu oyunlara gelmememiz gerekir" dedi. Verginin ekonomideki önemine de değinen Erdoğan, Türkiye'nin yüzde 40'ının gelirlerinin kayıt altında olduğunu yüzde 60'ının kayıtdışı olduğunu vurguladı. Erdoğan, kayıtdışı ekonomi uygulamasının kaldırılması için işadamlarından destek istedi. 


</TEXT>
</DOC>
