<DOC>
<DOCNO> 352553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/soneko16.html </URL>
<DATE> 2005/06/16/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
TEKEL'in ikiz kuleleri için teklif verme süresi uzatıldı... 
</HEADLINE>
<TEXT>

     Tütün, Tütün Mamülleri, Tuz ve Alkol İşletmeleri A.Ş'ye TEKEL ait, Ankara Bilkent'deki Tekel Ankara Başmüdürlük, idare, ambar ve genel müdürlük inşaatı ve ilgili taşınmazlar İkiz Kuleler 'ın, satış yöntemi ile özelleştirilmesi amacıyla açılan ihalede son teklif verme süresi uzatıldı. 
     Özelleştirme İdaresi Başkanlığı'nın ÖİB konuya ilişkin duyurusu, Resmi Gazete'nin bugünkü sayısında yayımlandı. 
     Duyuruya göre 18 Mayıs 2005 tarihinden itibaren yayımlanan ilanlarla açılan ihalede, son teklif verme tarihi olan 17 Haziran 2005, söz konusu ilanın ilgili maddesine istinaden, 15 Temmuz 2005 tarihinde saat 17.00'ye kadar uzatıldı. 
     Ankara'nın Çankaya İlçesi 2. bölge Lodumlu Mahallesi, 3 parselde kayıtlı Bilkent'de bulunan Tekel Ankara Başmüdürlük, idare, Ambar ve Genel Müdürlük inşaatı ve ilgili taşınmazlar İkiz Kuleler , ''satış'' yöntemi ile özelleştirilecek. 
     İhale, kapalı zarf içinde teklif almak ve görüşmeler yapmak suretiyle pazarlık usulü gerçekleştirilecek. 
     Ancak komisyonun gerekli görmesi halinde ihale, pazarlık görüşmesine devam edilen teklif sahiplerinin katılımı ile açık artırma suretiyle de sonuçlandırılabilecek. 
     Teklifler ABD Doları olarak alınacak ve ihale ABD doları üzerinden sonuçlandırılacak. 
     Söz konusu ihaleye gerçek veya tüzel kişiler ile ortak girişim grupları da katılabilecek. 
     Taşınmazlara ilişkin şartname ve tanıtım dokümanı ise 500 YTL karşılığı İdare'den temin edilebilecek. 
     İhalede katılımcılardan alınacak olan geçici teminat bedeli, 500 bin ABD Doları olarak belirlendi. 
     
</TEXT>
</DOC>
