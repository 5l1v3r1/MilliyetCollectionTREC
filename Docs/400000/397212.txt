<DOC>
<DOCNO> 397212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/yasam/yas03.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprü projesi rafa kaldırıldı 
</HEADLINE>
<TEXT>


Büyükşehir Belediye Meclisi, Başkan Kadir Topbaş'ın veto ettiği 3. köprü projesini iptal etti 

Mehmet Demirkaya 

İstanbul Büyükşehir Belediye Meclisi, geçen ay onay verdiği İstanbul Boğazı'na 3. köprü yapılmasıyla ilgili plan tadilatı teklifini, İstanbul Büyükşehir Belediye Başkanı Kadir Topbaş'ın veto kararına uyarak rafa kaldırdı. 
İstanbul Büyükşehir Belediye Meclisi dün yaptığı toplantıda, Topbaş tarafından veto edilen 3. Köprü projesiyle ilgili teklifi görüştü. Meclis, İstanbul Boğazı Raylı Sistemli 3 . Karayolu Geçişi ve Çevreyolu Projesi'ni 1 25000 ölçekli İstanbul N zım İmar Planı'nda değerlendirilmek üzere teklifin geldiği Şehir Planlama Müdürlüğü'ne iade etti. 
İstanbul Büyükşehir Belediye Meclisi ekim ayı toplantısında, Karayolları Genel Müdürlüğü tarafından önerilen, ancak 3 yıldır bekletilen üçüncü Boğaz Köprüsü teklifini onaylamıştı. Teklif Meclis'e, Topbaş tarafından geçtiğimiz günlerde 'belediye başkan Vekili' unvanı kaldırılan Belediye Meclisi 1. Başkan Vekili İdris Güllüce imzasıyla gönderilmişti. Teklifte köprünün, daha önce büyük tartışmalara neden olan Arnavutköy - Vaniköy arasında yapılması öngörülüyordu. Topbaş, 3. köprüyle ilgili meclisin aldığı kararı veto ederek, kararı bir kez daha görüşülmek üzere meclise iade etmişti. 

CHP'lilerden teşekkür 
İstanbul Büyükşehir Belediye Meclisi CHP Grup Başkan Vekili Kemal Akar, "Kararı veto eden sayın Başkan Topbaş'a teşekkür ediyoruz" dedi. 


</TEXT>
</DOC>
