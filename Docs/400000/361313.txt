<DOC>
<DOCNO> 361313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sondun25.html </URL>
<DATE> 2005/07/15/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
İtalya'da bir trende şüpheli çanta Trendeki yolcular tahliye edildi... 
</HEADLINE>
<TEXT>

     İtalya’nın kuzeyindeki bir trende, vagonlardan birinde şüpheli çanta bulunmasının ardından yolcular trenden tahliye edildi. 
     Milano’dan Torino’ya gitmekte olan trende, bu sabah yerel saatle 07 00 TSİ 08 00 civarında içinde bomba olabileceği endişesi yaratan bir çanta bulundu. Trendeki yolcular, Torino’nun 77 kilometre doğusundaki Vercelli istasyonunda boşaltıldı. 
     Polis, trende kaç yolcu olduğunun bilinmediğini, ancak bu saatlerdeki seferlerin genellikle tam dolu olduğunu kaydetti. 
     Bomba imha uzmanlarının olay yerine gelerek çantayı incelediği belirtildi. 
     Londra’da geçen hafta meydana gelen terör saldırılarının ardından İtalya’da da olası saldırılara karşı alarma geçilerek güvenlik önlemlerini artırılmıştı. 
     
</TEXT>
</DOC>
