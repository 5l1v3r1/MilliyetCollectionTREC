<DOC>
<DOCNO> 371299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sontur45.html </URL>
<DATE> 2005/08/19/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Can Yücel'in eşi hastanaye kaldırıldı 
</HEADLINE>
<TEXT>

     Ünlü şair Can Yücel'in eşi Güler Yücel 70 , dün gece rahatsızlanarak, hastaneye kaldırıldı. 
     Alınan bilgiye göre, burun kanaması ve yüksek tansiyon nedeniyle dün gece fenalaşan Güler Yücel, Özel Bodrum Hastanesi'nde tedavi altına alındı. 
     Hastane başhekimi Dr. Erkan Sevinç, Dahiliye Uzmanı Dr. Bilge Örmeci ve KBB Uzmanı Dr. Bülent Hafızali, Yücel'in sağlık durumuyla ilgili bilgi verirken, rahatsızlığın stres kaynaklı olduğunu belirttiler. 
     Yücel'in tansiyonunun kontrol altına alındığını kaydeden Dr. Örmeci, ''Burun kanaması ile başlayan yüksek tansiyon ile hastanemize yatan Yücel, strese bağlı bir rahatsızlık geçirmiştir. Durumu düzeldiği anda gelen bir telefon ile yeniden fenalaşan Yücel, daha sonra yoğun bakıma alınmıştır. Gözetim altında tutuyoruz, başka bir sorun çıkmazsa yakında taburcu edeceğiz'' dedi. 
     
</TEXT>
</DOC>
