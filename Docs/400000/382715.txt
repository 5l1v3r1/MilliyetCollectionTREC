<DOC>
<DOCNO> 382715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/guncel/gun02.html </URL>
<DATE> 2005/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk edebiyatı Almanya'da 
</HEADLINE>
<TEXT>


"Türkiye Kitaplığı" projesi kapsamında, Türk edebiyatının 1900'lerden günümüze uzanan döneminden seçilmiş 20 eser Almancaya kazandırılıyor 

Aslı Onat 

Almanya'nın önde gelen vakıflarından Robert Bosch Vakfı'nın girişimiyle hayata geçirilen "Türkiye Kitaplığı" projesi kapsamında 20 Türkçe eser Almancaya kazandırılıyor. "Türkiye Kitaplığı" projesinde Türk edebiyatının 1900'lerin başından günümüze uzanan döneminden seçilmiş, ilk kez Almancaya çevrilecek olan roman, özyaşamöyküsü, geleneksel öykü, modern kısa öykü, şiir, edebiyat ve kültür tarihiyle ilgili denemelerden oluşan eserler yer alıyor. 

'Bazı çeviriler zor oldu' 
Robert Bosch Vakfı'nın "Türkiye Kitaplığı" projesi, önceki akşam İstanbul'daki Almanya Başkonsolosluğu'nda düzenlenen bir resepsiyonla tanıtıldı. Resepsiyona Robert Bosch Vakfı Yönetim Kurulu Başkanı Dieter Berg ile "Türkiye Kitaplığı" projesinin editörleri Prof. Dr. Jens Peter Laut ve Prof. Dr. Erika Glassen'in yanı sıra Unionsverlag Yayınevi Sahibi Lucien Leitess, Yaşar Kemal, Zülfü Livaneli, Ahmet Ümit, Celil Oker, Semih Gümüş, Doğan Hızlan ve Özdemir İnce katıldı. 
Projenin editörleri Prof. Laut ve Prof. Glassen ile konuştuk. 

Türkiye Kitaplığı projesinde yer alacak yapıtları hangi kriterlere göre belirlediniz 
Erika Glanssen Yaptığımız seçkiyle, anadili Almanca olan okurlara modern Türkiye edebiyatı üzerine genel bir bakış açısı vermek istedik. Romanları kendi içlerinde klasik romanlar, modern romanlar ve postmodern romanlar olarak 3 kategoriye ayırdık. 
Jens Peter Laut Antolojilerde de okurun hem Türk edebiyatını hem de Türk tarihini yakından tanıyabileceği eserlere yer vermeye çalıştık. 

Roman kategorisinde seçtiğiniz eserler oldukça farklı dönemlere ait. Çeviriler sırasında güçlükler yaşandı mı 
EG Tabii, sözgelimi "Aşk-ı Memnu"nun çevirisi çok zor oldu. Çünkü neredeyse Osmanlıca bir roman ve çevirisi henüz tamamlanmadı. 
JPL Yalnızca eski romanların değil, "Tol" gibi modern romanların da çevirilerinde güçlüklerle karşılaşıyoruz. Çünkü bunlar karşımıza bilmece gibi çıkan yepyeni bir kelime hazinesiyle yazılmış romanlar. 

Karşılaştığınız diğer sorunlar nelerdi 
JPL Kültürel farklılıklardan kaynaklanan güçlükler de yaşadık. Mesela aile ilişkilerini çözmek çok zor oluyor 'bacı' kimdir, 'abi' kimdir, vb. Büyük bir tarihiniz ve geçmişiniz var. Çevirilerde karşımıza çıkan bu tür tarihi göndermeleri de çözmek zorundayız. 

Keşke kitaplığa katabilseydik dediğiniz eserler oldu mu 
EG Oğuz Atay'ın "Tutunamayanlar"ını uzunluğu nedeniyle alamadık. Yakup Kadri Karaosmanoğlu'nun "Yaban" adlı romanını da kitaplığa katmak istiyorduk, ama o daha önce Almancaya çevrilmiş olduğu için projenin prensibine uygun değildi. 

Projedeki eserler 

Roman 
"Sis ve Gece" Ahmet Ümit , "Tuhaf Bir Kadın" Leyla Erbil "Aşk-ı Memnu" Halit Ziya Uşaklıgil , "Anılar" Halide Edip Adıvar , "Ayaşlı ve Kiracıları" Memduh Şevket Esendal , "İçimizdeki Şeytan" Sabahattin li , "Huzur" Ahmet Hamdi Tanpınar , "Aylak Adam" Yusuf Atılgan , "Ölmeye Yatmak" Adalet Ağaoğlu , "Bir Bilim Adamının Romanı" Oğuz Atay , "Doğu Sarayı" Murathan Mungan , "Gölgesizler" Hasan Ali Toptaş , "Kırmızı Pelerinli Kent" Aslı Erdoğan ve "Tol" Murat Uyurkulak 

Antoloji 
"Kült Şiirler", "İstanbul'dan Hakk ri'ye Hik yelerle bir gezi", "Aşk, Yalan ve Hayaletler-Hik yeler II", "Belgelerle Türk Edebiyatı Tarihi", "Belgelerle Türkiye Tarihi", "Anadolu Halk Edebiyatından Geleneksel Konular" 


</TEXT>
</DOC>
