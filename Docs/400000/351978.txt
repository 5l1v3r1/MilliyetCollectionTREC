<DOC>
<DOCNO> 351978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sonyas04.html </URL>
<DATE> 2005/06/14/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Güneşten korunmanın altın kuralları 
</HEADLINE>
<TEXT>

     Demet ÖZTÜRK DHA 

      Fazla güneşte kalmak, başta cilt kanseri ve katarakt olmak üzere ciddi sağlık sorunlarına neden oluyor. 
     İşte Dr. İzzet Kavafoğlu'undan, güneşin zararlı ışınlarından korunmak için uyulması gereken kurallar 
     Sabah saat 10.00 ile öğleden sonra saat 16.00 saatleri arasında güneşe çıkmayın. Gölgede durmanın, güneşten korunmanın en iyi yolu olduğunu unutmayın. 
     Gözleriniz, kulaklarınız, yüzünüz ve enseniz gibi güneşe maruz kalan yerleri koruyabilecek geniş kenarlı bir şapka takın. 
     Vücudunuzu mümkün olduğu kadar çok örtebilen bol ve açık renkli, uzun kollu tişört, pantolon ve elbiseleri tercih edin. 
     Güneş ışınlarının yüzde 99-100’ünü engelleyebilen ultroviyole koruyuculu güneş gözlüklerini kullanın. Çünkü bu tür güneş gözlükleri katarakta ve gözde hasara neden olan zararlı ışınları azaltır. Güneş gözlüğü alırken etiketini mutlaka okuyun. 
     Çocuklar büyüklere oranla güneşten daha fazla etkilenirler. Onun için 3 yaşından küçük çocukları kesinlikle güneşte bırakmayın, çocuklar için güneşten koruma ürünlerini seçerken yoğun miktarda UVA UVB filtresi ve yüksek kuram faktörü içermelerine özen gösterin. Çocuğunuz güneşe çıkarken mutlaka tişört giydirin, şapka ve güneş gözlüğü takmasını sağlayın. 
     En güçlü nemlendirici sudur. Su, cildiniz için de en etkili nemlendiricidir. Bu yüzden su içme alışkanlığı edinerek, günde en az iki litre su tüketmelisiniz. 
     Kısa süreli güneşlenme, güneşten koruyucu krem kullanma ve güneş yanığı oluşturmama, sağlıklı güneşlenmenin temel kuralıdır. 
     Yaz aylarında, koruma faktörü en az 15 olan koruyucu krem kullanın. Açık tenliyseniz bu faktörün 30 veya daha üzeri olmasına dikkat edin. 
     
</TEXT>
</DOC>
