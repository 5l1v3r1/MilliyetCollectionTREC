<DOC>
<DOCNO> 369440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/spor/spo05.html </URL>
<DATE> 2005/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de süper samba 3-2 
</HEADLINE>
<TEXT>


Dünya Üniversiteler Oyunları'ndaki ilk maçında Fas'a yenilen Milli Takımımız, 22 dakika 10 kişi oynamasına rağmen Brezilya'yı dize getirdi. Da Silva'nın penaltısıyla sendeleyen Ay - Yıldızlılar, Kazım 2 ve Taylan'ın golleriyle sonuca gitti 


Milli Futbol Takımımız, Dünya Üniversiteler Yaz Oyunları'ndaki 2. karşılaşmasında güçlü rakibi Brezilya'yı 3-2 yenerek büyük bir başarıya imza attı. Gruptaki ilk maçında Fas'a 2-0 mağlup olan Türkiye bu kritik galibiyetle çeyrek final için umutlandı. 
17. dakikada Nagueria, Ahmet'in müdahalesiyle yerde kalınca hakem penaltıyı gösterdi. Atışı kullanan Da Silva, Brezilya'yı öne geçirdi. Bu gol Ay - Yıldızlı ekibi ateşledi. 32'de Kazım yaklaşık 25 metreden nefis bir şutla ağları sallayıp skoru eşitledi. 58'de kazanılan frikiği kullanan Kazım meşin yuvarlağı ağlara yollayarak skoru 2-1 yaptı. Taylan 67'de kalecinin sağından topu filelere bırakarak farkı 2'ye çıkardı. 
68'de Nogueira'ya sert giren Can Arat doğrudan kırmızı kartla oyun dışı kalırken, 87'de Leonel'in golü 3-2'lik skoru belirledi. Milli Takımımız 3. maçını yarın Güney Kore ile oynayacak. Gruptaki diğer maçta ise Fas, Güney Kore'yi 2-0 yenerek 2'de 2 yaptı. 

Maçın karnesi 
HAKEMLER Igor Egorov Rusya , Mejati Hossein Iran , İbrahim Albayrak Türkiye 
TÜRKİYE İlker 6 - Tuna 6 , Ahmet 6 , Can Arat 4 - Kemal 5 , Emirhan 6 Dk.72 Ozan 5 , Serkan İşyapan 7 , Fatih 6 , Kazım 8 Dk.84 Mesut - Hasan 6 Dk.90 4 Can Ulun , Mehmet Al 6 Dk.46 Taylan 7 
BREZİLYA Silva 4 - Ulisses 3 Dk.15 Pinto 5 , Farian 5 , Pereianeto 4 - Da Silva 6 , Bonisacio 5 Dk.79 Da Rosario 4 , Souza 5 , Guimaraes 5 Dk.71 Leonel 5 , Da Cruz 6 - Barros 5 Dk.60 De Abreu 4 , Nogueira 5 
GOLLER Da Silva Dk.17 pen , Kazım Dk.32 ve 58 , Taylan Dk.67 , Leonel Dk.87 
SARI KARTLAR Pereinaeto, Da Silva, Souza, Rosario, Farian Brezilya , Emirhan, Serkan, Taylan Türkiye 
KIRMIZI KART Can Arat Dk.68 

Güler misin ağlar mısın 

Bayan basketçilerimizin, Avustralya ile yaptığı maçtan önce maskot tavandan tribüne düştü, facia ucuz atlatıldı. Çekiççi Eşref Apak, İzmir'de büyük çile yaşadı 

MURAT AĞCA 

Dünya Üniversiteler Yaz Oyunları'nda skandallar üst üste gelmeye devam ediyor. Türkiye Bayan Basketbol Takımı'nın dün Avustralya ile oynadığı karşılaşmada facianın eşiğinden dönüldü. Celal Atik Salonu'ndaki maçta tavanda asılı olan maskot Efe'nin metalden yapılan örneği koparak tribünlere düştü. Tribünde izleyici bulunmaması olası kazayı önledi 
Olimpiyat Üçüncüsü milli çekiççi Eşref Apak ise oyunlara katılmak üzere geldiği İzmir'de çileden çıktı. Oyunlar Köyü girişinde görevlilerce tanınmadığı için bir süre polis tarafından alıkonulan Apak'ın, çekicini içeri sokmasına izin verilmedi. Milli sporcu, konaklama konusunda da sorunlar yaşadı. Fotoğrafında zımba izi bulunduğu için akreditasyonu yapılmayan, sporcu olduğuna ve kalacağı odaya zarar vermeyeceğine ilişkin kendisinden yazı alınan genç sporcu, saatler sonra girebildiği köyde, 9 kişinin kaldığı koğuş tipi bir daireye yerleştirildi. 
Antrenörü Astapkovich ile birlikte kalmasına da izin verilmeyen Eşref Apak bunun üzerine Atletizm Federasyonu'ndan yardım istedi. Ancak bu talebi Genel Sekreter Işık Bayraktar tarafından dikkate alınmadı. 
Helsinki'deki Dünya Atletizm Şampiyonası'nda finale kalamamanın üzüntüsüyle geldiği İzmir'de iyice morali bozulan Apak, "Bu organizasyon Türkiye'nin gururu olduğu için yaşananlara sesimi çıkarmadım. Her şeye rağmen İzmir'de madalya alacağıma inanıyorum. Ülkem için en iyi sonucu alıp kendimi affettirmeye çalışacağım" dedi. 

Devlerin yüzü asıldı 66-69 

GÖKHAN GERMAN 

A Milli Basketbol Takımımız, Trofeo Turnuvası'nın ikinci gününde, Avrupa Şampiyonası'nda da aynı grupta yer aldığımız Bulgaristan'a boyun eğdi. Maça kötü başlayan ekibimiz ilk çeyreği 23-18 geride kapattı. Millilerimiz, top kayıplarına çare üretemeyince, devre 41-36 sona erdi. Üçüncü periyotta 25.10'da iki sayı farkla öne geçen Ay-Yıldızlılar, bu bölümü de 53-49 kaybetmekten kurtulamadı. Son 7 dakikada savunmayı sertleştiren milliler, bitime bir dakika kala kritik bir anda hücum ribauntu verince yenilgi kaçınılmaz oldu. 12 Dev Adam, son maçını bugün ev sahibi İtalya ile yapacak. 

Maçın karnesi 
HAKEMLER Borroni, Corias, Ursi İtalya 
TÜRKİYE Kerem Tunçeri 5 6, Hidayet 7 12, Mirsad 6 9, Ender 4 2, Serkan 7 12, İbrahim 4 4, Fatih, Kerem Gönlüm 4 3, Mehmet, Kaya 6 9, Cenk 4 3, Ermal 5 6 
BULGARİSTAN Radinov 4 4, Benev 3 , Bozov 4 1, Videnov 7 12, Davidov 4 , Angelov 6 7, Mladenov 6 9, Dimitrov 6 10, Stoykov 8 20, Ivanov 4 , Georgiev 5 4 
1. PERİYOT 18-23, DEVRE 46-31 Bulgaristan , 3.PERİYOT 49-53, MAÇ SKORU 66-69 

Erkekler şov yaptı 

A Grubu'nda yer alan Erkek Milli Basketbol Takımımız, Birleşik Arap Emirlikleri'ni 124 - 46 gibi müthiş bir skorla mağlup etti. Sahaya sadece 6 kişiyle çıkan zayıf rakibi karşısında şov yapan Ay - Yıldızlılar ilk yarıyı da 56 - 23 kapadı. 

Avustralya darbesi 

Bayan Milli Basketbol Takımımız, grup liderliği için karşılaştığı Avustralya önünde ummadığı bir yenilgi aldı. Avustralya devreyi 37-23 galip tamamladı. İkinci yarıda da bekleneni veremeyen Ay - Yıldızlı bayanlar salondan 22 sayı farkla mağlup ayrıldı 48-70 

Rusya'yı devirdik 

Erkek Voleybol Milli Takımımız, güçlü Rusya'yı 3-2 mağlup ederek grubundaki ikinci maçını da kazanmayı başardı. Ay - Yıldızlı ekibimiz, ilk seti 25-22 kaybetmesine rağmen oyunu bırakmadı. İki ve üçüncü setleri 25-20 galip bitiren Milli Takımımız, dördüncü seti 25-20 kaybetti. Milliler son seti 15-11 kazandı. 

Bayanlar rahat 

Voleybol Bayan Milli Takımımız ilk maçında Yeni Zelanda'yı 3-0 yendi. Rakibi karşısında çok üstün oynayan Ay - Yıldızlılar, 53 dakika süren maçın setlerini 25-12, 25-13 ve 25-14'lük skorlarla kazandı. 

Japon zaferi 

Türkiye, sutopundaki ilk maçında Japonya'yı 9-8 mağlup etti. İlk periyot 1-1 biterken, devre 3-2 millilerin üstünlüğüyle tamamlandı. Son periyoda 6-4 galip giren Ay - Yıldızlılar, rakibin öne geçme çabalarına izin vermedi. 

Bayanlar çöktü 0-3 

Bayan Futbol Milli Takımımız, Urla Stadı'ndaki zorlu maçta güçlü İrlanda'ya 3-0 yenildi. İlk yarıda baskılı bir futbol oynayan milliler, gol atmayı başaramayınca devre 0-0 bitti. İkinci yarıda Sonya ile 60, 89 ve 90. dakikalarda üç gol bulan İrlanda maçı 3-0 kazandı. 

UNIVERSIADE GÜNLÜĞÜ 
Küçüksöz'e ziyaret 
Universiade İcra Kurulu Başkanı Taha Aksoy, görevlilerle tartışan ve polis tarafından tartaklanan Yüzme Federasyonu Başkanı Sema Küçüksöz'ü ziyaret ederek özür diledi. Ayağında morluklar oluşan Küçüksöz'ün kaldığı otele giden Aksoy, üzüntüsünü dile getirdi. 

Direkten döndük 
Yüzmenin Manisa'da yapılması krize yol açtı. ABD ve Kanada havuza yaklaşık 4 saatte gidince kıyamet koptu. Takım yetkilileri bu şartlar altında organizasyondan çekileceklerini iletti. Bunun üzerine organizasyon komitesiyle acil bir toplantı yapan FISU, sorunun çözülmesini talep etti. Organizasyon yetkilileri açılış töreni nedeniyle polisin birçok yolu kapattığını belirtip, bundan sonra böyle bir olay yaşanmayacağının garantisini verdi. 

Hezarfen çakıldı 
Açılış töreninde Hezarfen Ahmet Çelebi rolünü oynayacak olan İngiliz dağcı Edward Darby'nin, provalarda 25 metreden yere çakıldığı ortaya çıktı. İki bacağında birden kırıklar oluşan Darby'nin yerine açılışta İngiltere'den gelen yeni ekibin görev yaptığı bildirildi. 

Tuborg Peru 
Peru Erkek Basketbol Takımı, malzemelerinin bulunduğu valizlerini havaalanında kaybedince ilginç bir çare buldu. Peru ekibi, Türkiye Basketbol Ligi'nin İzmirli ekiplerinden Tuborg'tan sağlanan formalar ve malzemelerle Çin maçına çıktı. 

Havuzda 6 rekor 
Manisa'daki yüzme müsabakalarında 6 dalda oyunlar rekoru kırıldı. Bayanlar 50 metre kurbağalamada ABD'li Megan Jendrick, 800 metre serbestte İngiliz Becky Cooke, 4 x 100 serbest bayrakta da ABD takımı altın madalyaya oyunlar rekorunu kırarak ulaştı. Erkekler 200 metre kurbağalamada Polonyalı Slawovir Kuczko, 200 metre kelebekte Polonyalı Pawell Korzeniowski, 200 metre sırtüstünde de Sloven Blaz Medvesek oyunlar rekoru kırarak, kürsüye çıktı. 

GÜNÜN PROGRAMI 
Basketbol 
15.00 Türkiye-Tayland B 
Fuar Celal Atik Spor Salonu 
20.00 Türkiye-Finlandiya E 
Atatürk Spor Salonu 
Sutopu 
20.00 Türkiye-İspanya 
Atatürk Yüzme Tesisleri 
Voleybol 
15.00 Türkiye-Tayland B 
Karşıyaka Spor Salonu 
18.00 Türkiye-Kanada E 
Karşıyaka Spor Salonu 
Yüzme 
09.30 Elemeler 
17.30 Finaller 
Manisa ÖİM Havuzu 
Artİstİk Cİmnastİk 
10.00 Erkekler Eleme 
Halkapınar Salonu 
Eskrİm 
10.00 Bayanlar Kılıç 
Kültürpark Salon 3 
Tenİs 
10.00 1. tur maçları 
Karşıyaka Tenis Merkezi 
Okçuluk 
09.30 Sıralama atışları 
İzmirspor Kulübü Tesisleri 
Serbest GüreŞ 
10.00 - 13.00 Elemeler 
17.00 - 20.00 Finaller 
55, 66, 84 ve 120 kilo 
Özel Yamanlar Lisesi Salonu 


</TEXT>
</DOC>
