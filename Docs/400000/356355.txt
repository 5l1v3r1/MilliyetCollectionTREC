<DOC>
<DOCNO> 356355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sontur11.html </URL>
<DATE> 2005/06/28/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Elini ısırıp maaşını aldılar 
</HEADLINE>
<TEXT>

     Fatih KARAÇALI DHA 

      ADANA’da bankadan emekli maaşını çeken 74 yaşındaki Vahide Kalfa’yı evine kadar takip eden kimliği belirsiz 3 kişi, kadının elini ısırıp 450 YTL’sini alıp kaçtı. 
     Gülpınar Mahallesi’nde oturan Vahide Kalfa, bankadan eşinin emekli maaşını çekip evine dönmek üzere yola çıktı. Oturduğu tek katlı eve giren Vahide Kalfa’yı takip eden 3 kişi, Kalfa'yı iterek yere düşürdükten sonra parasını almak istedi. Türkçe bilmeyen Kalfa’nın direnmesi üzerine elini ısıran zanlılar, çantasındaki emekli maaşı olan 450 YTL’sini alıp, plakası belirlenemeyen motosikletle kaçtı. 
     İhbar üzerine olay yerine gelen polisler, verilen eşkal üzerine aynı mahallede oturan Arap Kadir’ olarak tanınan Kadir B.’yi gözaltına aldı. Emniyet Müdürlüğü’ne götürülen Kadir B., gasp olayıyla ilgisinin olmadığını savundu. Kürtçe konuşan Vahide Kalfa ise, ifadesi ve teşhis için Emniyet Müdürlüğü’ne götürülerek soruşturma başlatıldı. 
     
</TEXT>
</DOC>
