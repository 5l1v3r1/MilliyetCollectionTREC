<DOC>
<DOCNO> 352895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sondun47.html </URL>
<DATE> 2005/06/17/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
BM güvenlik konseyi, Suriye-İsrail gözlem görevini 6 ay daha uzattı... 
</HEADLINE>
<TEXT>

     BM Güvenlik Konseyi, Suriye-İsrail sınırında barış gücü gözlem kuvvetinin görevini 6 ay daha uzattı. 
     Konsey’den yapılan açıklamaya göre, iki eski düşman devletin 1973 Konsey kararına göre adil barışa ulaşması için 32 yıl sonra artık temelli barış müzakerelerinin başlaması istendi. Suriye-İsrail sınırı Golan Tepeleri’nde 1000 kişilik BM barış gücü, İsrail-Suriye sınırında 31 Aralık’a kadar görevli olacak. 
     Golan Tepeleri’nde görev yapan Suriye-İsrail BM sınır gözlem gücü, 6 Ekim 1973’te, Mısır tank tümeninin Sina Yarımadası’nda İsrail 
     ordusuna karşı Yom Kippur Museviler’in Kefaret Günü Bayramı 
     Savaşı’nda büyük zafer kazanmasından sonra 1974’te kuruldu. 1967 Arap-İsrail savaşına dayanan Golan Tepeleri’nin İsrail devletince ilhakı üzerine bu bölgede İsrail ve Suriye arasında ateşkesi sağlamak üzere BM barış gücü ve gözlem grubu tesis edildi. 
     BM Genel Sekreteri Kofi Annan, Golan Tepeleri’nde barış gücünün görev süresini uzatırken, durum sakin olmasına rağmen tehlikeli hassas dengelerin sürdüğünü belirtti ve BM’nin barışı koruma görevinin temelli barış kurulana dek sürmesi gerektiğini belirtti. 
     
</TEXT>
</DOC>
