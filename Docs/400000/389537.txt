<DOC>
<DOCNO> 389537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sonsiy16.html </URL>
<DATE> 2005/10/25/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
AB müzakereleri... Eğitim ve kültürde tarama süreci yarın başlıyor 
</HEADLINE>
<TEXT>

     Türkiye-AB katılım müzakereleri kapsamında eğitim ve kültür başlığındaki tanıtıcı tarama toplantısı yarın yapılacak. 
     AB Komisyonu yetkilileriyle yarın bir araya gelecek heyette, Başbakanlık, Dışişleri Bakanlığı, Milli Eğitim Bakanlığı, Çalışma ve Sosyal Güvenlik Bakanlığı, Kültür ve Turizm Bakanlığı, Yükseköğretim Kurulu, Avrupa Birliği Genel Sekreterliği, Devlet Planlama Teşkilatı, Türkiye İş Kurumu, Gençlik ve Spor Genel Müdürlüğü, AB Eğitim ve Gençlik Programları Merkezi Başkanlığı Ulusal Ajans ve AB nezdinde Türkiye Daimi Temsilciliği'nden toplam 38 yetkili yer alacak. 
     Eğitim ve kültür alanında mevcut yasal düzenlemelerin, ikili ve çoklu işbirliği olanaklarının tartışılacağı bu sürecin yıl sonuna kadar devam etmesi planlanıyor. 
     Bilim, araştırma, eğitim ve kültür başlıklarında tarama sonu raporunun 19 Aralık'ta üye ülkelere gönderilmesi öngörülüyor. 
     Tarama sürecine ilişkin takvim, yıl sonuna kadar şöyle belirlenmişti 
     20 Ekim - Bilim ve Araştırma, tanıtıcı tarama. 
     26 Ekim - Eğitim ve Kültür, tanıtıcı tarama. 
     7 Kasım - Kamu alımları, tanıtıcı tarama. 
     8-9 Kasım - Rekabet politikası, tanıtıcı tarama. 
     14 Kasım - Bilim ve Araştırma, ayrıntılı tarama. 
     16 Kasım - Eğitim ve Kültür, ayrıntılı tarama. 
     21-22 Kasım - Yerleşme hakkı ve hizmetlerin serbest dolaşımı, tanıtıcı tarama. 
     25 Kasım - Sermayenin serbest dolaşımı, tanıtıcı tarama. 
     28 Kasım - Kamu alımları, ayrıntılı tarama. 
     1-2 Aralık - Rekabet politikaları, ayrıntılı tarama. 
     5-16 Aralık - Tarım, tanıtıcı tarama. 
     19-20 Aralık - Yerleşme hakkı ve hizmetlerin serbest dolaşımı, ayrıntılı tarama. 
     19 Aralık - Bilim ve Araştırma ve Eğitim ve Kültür başlıklarında tarama sonu raporunun üye ülkelere gönderilmesi. 
     22 Aralık - Sermayenin serbest dolaşımı, ayrıntılı tarama. 
     
</TEXT>
</DOC>
