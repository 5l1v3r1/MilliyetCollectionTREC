<DOC>
<DOCNO> 361663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/soneko16.html </URL>
<DATE> 2005/07/16/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta, ABD Doları, önemli para birimleri karşısında değer kazanırken, altın fiyatları değer kaybetti. 
     Tokyo döviz piyasasında ise Japon Yeni, dolar karşısında haftaya düşüş eğilimi içinde 111.90 yenden girdi. ABD Doları, cuma günü kapanışta 112.12 yene çıktı. 
     ABD Doları'nın, haftaya başlangıç ve hafta sonu kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 111.15 112.30 İsviçre Frangı 1.2790 1.2960 Kanada Doları 1.2104 1.2206 
     Avrupa döviz piyasasında geçen hafta başında 1.2072 dolardan işlem gören avro, haftasonu kapanışta 1.2035 dolara indi. 
     Aynı piyasada hafta başında 1.7575 dolardan satılan İngiliz Sterlini de cuma günü 1.74 dolara geriledi. 
     
     ALTIN FİYATLARI 
     Bazı borsalarda altının ons fiyatının hafta başı ve sonu kapanış saatlerindeki fiyatları şöyle 
     
     
BORSA PAZARTESİ CUMA Londra 426.95 420.40 Zürih 426.43 420.10 Hong Kong 427.45 419.75 
     Londra Borsası'nda pazartesi günü haftaya 7.07 dolardan giren gümüşün ons fiyatı, Cuma günü kapanışta Pazartesi gününe göre değer kazanarak, 7.04 dolara geriledi. 
     
     MENKUL KIYMET BORSALARI 
     Tokyo Borsası, haftaya hızlı yükselişle girdi. Nikkei Endeksi, Pazartesi gününü son 3 ayın en yüksek kapanış değeri olan 11,674.79 puandan tamamladı. 
     Buna neden olarak, ABD'de elektronik ve bilgisayar şirketlerinin iyi bilanço açıklamalarının aynı sektördeki Japon şirketlerine ait beklentileri güçlendirmesi gösterildi. 
     Salı günü de yükseliş eğilimi içinde olan Nikkei Endeksi, hafta ortasında, Dennis Kasırgası nedeniyle uluslararası piyasada petrol fiyatının bir ara 61 dolara çıkmasının yarattığı kaygı ile düştü. 
     Nikkei Endeksi, Perşembe günü yeniden toparlanarak son 14 haftanın en yüksek değerine çıktı. Bunda ABD teknoloji şirketlerinin, Japon şirketlerinden hisse satın alması belirleyici oldu. Fakat Cuma günü gelen kar satışlarının etkisi ile haftayı düşüş eğilimi, fakat Pazartesi gününe göre artış eğilimi içinde günü tamamladı. 
     İşlem hacmi bakımından dünyanın en büyük borsası konumunda olan New York Menkul Kıymetler Borsası'ndaki endeksler haftaya yükseliş eğilimi içinde girdi. 
     Dennis Kasırgası'ının Meksika Körfezi'ndeki rafinerilere olumsuz etkilememesi, petrol fiyatlarının 1 dolardan fazla değer kaybetmesine bu da borsa endekslerinden olan Dow Jones ve Nasdaq'ın yükselmesine neden oldu. Pazartesi gününe Dow Jones Endeksi 10,519.72 puandan, teknoloji endeksi Nasdaq 2,135.43 puandan girdi. 
     ABD'de cuma günü açıklanan olumlu ekonomik verilerin yatırımcıları cesaretlendirmesi üzerine Dow Jones Endeksi yükseliş eğilimi içinde 10,640.83 puandan, Nasdaq 2,156.78 puandan haftayı kapattı. 
     
     PETROL FİYATLARI GERİLEDİ... 
     Uluslararası borsalardaki petrolün varil fiyatı Cuma günü kapanışta arttı. 
     Londra Borsası'nda işlem gören Brent türü petrnolün Ağustos ayı vadeli fiyatı 65 cent artarak 57.61 dolara çıktı. 
     Petrol fiyatlarında görülen artışa neden olarak yatırımcıların olası kasırgaların Karayip ve Meksika Körfezinde petrol ihracatını olumsuz etkileyeceği yolunda yatırımcılar arasında oluşan endişe gösterildi. 
     
</TEXT>
</DOC>
