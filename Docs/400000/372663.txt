<DOC>
<DOCNO> 372663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/siyaset/siy05.html </URL>
<DATE> 2005/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Postmodern uyarı yapıldı 
</HEADLINE>
<TEXT>


ANKARA Milliyet 


CHP Grup Başkan Vekili Ali Topuz, önceki gün yapılan Milli Güvenlik Kurulu toplantısının ardından yayımlanan bildiriyle hükümetin Anayasal çizgiye çağrıldığını belirterek, "Bu postmodern bir uyarıdır" dedi. Topuz, özetle şunları söyledi "MGK bildirisiyle hükümete, 'Anayasa'dan ayrılamazsın, hükümet Anayasa'da belirtilen çerçevede ancak görevlerini yerine getirebilir' diyor. Bildiriyle hükümete, hem Anayasa'yı hem görevlerini hatırlatıyor. Ne demektir bu, hükümet Anayasa'yı unuttu görevlerini de farklı biçimde yapıyor demektir. Böylece MGK, hükümete Anayasa çizgisine gelmesini söylüyor. Bu postmodern bir uyarıdır." 



</TEXT>
</DOC>
