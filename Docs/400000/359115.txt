<DOC>
<DOCNO> 359115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sontur50.html </URL>
<DATE> 2005/07/07/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Doktorların otomobillerine asit döktüler 
</HEADLINE>
<TEXT>

     Kırıkkale Yüksek İhtisas Hastanesi Başhekimi Dr. Osman Acar ve Başhekim Yardımcısı Dr. Hüdaver Nurlu ile Ortopedi Uzmanı Dr. Murat Öztürk’ün otomobilleri, kimliği belirlenemeyen kişilerce dökülen kimyasal bir maddeyle tahrip edildi. 
     Alınan bilgiye göre, kimliği belirlenemeyen kişiler, Yaylacık Mahallesi’nde Başhekim Osman Acar’a ait 06 LB 923 plakalı otomobile, Tepebaşı Mahallesi’nde Başhekim Yardımcısı Hüdaver Durlu’ya ait 06 AG 2022 plakalı otomobile ve Ortopedi Uzmanı Doktor Murat Öztürk’e ait 06 
     AE 6758 plakalı otomobile, kimyasal bir madde dökerek kaçtılar. 
     Kimyasal madde nedeniyle otomobillerin boyaları çatladı ve tahrip oldu. 
     Doktorların olayı fark ettikten sonra ihbarda bulundukları polis ekipleri, zanlıları aramaya başladı. Bu arada ekipler, hastanede de çok sayıda görevlinin ifadesini aldı. 
     AA muhabirinin görüştüğü Başhekim Acar, araçlarını sanayiye götürdüklerini belirterek, "Dökülen madde bir asit. Bu olay, medikal cihazlarla ilgili geçmişte yapılan bazı ihalelerden rahatsız olan gruplarca yapılmış olabilir. Polis olayı araştırıyor" dedi. 
     
</TEXT>
</DOC>
