<DOC>
<DOCNO> 367103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sontur08.html </URL>
<DATE> 2005/08/04/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
17 yıl sonra yürüdü 
</HEADLINE>
<TEXT>

     M. Nuri ŞİRİN DHA 

      KAHRAMANMARAŞ’ta geçirdiği bir rahatsızlık nedeniyle yürüyemeyen 34 yaşındaki Seçkin Kaya, 17 yıl sonra yeniden adım attı. 
     Adıyaman’da oturan Seçkin Kaya, 17 yaşına geldiğinde aniden dizlerinde meydana gelen rahatsızlık sonucunda yürüyemez hale geldi. bir çok doktora götürülen Kaya, son olarak Kahramanmaraş Devlet Hastanesi Ortopedi Servisi’ne başvurdu. Ortopedi uzmanı Dr. Kemal Gölbaşı tarafından muayene edildikten sonra bir dizi ameliyat gerçekleştirilen Seçkin Kaya, bugün yıllar sonra ilk adımlarını attı. Hayatının en mutlu günlerini yaşadığını belirten Kaya, 17 yıl önce aniden hastalandım. Dizlerim tutuldu, yürüyemez hale geldim. Türkiye’de gitmediğim doktor kalmadı. Hastalık ve tedavi yöntemi öneremediler. Son çare olarak tavsiye üzerine Kahramanmaraş’a geldim. Şimdi ilk adımlarımı attım çok mutluyum'' dedi. 
     Hastane koridorunda desteksiz yürüyebilen Kaya, en büyük arzusunun memleketi Adıyaman’a yürüyerek dönmek olduğunu söyledi. Hastalığından dolayı evde annesine yardım edemediğini anlatan Seçkin Kaya, Yürüyemediğim için anneme ev işlerinde yardım edemiyordum. Buna çok üzülüyordum. Şimdi yürüyebiliyorum ve eve gittiğimde ilk işim anneme yardım etmek olacak'' dedi. 
     Dr. Kemal Gölbaşı ise, hastasının kendisine geldiğinde yerde oturarak hareket etmeye çalıştığını belirterek, Çocukluğunda geçirdiği hastalıktan dolayı diz eklemlerinde açılma olmamış. Ayağa kalkarak insanlarla yüz yüze olamıyordu. Bir dizi ameliyatlarla dizlerindeki sorunu çözdük. Diğer yandan da yaklaşık bir yıl süren fizik tedavi yaptık. Şu anda kendisi yürüyebiliyor'' dedi. 
     
</TEXT>
</DOC>
