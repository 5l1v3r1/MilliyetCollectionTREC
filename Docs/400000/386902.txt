<DOC>
<DOCNO> 386902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sondun22.html </URL>
<DATE> 2005/10/15/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Üç dilde hazırlanan Atatürk belgeseli yeterince tanıtılamadı... 
</HEADLINE>
<TEXT>

     Polar Film şirketi tarafından Türkçe, Almanca ve İngilizce olmak üzere üç ayrı dilde hazırlanan ''Devrimcilikten Devlet Adamlığına'' isimli Mustafa Kemal Atatürk belgeselinin tanıtımının yeterince yapılamadığı bildirildi. 
     Belgeselin senaryo yazarı ve yapımcısı Alman tarihçi Karl Höffkes ile çalışan Hülya Elgamal, AA muhabirine yaptığı açıklamada, belgeselin iki bölüm olarak ve bir DVD şeklinde hazırlandığını belirterek, ''Üç ayrı dilde hazırlanan ve tarihe ışık tutacak bu belgesel bir Alman tarihçi tarafından hazırlandı. Bu belgeselde henüz ışığa çıkmayan önemli konulara değiniliyor. Belgesel için Kültür Bakanlığı'nın arşiv ve belgelerinden de yararlanıldı'' dedi. 
     Belgeselin tanıtımının yeterince yapılamadığını, bu nedenle büyük eksiklik duyduklarını kaydeden Elgamal, belgeselin Almanya ve Avrupa ülkelerindeki Türk öğrencilere Atatürk'ü tanıtmanın yanı sıra Almalara Atatürk hakkında kendi dillerinde bilgi sunduğunu söyledi. 
     
</TEXT>
</DOC>
