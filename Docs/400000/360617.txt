<DOC>
<DOCNO> 360617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/spor/spo20.html </URL>
<DATE> 2005/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Kare Ası 
</HEADLINE>
<TEXT>


YAKAN TOP Nilay YILMAZ 


2005-2006 sezonu Süper Lig ve A Kategorisi fikstürü çekildi. Heyecanın başlamasına az kaldı. Kazım Kanat, Aziz Yıldırım'ı eleştirmiş, Korkut Göze ise Altan'ı bir güzel övmüş. Turgay Renklikurt, hazırlık kamplarındaki sakatlıkların ne demek olduğunu anlatmış, Ümit Aktan da "bir matkap iki vida" modelinin nereye kadar gideceğini yazmış. İşte bu Haftanın Kare Ası 
Kazım Kanat F.Bahçe'nin İhaneti .. - Sabah Türk Futbol Tarihi, iki Aziz'i yargılayacaktır. Birinci Aziz'i, yani Fener başkanını kahraman olarak selamlayacaktır. İkinci yani Başkan Aziz'i ise Türk futbolunun önünü tıkamak istediği için her zaman suçlayacaktır. Adil yarışı istemediği için .. 
Korkut Göze Al sana 10 numara - Hüriyet Altan kep ile postal arasındaki asker gibidir. Saha ile evi arasında mekik dokur. Adanaspor'da 6 sezon oynadı. Ve 6 yılda bir kez olsun, Adana'nın o meşhur pavyonlarından hiçbirinde görülmedi. 29 yaşına karşın, hala baba sözü dinler. Ailesine düşkündür. Sevimli- kibar ve saygılıdır. Bir de hiperaktiftir. Yerinde duramaz. 
Turgay Renklikurt İntihar antrenmanları - Akşam Pek çok teknik direktör, yaptıracağını söylediği antrenmanı, 'yorgunluk' gerekçesiyle iptal ediyor. Özünde böylesi iptaller 'antrenman dozajını iyi ayarlayamadığımdan dolayı, futbolcunun organizmasındaki kimyasal düzen bozuldu. Organizmanın kendi kendini tamir etmesi için çalışmaya ara veriyorum' demektir.. 
Ümit Aktan Tesadüfen doğduk, mecburen yaşıyoruz - Türkiye G.Saray 2 kere 2'yi 5 ettirmeye çalışıyor yine. - Önde Hakan Şükür oynarsa, arkasında Ümit ile Necati modeli uygulanırsa, "bir matkap iki vida" modeli nereye kadar gider - Bu modelde Ümit - Necati iki vida olursa, matkap arkaya alınırsa ne olur 

Bir şut atarım Adem Abem bile tutamaz, yanar elleri. 
Can Yücel 


Haberiniz var mı 

1870 yılında Londra'da İngilizler ve İskoçlar arasında bir maç oynanır. Bu gerçekten garip bir uluslararası karşılaşmadır çünkü her iki taraf da İngiliz Futbol Federasyonu'na bağlıdır ve İskoç oyuncuların çoğu sadece İskoç diline benzer isimleri olduğu için takıma alınmıştır. 



Çakar diyor ki 1 
Serhat'ı ben yetiştirdim. Serhat Ulueren benim frankeştaynımdır. Ben canavardım, bir canavar yetiştirdim. Zaman zaman onu kontrol edemiyorum ama son derece çalışkan, aldığı her kuruşun hakkını getiren, namuslu bir adamdır ve çok çok büyük gazetecidir. Ama korkuyorum onun için. Korkuyorum... Gözü karadır. Çok uyardım. Mesleğine büyük saygısı vardır. İt gibi çalışır. 
Ahmet Çakar - Futbol Extra 

Sana da helal olsun 
Türkiye'de dört büyük takımda oynayan tek futbolcuyum. Gittiğim her takıma forma satışından tribünlerin dolmasına kadar çok büyük katkılarım oldu. Hepsine helal olsun. 
Sergen Yalçın - Hürriyet 

Ali Tandoğan'ı tanıyalım 1 
Herkese sevgi ve saygı doludur. Tam bir beyefendidir Utangaçtır. Kolay kolay herkese yaklaşamaz. Dostluğu candandır 
Korkut Göze - Hürriyet 

Sen daha küçücüksün 
Fenerbahçe'nin yükünü taşımaya hazırım. 
Alex de Souza 

Ders verilir 
Herkes durarak oynuyor. Bu şekilde hızlanamazsınız. Ayrıca pas trafiğinde ciddiyetsizlik söz konusu. Yavaş pas verdiğin zaman rakip kapıyor, hızlı verdiğinde de topa kimse yetişemiyor. Bunları bir dengeye oturtmak lazım. Çözüm için bireysel çalışma şart. 
Gökmen Özdenak - Star 

Biz de üzülürüz 
İnşallah Aykut hakkında yanılmam. Zira, yanılırsam çok üzülürüm. 
Turgay Şeren - Akşam 

Kapsama alanı dışındadır 
Bülent'e bir türlü ulaşamıyoruz. 
Turgay Kıran 

Youla'yı tanıyalım 4 
Souleymane Youla, düşüncelerini hiç saklamadan söyler. Ve başkalarından da aynı sıcaklığı bekler. 
Korkut Göze - Hürriyet 

Hangi Eylül 
En geç Eylül ayında stadımız için çalışmalar başlayacak. 
Turgay Kıran 


</TEXT>
</DOC>
