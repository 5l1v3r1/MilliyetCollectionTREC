<DOC>
<DOCNO> 356650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonsiy13.html </URL>
<DATE> 2005/06/29/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Bakan Koç Sisam'daki eğlence sırasında, bu kez eşiyle birlikte uyudu 
</HEADLINE>
<TEXT>

     Yaşar ANTER SİSAM, DHA 

TÜRK- Yunan Forumu'na katılmak üzere Yunanistan'ın Sisam Adası'na Samos giden Kültür ve Turizm Bakanı Atilla Koç, onurlarına düzenlenen yemekli eğlencede bu kez eşiyle birlikte uyuyakaldı. Bakan Koç'un, Uyursam beni uyaracak’ dediği eşi Şadiye Koç'un da sandalye üzerinde derin uykuya daması üzerine Yunanistan Turizm Bakanı, proğramı 45 dakika erken bitirdi. Koç, kendisine yönelik Şakşuka Efe’ sözlerini eleştirerek, Ben hünkarbeğendiyim’ dedi. 
     Türkiye ile Yunanistan arasında turizm ilişkilerini geliştirmek için izlenecek yolların belirlenmesi ve turizm karma komisyonlarının toplanması amacıyla düzenlenen 6'ıncı Türk- Yunan Turizm Forumu’, Yunanistan'ın Sisam Samos Adası'nda başladı. Kültür ve Turizm Bakanı Atilla Koç, geziye eşi Şadiye Koç, AKP Aydın Milletvekili Semiha Öğüş, Aydın Valisi Mustafa Malay, Muğla Valisi Hüseyin Aksoy, Marmaris, Bodrum, Aydın ve Muğla'dan turizm sektörü temsilcileri ve 30'a yakın basın mensubuyla katıldı. 
     Feribotta gazetecilerle sohbet eden Koç Turizm sezonu başladığından bu yana 25 günde 45 il gezdiğim için eşimi hiç göremedim, özlediğim için eşimi yanımda götürüyorum. Bu kez beni uyurken yakalayamayacaksınız, çünkü eşim sizlerin hakkından gelir, o beni sürekli uyarır'' dedi. Şadiye Koç da Eşimle uzun zamandır görüşemiyoruz, o nedenle bu yolculukta romantizm yapacağız'' diye konuştu. Atilla Koç ve eşi Şadiye Koç yolculuk sırasında sık sık feribotun güvertesine çıkarak denizi seyretti. 
     
     ŞAKŞUKA DEĞİL, HÜNKARBEĞENDİYİM’ 

     Bakan Koç, kendisine yönelik Şakşuka Efe’ sözleri hatırlatılınca, Bu sözün bir anlamı yok. Ben şakşukanın hem şarkısını hem yemeğini severim. Ama ben şakşuka değilim, ben hünkarbeğendiyim. Çünkü beni halkım da sayın genel başkanım da çok beğeniyor'' dedi. 
     Turizmde alt yapının, yolların ve özellikle kanalizasyonun çok önemli olduğunu belirten Bakan Koç, Adıyaman ve Nemrut'ta doğru dürüst yol yapılamadığı için gelen turistin bir daha gelmediğini, Nemrut'u ziyaret eden turist sayısında önemli azalma olduğunu belirtti. Bu nedenle yolsuz turizm merkezi kalmayacağını vurgulayan Bakan Koç şunları söyledi 
     Altyapı hizmetlerini Anadolu'nun en ücra köşelerine kadar götürüp, başta Palandöken ve Sarıkamış'ta kış turizmine önem vererek, turizmi kış aylarına da yayarak, yılın 12 ayı turizm yapılır hale getireceğiz. Karadeniz'de kış turizmini canlandırırken, bu yıl içinde bakanlık tarafından düzenleyeceğimiz 501 temsil ve 801 konserle bir rekor kırıp, komşu ülkelerin turistlerini yurdumuza çekeceğiz. Birkaç yıl içinde sadece Rusya'dan ülkemize gelen turist sayısı 10 milyonu bulursa hiç şaşırmayın. Ayrıca kültür turizmine de büyük önem veriyoruz. Kazı çalışmaları için son 4 ay içinde 8 milyon YTL'lik kaynak ayırdık. Turizm Bakanlığı hızlı çalışmaları ile öncü bakanlık halindeki pozisyonunu kaptırmayacak. Bakanlık personeli, tarihinde ilk kez bu kadar gönüllü ve fedakar çalışıyor, bu çalışmalarını da sürdürecek.'' 
     
     DÜŞMANLIK SKEÇLERİ KALKSIN'' 

     Bakan Koç gazetecilerin, İzmir Valisi Yusuf Ziya Göksu'nun İstediğim arabaya binerim’ sözleriyle ilgili yorumunu sorması üzerine de şöyle dedi 
     Geçmişte ben de valilik yaptım. Üstelik onun amiri sayılırım. Bu nedenle bu konuda görüş belirtmek istemiyorum. Benden bu konuda laf alamazsınız. Kişisel bir olay. Siz onu bırakın, ben kendimi anlatamıyorum. Söylediklerimi yanlış veya yarım olarak basına aktarılınca zekama hakaret edilmiş olarak görüyorum. Şan şöhret peşinde değilim ama yaptığım iyi şeylerin de gözden kaçmamasını istiyorum.'' Türkiye ve Yunanistan arasında turizm sektöründeki gelişmelerin, ülkelerin halklarına yansıyacağını, bu nedenle geçmiş dönemlerde illerin ve ilçelerin kurtuluş günlerinde canlandırılan temsili düşman senaryo ve skeçlerine artık gerek kalmadığını belirten Koç, bu gösterilerin kaldırılması gerektiğini söyledi. Koç, Bu nedenle ilk olarak Ankara ve Aydın'dan başlayıp, yeni baştan kuruluş günleri düzenleyebiliriz. Artık biz komşularımızı, komşularımız bizleri düşman olarak görmekten vazgeçmeli ve temsili de olsa bunları çocuklarımıza tekrar tekrar yaşatmamalıyız. Bu görüşüm, sadece Yunanlılar'la ilgili kurtuluş günlerinde değil, diğer ülkelerle ilgili önemli günler için de geçerli'' diye konuştu. 
     
     TURİZMDE İŞBİRLİĞİ 

     Bakan Koç ve beraberindekiler, Sisam'da Yunanistan Turizm Bakanı Dimitris Avramopoulos, Ege ve Oniki Adalar Bakanı Aristotelis Pavlidis, Yunanistan Ulusal Turizm Organizasyon Komitesi Başkanı Dr. Aristidis Stratis tarafından halk oyunları gösterileri eşliğinde çiçeklerle karşılandı. Forumun yapılacağı Dorissa Bay Otel'e geçen Bakan ve beraberindekiler, akşam verilen kokteyl ve yemeğe katıldı. 
     Yunanlı Turizm Bakanı Avramopoulos, iki ülke halkları arasında kültürel, ekonomik, tarihsel birçok benzerlik bulunduğunu, Ege'nin iki yakasında yaşayan halkların nedensiz yere hala birbirlerinden uzakta tutulmaya çalışıldığını ve buna artık mutlaka son verilmesi gerektiğini söyledi. Yunanlı bakan şunları söyledi 
     Bu amaç için turizmde gerçekleştirilen işbirliği çalışmalarından daha faydalı bir ilk adım olamaz. Turizmcilerin Ege ve Akdeniz'de yapacakları ikili organizasyon ve işbirliği, iki halkı daha çok birbirine yaklaştıracak, halkların birbirlerini daha yakından ve daha kolay anlamasını sağlayacak. Bu tür bağlarla, ilişkilerle yakınlaşan toplumların arasındaki sorunlar da hızlı bir şekilde ilelebet çözülmüş olacak. Türk ve Yunanlı turizmcilerin başlattığı bu dayanışma ve ortak çalışma kararı, tüm dünyaya örnek olacak.'' Bakan Atilla Koç da yaptığı konuşmada gerek Ege ve Akdeniz'de, gerekse Trakya'da yeni gümrük kapıları açarak, üç bir yandan turizm ve ekonomik ilişkileri geliştirilmesi için daha hızlı ve büyük adımlar atmakta kararlı olduklarını anlattı. Bakan Koç, İki ülke politikacılarının, turizmcilerinin ve halklarının kurduğu ilişkilerle ortaya çıkan dostluk rüzgarlarını, bundan sonra kimsenin durdurmaya gücü yetmeyecek. Bu nedenle Ege'nin iki yakasına gelecek turisti ve bölgedeki turizm potansiyelini arttırmak, dünya turizm pastasından daha çok pay almak için için ortak hareket edeceğiz'' dedi. 
     
     SİRTAKİ EŞLİĞİNDE UYKU 

     Kokteylden sonra otelin bahçesinde düzenlenen halk oyunları ve Ege Türküleri gecesinde, Sisam Belediyesi halk oyunları ekibi yöresel oyunları sergiledi, Türk ve Yunan sanatçılar Türkçe ve Yunanca şarkılar söyledi. 
     Otelde kalan turistlerin ilgiyle izlediği eğlencelerde Bakan Koç ve eşi Şadiye Koç saat 22.30 sıralarında oturdukları sandalyelerde uyuklamaya başladı. Bakan Koç uyumamak için önündeki Yunanca yazılı turizm kitabını okumaya çalışsa da, bu gayreti sonuç vermedi. Koç'lar, iki Yunanlı bakan, 1 Türk milletvekili, iki Türk vali ve yaklaşık 300 kişinin izlediği konserde uyuyakaldı. Koç'u Yunanlılar'ın en hareketli oyunu Sirtaki bile uyandıramadı. 
     Yanında oturan Bakan Koç ve eşinin yorgunluktan uyuklamaya başladığını gören Yunanlı Bakan Avramopoulos'un organizasyon komitesini uyarması ile, saat 24.00’de bitmesi gereken konser yaklaşık 45 dakika erken sona erdirildi. 
     
</TEXT>
</DOC>
