<DOC>
<DOCNO> 385429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sondun21.html </URL>
<DATE> 2005/10/10/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
El Kaide, Sina'da üs kurdu 
</HEADLINE>
<TEXT>

     İsrail'in askeri istihbarat şefi General Aharon Zeevi Farkaş, El Kaide'nin Mısır'ın Sina yarımadasında üs kurduğunu öne sürdü. 
     Zeevi Farkaş, yaptığı açıklamada, Mısır'ın topraklarındaki bu üsten haberi olduğunu ve ortadan kaldırmaya çalıştığını söyledi. 
     Bununla birlikte Mısırlı yetkililerin ihtiyatlı davranmayı tercih ettiklerini kaydeden İsrailli General, Mısırlı yetkililerin El Kaide ile, Mısır'da saldırı dalgasına varabilecek bir çatışmaya girmekten çekindiklerini savundu. 
     General Zeevi Farkaş, Mısır'dan gelen El Kaide militanlarının Gazze Şeridi'ne sızmayı başararak Gazze'de bir şube açtıkları iddiasında da bulundu. 
     
     MISIR YALANLADI 

     Mısır güvenlik kaynakları, İsrail askeri istihbarat şefi General Aharon Zeevi Farkaş'ın, El Kaide'nin Mısır'ın Sina yarımadasında üs kurduğu yönündeki iddiasını yalanladı. 
     Adının açıklanmasını istemeyen Mısırlı bir güvenlik yetkilisi, AFP'ye yaptığı açıklamada, "Sina yarımadasında kesinlikle El Kaide üssü yoktur. Bunu daha önce de tekrarladık" dedi. 
     
</TEXT>
</DOC>
