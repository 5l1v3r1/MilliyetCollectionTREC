<DOC>
<DOCNO> 358553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/yazar/akyol.html </URL>
<DATE> 2005/07/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Özelleştirme, sendika, grev 
</HEADLINE>
<TEXT>


ÖZELLEŞTİRME konusundaki gecikmelerimizin nelere mal olduğunu artık fark ediyoruz. 
Tansu Çiller haklı olarak belirtti 1993 yılında PTT'nin T'sinin satışı mümkün olsaydı, Türkiye bununla iç borçlarını ödeyip düze çıkabilecekti... 
Olmadı, hatta tersi oldu 
Yargı, çağın "ekonomik akıl" gerçeğine uymayan kararlarla özelleştirmeleri engelledi Mesela Anayasa Mahkememiz, devletin zorla uyguladığı "devletleştirme" işlemi ile, piyasa şartlarında gönüllü bir alışveriş işlemi olan "özelleştirme"yi hukuken "Aynı şey, ikisi de mülkiyetin el değiştirmesi" diye görebilmiş, benzer ölçülerin uygulanmasını isteyebilmiştir 
1990'larda özelleştirme böyle gecikirken, KİT sendikaları "Söke söke alırız" sloganıyla aşırı ücret artışları aldılar. 
"Ekonomik akıl" Karabük Demir Çelik'te üretim maliyetleri içinde ücretlerin payının yüzde 18'i aşmamasını gerektiriyordu 
"Çankaya şişmanı işçi düşmanı... Söke söke alırız" sloganlarıyla ücret payını yüzde 60'a çıkarttılar Zarar yüksek faizli devlet borçlarıyla karşılandı 
KİT sendikalarının özelleştirmeye karşı çıkmalarının da sebebi bu .. Özelleşince "söke söke almak" bitecek Koç'ta, Sabancı'da nasıl oluyorsa, toplu sözleşmeler öyle olacak, "ekonomik akıl" geçerlik kazanacak... 

KOALİSYONLAR yüzünden 1990'- larda siyaset güçsüzdü, popülist baskılara dayanamadı. Hatta siyasete "Bunlar ne verirse ben 5 bin fazlasını vereceğim" popülizmi egemen oldu. SSK o zaman batırıldı sendikaların alkışlarıyla 
Bir tek rakam 1990'lı yıllarda Türkiye'de çalışan nüfusun içinde ücretlilerin oranı yüzde 38, GSMH'den aldıkları pay ise yüzde 43'tür TİSK raporu 
Halbuki sağlıklı bir ekonomide ücret payının nüfus payından 20-30 puan düşük olması lazımdır Çünkü aradaki fark teknolojiye ve yeni yatırımlara gidecektir. 
1990'larda özelleştirme, ücret politikası ve çalışma hayatı bakımından "ekonomik akıl" neyi gerektiriyorsa tersini yaptık 
Bayram Meral'in "Elbette şoför genel müdürden fazla ücret alacak " diye haykırdığı... Türk Metal Başkanı Mustafa Özbek'in "Başbakana diz çöktüreceğiz" diye kükrediği yıllardı 1990'lar... 
Bunun faturasını 2001 kriziyle ödedik 1.5 milyon insan işsiz kaldı Reel ücretler yüzde 9 kayba uğradı 
Öyledir, popülizm neticede en çok işçileri vurur 

KAMU işletmelerinin yarattığı "Devlet versin" kültürü h l devam ediyor 
THY'de ücret giderleri 2003 yılında 250 milyon dolardı, 2004 yılında 440 milyon dolara çıktı. 2005 için hükümet, limitleri aşarak 500 milyon dolar öneriyor. 
Ama sendika, sosyal haklar dahil, yüzde 41 zam talebiyle 622 milyon dolar istiyor 
THY'nin k rlı olması için gelirler içinde ücret payının yüzde 20'yi aşmaması lazım, sendika yüzde 29 istiyor 
Üstelik petrol fiyatlarındaki artış THY bütçesine ilave 200 milyon dolar yük getirirken 
Benzer bir durumla karşılaştığında, Alman Havayolları Lufthansa'da sendika yönetimi grev tehdidi değil, fedak rlık yaptı firmayı yaşatmak için .. İşte çağdaş "ekonomik akıl" budur. 
Çağdaşlaşmanın en önemli, en zor kısmı "rasyonelleşme"dir, "ekonomik akıl"la düşünebilmektir 
"Pastayı büyütmeden dilimi büyütemezsiniz " 
Acı derslerle de olsa "ekonomik akıl" denilen gerçek çağdaşlaşmayı biz de öğreniyoruz. İşte THY'de grevsiz anlaşma oldu. 



</TEXT>
</DOC>
