<DOC>
<DOCNO> 371809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sondun14.html </URL>
<DATE> 2005/08/22/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Çocuk yuvasında türban takmak isteyen Türk kadın görevinden alındı 
</HEADLINE>
<TEXT>

     Almanya'nın Baden-Württemberg eyaleti Ebersbach kentindeki bir çocuk yuvasında çalışan Nuray Arıöz 30 adlı Türk kadını, türban takmak istediği için görevinden alındı. 
     Ebersbach Belediye Başkanı Edgar Wolff, AA muhabirine yaptığı açıklamada, Alman vatandaşı olan Arıöz'ün 1993 yılında çocuk yuvasında türban takmadan çalışmaya başladığını, son 8 yıl içinde ağır hastalanan kızına bakmak amacıyla izin kullandığını söyledi. 
     Woyff, Arıöz'ün işe başlaması gereken bugün işyerine türbanla geldiğini ve bu halde çalışmak istediğini söylediğini bildirdi. 
     Tarafsızlık ilkesinin korunması amacıyla çocuk yuvalarında siyasi ya da dini sembollerin taşınmasını yasakladıklarını kaydeden Wolff, bu nedenle türban takmak isteyen Arıöz'e istifa formunu göndereceklerini belirtti. 
     Tutumlarının yanlış anlaşılmaması gerektiğini, Ebersbach'ta yoğun uyum çalışmaları yapıldığını belirten Wolff, ''Türk vatandaşlarımız ile birlikte sık sık Türk-Alman dostluk geceleri düzenleriz. Camilerde Açık Kapı günleri yaparız. Entegrasyon bizim için çok önemli'' diye konuştu. 
     
</TEXT>
</DOC>
