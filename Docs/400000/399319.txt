<DOC>
<DOCNO> 399319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sonsiy09.html </URL>
<DATE> 2005/11/30/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
TBMM kampüsünde vekile bastonlu saldırı 
</HEADLINE>
<TEXT>

     ANKARA ANKA 
     

TBMM kampüsü içerisinde Miraç Yağcıoğlu adlı bir seçmen tartıştığı AKP İzmir milletvekili İsmail Katmerci’ye bastonuyla vurdu. 
     Edinilen bilgiye göre, İzmir Bergama’dan gelen bir vatandaş, Katmerci’yi TBMM’deki makamında ziyaret etti. Sol ayağında rahatsızlık olan vatandaş, aldığı özel donanımlı engelli aracının vergiden muaf tutulmasını istedi. Bu talebini vergi dairesine ileten ancak vergi dairesinden "Sağ ayağın sağlam olduğu için vergi indiriminden yararlanamazsın" yanıtını alan vatandaş, Katmerci’den "Siz vekil değil misiniz Bu işleri siz halledeceksiniz" diyerek yardım istedi. 
     Katmerci ise "Biz vekiliz diye her şeyi halledecek değiliz. Bir haksızlık varsa tabi ki ilgileniriz ama vergi dairesinin gerekçesi bana mantıklı geldi. Bu ülkede mahkemeler var, bu işleri yapmak vekillerin görevi değil" diyerek vatandaşın yardım talebini geri çevirdi. 
     Bu görüşmenin ardından vatandaş odadan ayrılırken, Katmerci de komisyon toplantısına katılmak üzere ana binaya geçti. Ana binaya geçerken karşılaştığı aynı kişi Katmerci ile yeniden tartışmaya başladı. Katmerci’ye, "Bize nasıl sahip çıkmazsınız, siz nasıl vekilsiniz" diye sesini yükselterek çıkışan Miraç Yağcıoğlu, Katmerci’den "Bu ülkede mahkemeler var, git orada çöz" dedi. 
     
     BASTONUYLA OMUZUNA VURDU 
     Bunun üzerine "Seçim zamana gelince ben sana gösteririm" diye bağıran vatandaş, Katmerci’nin üzerine yürüdü. Yaşanan arbede sırasında özürlü vatandaşın elindeki bastonu katmerciye savurduğu ve Katmerci’nin omuzuna darbe aldığı bildirildi. 
     
</TEXT>
</DOC>
