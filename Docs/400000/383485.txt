<DOC>
<DOCNO> 383485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/yasam/axyas02.html </URL>
<DATE> 2005/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
En iyisi annenin büyütmesi 
</HEADLINE>
<TEXT>


İngiltere'deki araştırmaya göre, anneleri tarafından büyütülenler, gelişmişlik açısından başkalarının baktığı çocuklardan daha ileri 

DIŞ HABERLER SERVİSİ 

İngiltere'de yapılan bir araştırmaya göre, anneleri tarafından büyütülen çocuklar gelişim testlerinde, anaokullarında, bakıcılar veya akrabalar tarafından büyütülenlere oranla daha başarılı oluyor. 

2. sırada tanıdıklar geliyor 
Uzman Penelope Leach liderliğindeki bir ekip tarafından 3 yaşına kadar çocuklar üzerinde yapılan araştırmada, anaokullarında bakılan çocukların sosyal ve duygusal gelişim açısından diğer yaşıtlarından geride kaldıkları belirlendi. Tanıdıkların bakıcılık yaptığı çocuklarınsa, anneleri tarafından büyütülenlerden daha geride, anaokuluna gidenlerden daha ileride olduğu görüldü. 


</TEXT>
</DOC>
