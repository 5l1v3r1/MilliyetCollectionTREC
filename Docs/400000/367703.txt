<DOC>
<DOCNO> 367703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sonyas08.html </URL>
<DATE> 2005/08/06/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
İngiliz basını Türkiye'ye kaçan anneye ateş püskürdü 
</HEADLINE>
<TEXT>

     İngiltere, haziran ayı başında büyük kızı ile birlikte geldikleri Türkiye’de Al diye çağırdığı bir Türk’e aşık olan ve birkaç gün önce 15 yaşındaki kızını terkedip Türkiye’ye kaçan anneyi konuşuyor. 
     Elaine Walker isimli anne, 15 yaşındaki kızı Laura’yı terkedip yaz başında geldiği Türkiye’de aşık olduğu Türk’e "kaçınca" İngiliz basının sert tepkisiyle karşılaştı. 
     İngiltere’nin en popüler bulvar gazetelerinden The Sun, olayı "Canavar Anne" manşetiyle duyurdu. 
     Gazeteye göre Elaine Walker, yine tatilde bir Türk sevgili bulan 17 yaşındaki kızı ile birlikte aşık oldukları Türklere "kaçmadan" önce, o sırada evde bulunmayan küçük kızı Laura’ya 25 Sterlin para ve durumu anlatan bir not bıraktı. 
     Walker’ın en az üç kez evlendiği ve dört ayrı erkekten beş çocuğu olduğu açıklandı. Teredilen Laura’nın ise, Elaine Walker’ın en küçük çocuğu olduğu belirtildi. 
     Annesiyle birlikte Türk sevgilisine kaçan 17 yaşındaki Stacey’e de değinen gazete, "Kalpsiz ikili, Haziran’da tatilde tanıştıkları erkeklere kaçma planlarını Laura’dan sakladılar" diye yazdı. 
     
     İLK KEZ OLMADI 
     The Sun’a göre, Elaine Walker, küçük kızı Laura’yı bir erkek için ilk kez terketmedi. Walker, daha önce de küçük kızı Laura’nın babası George Wilthew’i terk etmişti. Küçük o dönemde henüz 5 yaşındaydı. 
     Daily Telegraph gazetesi, de haberi okurlarına "En az üç kez evlenen 45 yaşındaki anne, Türkiye’de tanıştığı yeni erkek arkadaşıyla kendisi için yeni bir hayat kurmak için bu ülkeye kaçtı" şeklinde duyurdu. 
     The Guardian gazetesi, Walker’ın yaşadığı ve Yorkshire’a bağlı olan köyde herkesin birbirini tanıdığı ve komşularının bu duruma çok şaşırdığını vurguladı. Gazete ayrıca, Elaine Walker’ın komşularının daha önce kendisine "Madem o kadar çok seviyorsun neden Türkiye’ye yerleşmiyorsun" şeklinde şaka yeptıklarını belirtti. 
     The Times gazetesi de "Türk sevgilise kaçan anne kızını terketti" başlığıyla duyurduğu haberde, Walker’ın yaşadığı köydeki insanların "Burası çok iyi bir yerdir. Bu köyde böyle olayların olması pek beklinmezdi" dedikleri ifade edildi. 
     İngiltere’nin bir başka bulvar gazetesi Daily Record ise haberi "Kalpsiz anne Türk tatil aşkıyla yaşamak için, 25 pound bırakarak küçük kızını terk etti" şeklinde duyurdu. 
     Gazete, annenin özel bir kozmetik firmasının ürünlerini sattığını daha önce de barlarda çalıştığını ve köydeki tatil kulübelerini temizlediğini belirtti. Haberde ayrıca komşularının "Elaine’nin tekrar buraya geleceğini sanmıyorum. İnsanlara ona der bilemiyorum" söölerine yer verildi 
     
</TEXT>
</DOC>
