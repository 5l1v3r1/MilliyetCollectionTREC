<DOC>
<DOCNO> 362251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/guncel/agun.html </URL>
<DATE> 2005/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu, bana komplo' 
</HEADLINE>
<TEXT>


Yüzüncü Yıl Üniversitesi Rektörü Aşkın, evine yapılan baskınla ilgili Milliyet'e konuştu İddialar asılsız. Eserlerden müzenin haberi var. Daha önce de tehdit edildim. İşin peşini bırakmayacağım 

Aydın Hasan - Van 

Üniversite kampusu içindeki konutu basılarak, bazı evrak ve evde bulunan tarihi eserlere el konulan Van Yüzüncü Yıl Üniversitesi Rektörü Prof. Dr. Yücel Aşkın, kendisine, Van'da çağdaş üniversite istemeyenlerin komplo kurduğunu iddia etti. 
Perşembe günü yapılan aramanın ardından dün makam odasında Milliyet'in sorularını yanıtlayan Aşkın, hakkındaki iddialara yanıt verdi. Kara para aklama yöntemi olarak tarihi eser topladığına ilişkin ortaya atılan iddiaların temelsiz olduğunu belirten Aşkın, koleksiyonculuğa rektör olmadan ve soruşturması süren tıbbi cihaz ihalesinden önce başladığını söyledi. 
Koleksiyonculuk yapmasına izin veren 1997 tarihli ve 756 sayılı envanteri gösteren Aşkın, "El konulan eserlerin 231'i bu defterde kayıtlı. Kayıtlı olmayan eserleri de, 2 Temmuz'da müze müdürüne deklare ettim. Bana, 'Şu an fotoğrafçımız görevinde değil. Siz, Bakü'ye gidin dönüşünde bunların kayıtlarını yaparız' dedi. Yasa zaten yeni elde edilen eserlerin kaydı için süre veriyor. Hukuki açıdan bir sorun yok. Müze müdürü de bunu teyit etti" dedi. 

'Bağışlayacağım' 
Koleksiyonunu 1.5 yıl sonra bağışlayacağını belirten Aşkın, eski Başbakan Bülent Ecevit'in ve değişik zamanlarda evine gelen yargı mensuplarının da bu koleksiyonu incelediklerini vurguladı. Aşkın, şöyle devam etti 
"Kaçakçılık yapan bir insan bunları niye göstersin Bunlar gülünç iddialar. Bu işle hobi olarak uğraşıyorum. Benim oturacak, kendime ait evim bile yok. Tıbbı cihaz ihalesi ben rektör olmadan önce yapılmış. Evimde arandığı iddia edilen protokol belgesinin de bende yalnızca bir fotokopisi var." 

'K bus yaşıyorum' 
Van'ın yeniliklere açık bir kent olduğunu da ifade eden Aşkın, "Ancak burada çağdaş bir üniversite görmeye tahammülü olamayanlar var. Ben 10 yıldır bu k busu yaşıyorum. İhbarlar, soruşturmalar, tehditler sürekli yapıldı" diye konuştu. 
Evinde arama yapılmasına rağmen bugüne kadar ifadesinin alınmamasını garipsediğini de belirten Aşkın, "Bir an önce ifadem alınsın istiyorum. Bu aşama geçsin hukuki olarak bu olayın peşini bırakmayacağım" şeklinde konuştu. Aşkın, evine yapılan baskının ardında siyasi iktidarın bulunduğu iddialarıyla ilgili de "yorum yok" demekle yetindi. 
Bu arada, Prof. Aşkın, baskında el konulan kasasının şifresi ile anahtarlarını adliyeye gönderdi. Kasanın nöbetçi savcı gözetiminde açılacağı kaydedildi. 

'Rektöre yapılan dehşet verici' 

YÖK'ten Prof. Dr. Aşkın'a destek Amacını kat kat aşan böylesi bir uygulama yıpratma ve küçük düşürme niteliklidir. Uygulama, hukuk devletine duyulan güveni sarsmıştır 

ANKARA Milliyet 
Yükseköğretim Kurulu YÖK , Van Cumhuriyet Başsavcılığı kararıyla ev ve ofislerinde arama yapılan Van Yüzüncü Yıl Üniversitesi YYÜ Rektörü Prof. Dr. Yücel Aşkın'a destek veren bir açıklama yaptı. Başsavcılığın Aşkın'ın evinde arama kararı çıkarması üzerine, Van Emniyet Müdürlüğü Kaçakçılık ve Organize Suçlarla Mücadele ekipleri, evi ve ofisinde aramalar yaptı. Aşkın'ın evindeki çok sayıda tarihi eser, el konularak emanete alındı. YÖK'ten yapılan konuyla ilgili açıklamada da şunlar kaydedildi 

'Benzeri görülmedi' 
"Van Cumhuriyet Savcılığı'nın kararı üzerine, 14 Temmuz 2005'te YYÜ Rektörü ve yardımcılarının görev yerlerinde ve konutlarında amacı kat kat aşan ve benzeri görülmemiş bir uygulamayla arama yapılması ve bu sürecin rektörün gıyabında gerçekleştirilmesi, yükseköğretim camiasında derin üzüntü ve infial yaratmış, bunun ötesinde gelecekle ilgili ciddi endişelere yol açmıştır. YYÜ'de arama kararı veren ve bu kararı uygulayan resmi makamlar tarafından henüz açıklama yapılmamıştır. 
Hukuk devletine duyulan güvenin sarsılmasına yol açan bu tür uygulamaların ve yükseköğretim kurumlarıyla mensuplarına yönelik basında giderek artan ölçüde duyulmaya başlanan tehditk r ifadelerin tekrarlanmaması en büyük temennimizdir." 


</TEXT>
</DOC>
