<DOC>
<DOCNO> 350393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sonspo07.html </URL>
<DATE> 2005/06/09/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Es Es Orduspor ile maç Samsun'da oynanırsa vahşet çıkabilir 
</HEADLINE>
<TEXT>

     Es-Es, Ordu maçının Samsun’da taraftarlı oynanmasını karşı Eyüp KELEBEK ESKİŞEHİR, DHA 
     FUTBOL Federasyonu'nun yarıda kalan Orduspor-Eskişehirspor maçının Samsun'da taraftarlı olarak oynanmasına karar vermesine Eskişehirspor yönetimi tepki gösterdi. Samsun'da oynanacak maçta vahşetin yaşanabileceğini öne süren Eskişehirspor Kulübü Başkanı Halil Ünal, Tahkim Kurulu'na itirazda bulunduklarını açıkladı. 
     Eskişehirspor Kulüp Başkanı Halil Ünal, Futbol Federasyonu'nun kendilerine çektikleri faksta Orduspor-Eskişehirspor maçının tarafsız saha olarak 18 Haziran 2005 tarihinde saat 16.00'da Samsun 19 Mayıs Stadı'nda taraftarlı olarak oynanacağını bildirdiğini söyledi. Halil Ünal, Federasyon, çıkan olaylar nedeniyle Orduspor'a 5 maç seyircisiz oynama cezası vermişti. Samsun'u tarafsız saha olarak kabul eden federasyon Orduspor-Eskişehirspor maçının taraftarlı oynanmasına karar verdi. Biz Samsun'da oynanacak seyircisiz maça varız ancak maçın taraftarlı oynanmasına karşıyız'' dedi. 
     
     SAMSUN'DA VAHŞET YAŞANABİLİR 
     Samsun'un bir tarafsız saha olmadığını öne süren Eskişehirspor Kulübü Başkanı Halil Ünal, Karadeniz illerinden birinde Orduspor maçını aynamak istemediklerini söyledi. Futbol Federasyonu’nun maçın Samsun’da oynanması kararına Tahkim Kurulu’na başvurarak itiraz ettiklerini anlatan Ünal şöyle konuştu 
     Samsun tarafsız değil, taraflı sahadır. Ordu'ya yakın bir ildir. Ayrıca bu maç taraftarlı oynanacaktır. Samsun Emniyet güçlerinin bu maçın güvenliğini sağlayacağı konusunda kuşkularımız sözkonusudur. Taraftarlı maç olacağı için Eskişehir’in tamamının boşalıp bu maça gideceği yolunda duyumlar alıyoruz. Bununla ilgili olarak Valilik, Emniyet Müdürlüğümüz il güvenlik kurulunu toplamıştır. Eskişehirspor Yönetim Kurulu da durumu değerlendirmiştir. Samsun’da oynanacak maçın taraftarlı olmasından dolayı Eskişehir’i zaptetmemiz mümkün değildir. Şehir tamamen ta Samsunlara gidecektir. Bana göre burada vahşet yaşanacaktır. Bu Türkiye’de futbolun sonunudur diye düşünüyorum. Bu kararın değiştirilmesi için Tahkim Kurulu’na itirazda bulunduk. Maçın gerçek anlamda tarafsız olan bir sahada oynanmasını istiyoruz. Güvenliğin sağlanabileceği her sahada oynayabiliriz. İstanbul ve diğer büyükşehirleri kabul ederiz. Karadeniz illerinde maçın oynanmasına karşıyız. Futbol Federasyonu'nun bu olaya sağduyulu yaklaşıp ciddi anlamda bu meselenin çözeceğini, Türk futbolunda yaşanacak vahşeti önleyeceklerini düşünüyorum.'' 
     
     HEDEFLERİ GALİBİYET 
     Eskişehirspor Teknik Direktörü Erdoğan Yılmaz tatile gönderdikleri futbolculardan ameliyat olan Yiğit ve sarı kart cezalısı İshak’ın dışındaki tüm futbolcuları geri çağırıp Orduspor maçı hazırlıklarına başladıklarını söyledi. 
     Yılmaz, Çok zor bir atmosferdeyiz. Futbolcularımızın sağlığı önemli. İnşallah kazasız belasız bu maçı atlatırız. Orduspor maçında hedefimiz diğer maçlarda olduğu gibi galibiyettir'' dedi. 
     Eskişehirspor takım kaptanı Kazım Nas’da kazanmak için oynayacalarını söyledi. Kazım Nas, Olayların buraya gelmesinden dolayı üzgünüz. Ordu’da yaşanan olayların görünen yönlerini gördü herkes, görünmeyen yönlerini kimse görmedi. Tahkim Kurulu haklı bir karar verdi. Ama biz yine de böyle olmasını istemezdik. Ordu’da kimsenin şampiyonluğunu düşenmeden çıkıp oynadık. Bu maça da çıkıp oynayacağız. Önemli olan Eskişehirspor’un ve bizleri onuru. O yüzden biz bu maçı kazanmak istiyoruz'' diye konuştu. 
     
</TEXT>
</DOC>
