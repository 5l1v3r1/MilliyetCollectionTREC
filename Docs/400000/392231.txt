<DOC>
<DOCNO> 392231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sontur18.html </URL>
<DATE> 2005/11/04/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Türkiye, trafik kazalarında birçok ünlüyü kaybetti... 
</HEADLINE>
<TEXT>

     Türkiye, son 15 yıl içinde meydana gelen trafik kazalarında, birçok ünlü sanat, siyaset ve spor adamını kaybetti. 
     AA muhabirinin derlediği bilgiye göre, son 15 yılda meydana gelen trafik kazalarında binlerce kişi hayatını kaybederken, kamuoyunun yakından tanıdığı birçok isim de yaşamını yitirdi. 
     Türkiye Şoförler ve Otomobilciler Federasyonu tarafından geçen yıl hazırlanan kitapta, ''Trafik Kazalarında Kaybedilen Değerler''in bazıları şöyle sıralandı 
     Mustafa Üstündağ, CHP Genel Sekreteri 1983 yılında geçirdiği trafik kazasında öldü. 
     Erkan Yücel, Tiyatro Oyuncusu 9 Eylül 1985 yılında geçirdiği trafik kazasında öldü. 
     Kamran Yüce, Tiyatro Oyuncusu 13 Ekim 1986 yılında turneye giderken geçirdiği trafik kazasında öldü. Samsunspor'lu futbolcular 20 Ocak 1989 yılında Malatyaspor maçına giderken geçirdikleri trafik kazası sonucu, Teknik Direktör Nuri Aslan, futbolcular Mete, Muzaffer ve Tomiç Zoran hayatlarını kaybettiler. 
     Metin Oktay, Milli Futbolcu 13 Eylül 1991'de geçirdiği kazada öldü. 
     Kamil Kabakçı, KESK Genel Başkanı 30 Kasım 1991 tarihinde Ankara-Polatlı yolundaki trafik kazasında öldü. 
     İlhami Soysal, Gazeteci Yazar 20 Eylül 1992'de Ayvalık'ta geçirdiği kazada öldü. 
     Vedat Dalokay, Ankara Büyükşehir Belediye Başkanı 21 Mart 1991'de Kayseri yolunda geçirdiği trafik kazasında öldü. 
     Adnan Kahveci, Maliye Bakanı 5 Şubat 1993 yılında eşi ve iki çocuğu ile birlikte Bolu-Gerede yolunda geçirdiği kazada öldü. 
     Uzay Heparı, Sanatçı 31 Mayıs 1993 motosiklet kullanırken geçirdiği kazada öldü. 
     Ahmet Çetinser, Gazeteci 12 Eylül 1997 yılında Cumhurbaşkanı Süleyman Demirel'in gezisini izlerken geçirdiği trafik kazasında öldü. 
     Hande Mumcu, Barış Selçuk, Salih Peker, Gazeteci 5 Ağustos 1994 yılında, Tansu Çiller ve Murat Karayalçın'ın programını takip ederken geçirdiği trafik kazası sonucu hayatlarını kaybettiler. 
     Gökhan Semiz, Sanatçı 17 Ocak 1998 tarihinde geçirdiği kazada öldü. 
     Kerim Tekin, Sanatçı 28 Haziran 1998 tarihinde Afyon Sandıklı'da verdiği konserden İstanbul'a dönerken geçirdiği trafik kazasında öldü. 
     Ajlan Büyükburç, Sanatçı 22 Temmuz 1999 tarihinde Muğla-Antalya yolunda geçirdiği trafik kazasında öldü. 
     Selin Uras ve Erden Celasun Erenköy'de 30 Nisan 2000 yılında geçirdikleri kazada öldüler. 
     Boran Kaya, Sanatçı 31 Temmuz 2000 tarihinde Kaş'ın Kalkan Beldesi'nden dönerken geçirdiği kazada öldü. 
     Ercan Arıklı, Gazeteci 3 Haziran 2003 yılında geçirdiği trafik kazasında öldü. 
     Recep Yazıcıoğlu, Vali 2 Eylül 2003 tarihinde Eskişehir-Ankara yolunda trafik kazası geçirdi, 8 Eylül 2003'de vefat etti. 
     Tevfik Lav, Teknik Direktör 4 Nisan 2004 tarihinde Manisa'da geçirdiği trafik kazasında öldü. 
     
     ''TRAFİK KAZALARI MİLLİ BİR FELAKET'' 
     Aydın Şoförler ve Otomobilciler Odası Başkanı Alaattin Tuncer, yaptığı açıklamada, trafik sorununun Türkiye'de ''milli felaket'' boyutlarına ulaşması nedeniyle soruna kalıcı çözümler bulunması gerektiğini ifade etti. 
     Türkiye genelinde 1993-2003 yılları arasında yapılan bir araştırmada, 3 milyon 615 bin 989 kaza meydana geldiğini belirten Tuncer, bu kazalarda 48 bin 323 yurttaşın olay yerinde öldüğünü ifade etti. 
     
</TEXT>
</DOC>
