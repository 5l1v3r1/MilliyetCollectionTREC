<DOC>
<DOCNO> 353427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/yazar/guclu.html </URL>
<DATE> 2005/06/19/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
ÖSS'de asıl yarış şimdi başlıyor 
</HEADLINE>
<TEXT>


Yıllardır, yüz binlerce gencin yaşamını k busa dönüştüren o gün nihayet geldi. Bu satırları öğleden sonra okuyanlar için geçti bile. 
Korkunun, heyecanın yerini şimdi tedirgin bir bekleyiş aldı. 
Ne olacak Ne kadar puan alacaksınız O puanla nereye girebileceksiniz Geçen yıl hangi fakülte kaç puanla öğrenci aldı Daha da önemlisi hangi meslekleri, hangi üniversiteleri seçeceksiniz Mezun olduğunuzda iş garantisi olan meslekler hangileri Peki ya ailenizin bulunduğu ilin dışında bir üniversiteye giderseniz nerede kalacaksınız Yurt ve burs olanakları hangi ilde, hangi üniversitede nasıl Devlet üniversitelerinde aradığınızı bulamayıp da vakıf üniversitelerine ya da KKTC üniversitelerine yöneldiğinizde nasıl bir tabloyla karşılaşacaksınız Puanları, öğrenim ücretleri ne kadar 
Tüm bu sorular bugünden itibaren adayların da, anne babaların da kafalarını kemirecek. Asıl yarışın bugünden sonra başlıyor olması işte bu yüzden. 
Üniversiteye giriş maratonunda, her ne kadar, en önemli aşama ÖSS gibi gözükse de, en kritik viraj tercih dönemi. Çünkü ne kadar yüksek puan alırsanız alın, eğer size en uygun olan tercih sıralamasını yapamazsanız, tüm emekleriniz boşa gidebilir. 
Üniversiteler, yanlış tercih kurbanlarıyla dolu. Herkesin hayalini kurdukları üniversiteleri kazanmalarına karşın mutsuz olanlar var. 
Siz de bu mutsuzlar kervanına katılmak istemiyorsanız, bugünden sonrasını fazlasıyla ciddiye almak zorundasınız. 
Üniversite yerleştirme kılavuzları, temmuz başından itibaren adaylara gönderilmeye başlanacak. Sonuçlar da temmuz ortalarında açıklanacak. Tercih listelerinin internet üzerinden ya da elle gönderme süresi ise ağustos başına kadar sürecek. Kimin nereye yerleştiği de ağustos ortalarında belli olacak. Kayıtlar eylül başında, üniversitelerin açılması da eylül sonu ve ekim başında gerçekleşecek. 
Anlayacağınız, üzerinizdeki sınav yükü kalktı ama geleceğe yönelik olarak karar vermeniz ve yapmanız gereken daha pek çok sorumluluğunuz var. 
Bunları hafife alır, aksatır ya da son dakikaya ertelerseniz, bugüne kadar yaptığınız onca fedak rlığın hepsi heba olabilir 
Peki ne yapmanız gerekiyor 
Her şeyden önce tercih sıralamasına yönelik beklentilerinizi, bir an önce belirginleştirmeniz gerekiyor. 
Bu konuda yapılan hataların en büyüğü, ÖSS ile birlikte her şey bitti sanılarak, tercihlerin son dakikaya ertelenmesi. 
İşte bu da felaketlerin en büyüğü oluyor. Her yıl, üniversiteyi kazanan 150 bine yakın öğrencinin yeniden ÖSS'ye girmesi, ben falanca fakülteyi istiyordum, bilgisayar beni falanca fakülteye yerleştirdi yakınmaları ve üniversite mezunlarının yarıdan fazlasının, öğrenim gördükleri alanda değil de farklı alanlarda çalışıyor olması hep bu yüzden. 
Siz siz olun, bu hataya düşmeyin. Uyarmadı da demeyin 
Milliyet olarak biz de üzerimize düşeni fazlasıyla yapacağız. Bugünden itibaren 5 gün süreyle A'dan Z'ye ihtiyacınız olan her türlü bilgiyi sizlerin bilgisine sunacağız. Yani yanlış tercih konusunda mazeretiniz kalmayacak. Hayalini kurduğunuz fakülteye girmeniz, en büyük dileğimiz. 
MEF Dershaneleri'nin uzman kadrosuyla birlikte hazırladığımız, Doğru Tercih Haftası'nın ilk gününde yani yarın ÖSS Sorularının Çözümleri ve Puan Hesaplama Yöntemi olacak. Puanınızı yaklaşık olarak hesapladıktan sonra, salı günü 2004 Taban Puanları'yla kıyaslama olanağı bulacaksınız. Çarşamba günkü ilavemizde ise Geleceğin Meslekleri var. Perşembe günü Tercih Rehberi, cuma günü de Üniversiteler, Yurtlar ve Burslar Rehberi ilavemizin sahibi olacaksınız. 
Ha bu arada gelecek hafta YDS'ye girecekleri de unutmadık. Çarşamba günü de onlar için İngilizce Deneme Sınavı veriyoruz. 
Özetin özeti Milliyet, ÖSS öncesinde olduğu gibi, üniversiteye girinceye kadar da hep yanınızda olacak... 



</TEXT>
</DOC>
