<DOC>
<DOCNO> 394329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/son/sondun09.html </URL>
<DATE> 2005/11/12/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Endonezya'da dev bir uyuşturucu fabrikası ortaya çıkarıldı... 
</HEADLINE>
<TEXT>

     Endonezya polisi, mayıs ayından bu yana süren bir operasyon sonucunda dev bir uyuşturucu hap fabrikasını ortaya çıkardı. 
     Fabrika ve bir depoya dün yapılan baskınlarda yakalanan 21 kişi arasında, Endonezya ve Çin vatandaşlarının yanı sıra bir Fransa ve bir Hollanda vatandaşının da olduğu bildirildi. 
     Devlet Başkanı Susilo Bambang Yudhoyono, ortaya çıkarılan uyuşturucu fabrikasını gezerken yaptığı konuşmada, "düşünebiliyor musunuz 1 haftada burada 1 milyon uyuşturucu hapı üretebilirler" dedi. 
     Yudhoyono, kablo fabrikası olarak lisans alınan ama uyuşturucu fabrikası olarak faaliyete geçen fabrikada piyasa yılda 600 milyon dolarlık uyuşturucu hap üretilebileceğini söyledi. 
     Endonezya Emniyet Genel Müdürü General Sutanta ortaya çıkarılan fabrikanın dünyanın en büyük 3. uyuşturucu fabrikası olduğunu söyledi. 
     Yetkililer, yapılan baskınlarda 62.4 ton methamfetamin türü uyarıcı hap yapımında kullanılan ham madde ve 6.7 ton ekstasi ham maddesi bulunduğunu belirtti. 
     Polis ayrıca, kullanıma hazır 150 kilo kristal methamfetamin ele geçirildiğini kaydetti. 
     
</TEXT>
</DOC>
