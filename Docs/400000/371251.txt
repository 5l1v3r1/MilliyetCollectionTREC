<DOC>
<DOCNO> 371251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sonspo34.html </URL>
<DATE> 2005/08/19/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Sutopunda, Rusya'yı 11-6 yenen Türkiye bronz madalya kazandı... 
</HEADLINE>
<TEXT>

     23. Dünya Üniversite Yaz Oyunları’nda Türkiye Sutopu takımı, üçüncülük maçında 
     Rusya’yı 11-6 yenerek bronz madalya kazandı. 
     Atatürk Yüzme Havuzu’nda seyircilerin tamamen doldurduğu tribünler önünde yapılan karşılaşmaya Türkiye iyi başlayamadı. 
     İlk periyodu Rusya 3-1 önde tamamladı. 2. periyotta toparlanan ve rakibine üstünlük kuran Türkiye, Oytun’un ve Anıl’ın kazandırdığı gollerle önce skorda dengeyi sağladı, sonra da öne geçti. 
     Üçüncü periyot 5-4 Türkiye’nin üstünlüğüyle geçildi. Seyircilerin desteğiyle başarılı oyununu devam ettiren Türkiye 3. periyodu 7-5 önde tamamladı. Maçın son bölümünde de son derece başarılı bir performans sergileyen Türkiye, karşılaşmayı 11-6 kazanarak bronz madalyanın sahibi oldu. 
     Maçtan sonra büyük sevinç yaşayan sporcular tribünleri el ele selamlarken, seyirciler de alkış ve tezahüratlarla madalya kazanan sutopu takımını kutladı. 
     Maçı Gençlik ve Spor Genel Müdürü Mehmet Atabay da izledi. 
     
</TEXT>
</DOC>
