<DOC>
<DOCNO> 383180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sontur09.html </URL>
<DATE> 2005/10/01/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Yarın Avrasya maratonu var... İşte kapanacak yollar... 
</HEADLINE>
<TEXT>

     İstanbul'da yarın yapılacak 27'nci Kıtalararası Avrasya Maratonu nedeniyle bazı yollar trafiğe kapatılacak. 
     İstanbul Emniyet Müdürlüğü'nden yapılan yazılı açıklamaya göre yarın gerçekleştirilecek halk koşusu, 15 kilometre ve maraton koşuları nedeniyle Boğaziçi Köprüsü geliş - gidiş olarak trafiğe kapatılacak. 
     Boğaziçi Köprüsü gişelerinden 500 metre yukarıdaki park sahası çıkışından başlayarak, buraya çıkan tüm ara yollar trafiğe kapalı olacak. 
     Mecidiyeköy girişi, tercihli yol Mecidiyeköy otobüs durağı, Şişli Camii önü, Şişli, Osmanbey, Harbiye, Divan Oteli kavşağı , bu yola çıkan tüm ara yollar trafiğe gidiş-geliş olarak kapatılacak. 
     Taksim'e çıkan tüm cadde ve sokaklar Gümüşsuyu, İstiklal, Sıraselviler ve Tarlabaşı Taksim çıkışı trafiğe kapalı olacak. 
     Şişhane meydanı, Perşembe Pazarı, Karaköy, Fındıklı, Kabataş, Dolmabahçe arası, Meclisi Mebusan Caddesi trafiğe kapatılacak, Beşiktaş Akaretler Dolmabahçe arası, Dolmabahçe Caddesi, Atatürk Bulvarı, Namık Kemal Caddesi trafiğe kapatılırken, Sahil Kennedy Caddesi, Cem Otelleri önüne kadar trafiğe kapalı olacak. 
     Cem Otelleri önü-Sahil Kennedy Caddesi Sirkeci-Eminönü ve Galata Köprüsü trafiğe kapatılacak. 
     
     Asya'dan Avrupa'ya FSM kullanılacak 
     Asya yakasından Avrupa yakasına geçmek isteyen sürücüler, Fatih Sultan Mehmet Köprüsü'nü kullanacak. 
     Mecidiyeköy-Taksim-Divan kavşağı arasını kullanacak sürücüler Halaskargazi ve Cumhuriyet caddelerini kullanabilecek. 
     Divan kavşağından Dolapdere, Kasımpaşa, Kulaksız, Halıcıoğlu istikametine gidecek sürücüler Piyalepaşa Bulvarı ve istikametini, Eminönü'nden Beşiktaş istikametine gidecek sürücüler ise Balat-Haliç- E-5-Barbaros Bulvarı istikametini kullanacak. 
     Beşiktaş'tan Karaköy istikametine gidecek sürücüler Spor Caddesi- Bayıldım Caddesi-Fındıklı-Salı Pazarı-Karaköy istikametini kullanabilecek. 
     Beylerbeyi ve Üsküdar istikametinden gelip Boğaziçi Köprüsü'nü kullanacak sürücüler, Beylerbeyi Çengelköy yolunu takiben Beykoz Kavacık'tan FSM Köprüsü'nü kullanacak. 
     
     TEM'e katılım noktaları 
     Bağlarbaşı ve Altunizade istikametinden gelip, Millet Parkı ışıklar yanından Boğaziçi Köprüsü'nü kullanacak sürücüler, Kısıklı Caddesi'ni takiben Ümraniye Çakmak'tan veya Yeni Bulgurlu Libadiye Caddesi'nin girişinde Şile yolunu takiben TEM yoluna girerek FSM Köprüsü'nü kullanabilecek. 
     Uzunçayır TEM katılımı için Kadıköy-Göztepe ve E-5'i takiben Boğaziçi Köprüsü istikametine gelen sürücüler, Uzunçayır'dan Çamlıca turnikeler istikametine dönüş yapıp, ayrıca Ankara istikametinden gelen sürücüler Kozyatağı'ndan TEM yolu katılımına girerek FSM Köprüsü'nü kullanacak. 
     TEM yolu Çamlıca istikameti çevre yolu katılımı için TEM güney yolu ve Ümraniye istikametinden gelen sürücüler, Çamlıca birinci Çevreyolu trafiğe kapalı olacağından Kozyatağı istikametine devam edecek, Ataşehir köprü altından dönüş yaparak FSM Köprüsü'nü kullanabilecek. 
     Sahil Kennedy Caddesi'ni kullanmak isteyen sürücüler, 08.00-14.00 saatleri arasında E-5 güzergahını, Taksim istikametinden Unkapanı istikametine gidecek sürücüler ise Kasımpaşa'dan çevre yolunu kullanacak. 
     Sirkeci istikametinden Taksim veya Balat istikametine gidecek sürücüler, Eski Galata Köprüsü'nü kullanabilecek. 
     
</TEXT>
</DOC>
