<DOC>
<DOCNO> 359228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/yasam/yas01.html </URL>
<DATE> 2005/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İcra kavgası 2 can aldı 
</HEADLINE>
<TEXT>


Sattığı araba kazaya karışınca evine icra gelen polis memuru, olaydan sorumlu tuttuğu 2 kardeşi kurşunlayarak öldürdü 

ELVAN EZBER M.AKİF ERDEM İstanbul 

Şişli'deki bir avukatlık bürosunda çıkan tartışmada kan aktı. 
İddiaya göre, Tuzla İlçe Emniyet Müdürlüğü'nde görevli polis memuru Ali Evgen 31 , yaklaşık bir yıl önce, 94 model otomobilini Hamit 32 ve İbrahim Ayhan 33 kardeşlerin aracılığıyla vek let vererek sattı. Evgen, sattığı otomobilin ruhsatını üzerinden devretmedi. Evgen'in sattığı otomobil trafik kazasına karışınca, oluşan hasar ücreti ödenmedi. Bir süre sonra Evgen'in evine icra geldi. Anlaşmazlığın çözülmesi amacıyla, Evgen 2 kardeşi Halaskargazi caddesi 335 4 numaradaki bir avukatlık bürosuna davet etti. 

Kurşun yağdırdı 
Dün akşam saatlerinde buluşan Evgen ve Ayhan kardeşler arasında tartışma yeniden başladı. Çıkan kavga sırasında silahını çıkaran Evgen, 2 kardeşin üzerine kurşun yağdırdı. Hamit ve İbrahim Ayhan isimli kardeşler olay yerinde can verdi. 
Evgen ise kaçtıktan bir süre sonra polise teslim oldu. Ali Evgen, akşam saatleri çıkarıldığı Şişli Etfal Eğitim ve Araştırma Hastanesi'nde sağlık kontrolünden geçirildikten sonra, sorgulanmak üzere Gayrettepe'deki Asayiş Şube Müdürlüğü'ne götürüldü. 




</TEXT>
</DOC>
