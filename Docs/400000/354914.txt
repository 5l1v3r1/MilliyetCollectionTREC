<DOC>
<DOCNO> 354914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sonyas20.html </URL>
<DATE> 2005/06/23/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
David Beckham ve Victoria plajda aşk tazeledi 
</HEADLINE>
<TEXT>

     Mehmet DEMİRCAN 

Beckham çifti ilk kez bu kadar samimi görüntüler veriyor. Futbol dünyasının en medyatik yıldızı David Beckham ve eşi Victoria Fransa sahillerinde paparazzilere yakalandı. 
     İngiliz basını, ülkenin en popüler isimleri Beckhamların sarmaş dolaş tatil fotoğraflarını boy boy yayınladı. 
     İşte magazin dünyası aslında özellikle bu resimlerin reklam için yapılıp yapılmadığını merak ediyor. 
     Zira Beckham, Real Madrid antrenmanlarından sonra ismi henüz bilinmeyen bir bayan "taraftarla" çok samimi şekilde görünmüştü. 
     Yıldız oyuncunun daha önce eşi Victoria'nın makyajcısıyla bir ilişki yaşadığı da iddia edilmişti... 
     Ünlü futbolcu, önceki gün de çoğu erkeğin giymeye kolay kolay cesaret edemeyeceği slip mayo ile yine St. Tropez'de objektiflere yakalanmıştı. 
     
</TEXT>
</DOC>
