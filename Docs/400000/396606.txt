<DOC>
<DOCNO> 396606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/siyaset/axsiy02.html </URL>
<DATE> 2005/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülen ile De Villepin Başbakan'a karşı 
</HEADLINE>
<TEXT>


Erdoğan'ın, "Fransa'daki olayların gerisinde türban yasağı var" yorumu, Fransa Başbakanı Villepin ile Fethullah Gülen'i aynı çizgide buluşturdu. Villepin, Erdoğan'ı yalanladı. Gülen de, "Olaylar, başörtüsü gibi yaklaşımlarla izah edilemez" dedi 

ANKARA KULİSİ 


Fransa'da patlak veren sokak eylemleri, Başbakan Recep Tayyip Erdoğan'ın, "Bu eylemlerin gerisinde Fransa'da okullarda Müslüman kız öğrencilere uygulanan türban yasağı var" şeklindeki açıklamasıyla Türkiye'de de büyük bir tartışmaya yol açmıştı. 
Erdoğan'ın bu sözlerine tepki yalnızca medyadan, muhalefetten gelmedi. Fransa Başbakanı Dominique de Villepin, yaptığı bir açıklamayla Erdoğan'ın değerlendirmesinin gerçeği yansıtmadığını söyleyerek rahatsızlığını açık ifadelerle kayda geçirdi. 
Bu sözlerin Başbakan'ın ağzından yarattığı en önemli risk, şiddet ile Müslümanlığı ilişkilendirmesiydi. 

Gülen'den eleştiri 
Başbakan'ı bu konuda eleştirenler, yalnızca Türkiye'deki köşe yazarları, muhalefet ve Fransız devlet adamları ile sınırlı kalmadı. 
Fethullah Gülen de Amerika kıtasından sessizliğini bozmak ihtiyacını duydu ve cemaatine yakınlığıyla bilinen Aksiyon dergisine verdiği bir mülakatla Erdoğan'ın yaklaşımına katılmadığını hissettirdi. 
Şöyle dedi Fethullah Gülen 
"Bu olaylar 'Müslümanca yaşamak isteyenler vardı. Onlara baskı yapılıyordu. Başörtüsü problem oluyordu' gibi yaklaşımlarla izah edilemez. Paris'te cereyan eden olayların Müslümanlıkla bir alakası yoktur." 
Gülen, ardından olayları Fransa'daki göçmenlerin ikinci sınıf vatandaş gibi görülmeleri, bilinçaltlarındaki ezilmişlik duygusu gibi bir dizi sosyolojik ve kültürel faktörle izah etti. 
Fethullah Gülen ardından ekledi 
"Belli bir konumda bulunan insanlar çok dikkatli konuşmalıdırlar." 
Başbakan Erdoğan, son zamanlarda yaptığı çıkışlarda "Ulema görüşü"ne ne kadar çok önem verdiğini açıklamıştı. 
Cemaatin bünyesinde yayımlanan Zaman gazetesinden, hakkında "Ulema Geleneğinin Son Islahatçısı Fethullah Gülen" başlıklı bir tebliğ hazırlandığını da öğrendiğimiz Fethullah Hoca'nın uyarısı, bu alanda "mürekkep yalamış" Başbakan'ın dikkatine sunulur. 
Eleştiriye tahammül eşiği bir hayli düşük olan Başbakan, bakalım Ulema'nın vetosunu nasıl karşılayacak 

AB Genel Sekreterliği kaçak binada 

BU BİNA, Türkiye'nin AB'ye tam üyelik hedefini simgeselleştiriyor. Türkiye'nin Avrupa ile bütünleşme kararlılığı en çok bu binanın koridorlarında hissediliyor. Brüksel'den gelen AB bürokratları Esenboğa Havaalanı'ndan doğruca buraya geliyorlar. 
Çünkü, Türkiye'nin tam üyelik müzakerelerinin koordinasyonu bu binada yapılıyor. Odalarını dolduran memurlar, Türkiye'yi AB'ye tam üye yapma hedefine gönül koymuş azimli insanlar. 
Bu binanın varoluş nedeni, tam üyelik müzakereleri ile birlikte Türkiye'yi artık bir kurallar ülkesi yapma niyeti değil de ne 
Peki, bu binanın neden isk n ruhsatı yok Elektrik, su ve doğalgazı neden illegal Belediye, neden su ve doğalgaz aboneliği vermiyor Neden tuvaletlerinde kaçak inşaat suyu kullanılıyor 
Referans gazetesinin geçen hafta ortaya çıkardığı acı gerçek, AB Genel Sekreterliği binasının aslında bir kaçak inşaat statüsünde olduğunu gösteriyor. 
İnşallah binanın bu hukuk dışı statüsü, seneye AB Komisyonu'nun İlerleme Raporu'na girmez... 

Bir gün 'in' üç gün 'out' 

SON dönemde Başbakan Erdoğan'a sıkça yöneltilen eleştirilerden biri, Ankara'da yeteri kadar zaman geçirmemesi. Daha geçenlerde eski dışişleri bakanlarından İlter Türkmen, Erdoğan'a, "Başbakan zannedersem lüzumundan fazla hiperaktif. Dış seyahatlerini biraz kısması ve daha az konuşması lazım" uyarısında bulundu. 
Gerçekten de Erdoğan'ın takvimine bakıldığında, zamanının önemli bir bölümünü Ankara dışında geçirdiği görülüyor. Başbakanlık muhabirimiz Elçin Ergün'ün Başbakan'ın 1 Ekim'den düne kadar 20 Kasım geçen süre içindeki takvimi üzerinde yaptığı bir analiz, bu durumu çarpıcı bir şekilde gösteriyor. 
Başbakan Erdoğan, 1 Ekim-20 Kasım tarihleri arasında 18 günü Ankara'da, 17 günü İstanbul'da geçirmiş. Başbakan, 11 günü yurtdışında, 5 günü de Türkiye'de Ankara ve İstanbul dışındaki kentlerde değerlendirmiş. 
Bu verilere bakıldığında, İstanbul ve yurtdışında geçirdiği sürenin Ankara'da geçirdiği sürenin neredeyse üç katına çıktığı görülüyor. Başbakan Ankara'da geçirdiği her bir gün karşılığında üç günü Ankara dışında geçirmiş. 
Şiire ilgisi bilinen Erdoğan'ın, Yahya Kemal Beyatlı ekolüne bağlı olduğu anlaşılıyor. Erdoğan da, "Ankara'nın en çok İstanbul'a dönüşünü seviyor." 
Ancak, "Sana dün bir tepeden baktım aziz İstanbul" mısra-ı meşhurunun da şairi olan Üstat trenle seyahat ederdi. Sık sık uçan Başbakan ise, Ankara'ya da tepeden bakmayı seviyor. 

BAŞBAKAN ERDOĞAN'IN TAKVİMİ 
1 Ekim Ankara 
2 " Ankara 
3 " Ankara 
4 " Ankara 
5 " Ankara İstanbul 
6 " İstanbul 
7 " İstanbul 
8 " Siirt 
9 " Siirt 
10 " Ankara 
11 " Ankara 
12 " İstanbul 
13 " Ankara 
14 " Ankara 
15 " İstanbul 
16 " İstanbul 
17 " Ankara 
18 " Ankara 
19 Ekim İstanbul 
20 " Pakistan 
21 " Pakistan 
22 " İstanbul 
23 " İstanbul 
24 " Kuveyt 
25 " Kuveyt 
26 " Yemen 
27 " İngiltere 
28 " İngiltere Ankara 
29 " Ankara 
30 " Gaziantep 
31 " Ankara 
1 Kasım Ankara İstanbul 
2-3-4-5 Kasım İstanbul 
6 Kasım Almanya 
7 " Ankara 
8 " Ankara İstanbul 
9 " İstanbul 
10 Kasım Ankara 
11 " Ankara 
12 " Katar 
13 " Katar 
14 " Bahreyn 
15 " Danimarka 
16 " Ankara 
17 " Samsun 
18 " İstanbul" 
19 " Denizli 
20 " Ankara Van 


</TEXT>
</DOC>
