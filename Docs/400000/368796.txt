<DOC>
<DOCNO> 368796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/ekonomi/eko11.html </URL>
<DATE> 2005/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'35 milyon euroluk bilet keseceğiz' 
</HEADLINE>
<TEXT>



Koç Bilgi Grubu şirketlerinden Biletix Genel Müdürü Ali Abhary, yıl sonu itibariyle 7 bin 500 etkinlikte, 35 milyon euroluk 3.5 milyon adet bilet satmayı öngördüklerini bildirdi. Abhary, şu anda biletlerin yaklaşık yüzde 35'inin internet üzerinden satıldığını, bu oranın caz ya da rock konserlerinde yüzde 60-70'lere ulaştığını kaydetti. 
Abhary, Türkiye'de 2000 yılında 15 milyon civarında olan canlı eğlence sektöründe satılan toplam bilet sayısının, şu anda 30 milyona yaklaştığını belirtti. 
Formula 1 için olağanüstü güvenlik önlemleri aldıklarını anlatan Abhary, sahteciliğin önüne geçmek için biletleri evlere dağıtmaya başladıklarını söyledi. Biletli eğlence sektörüyle ilgili saptamalar da yapan Abhary, "Türkiye'de yüksek gelirliler para vermeden, daha az gelire sahip olanlar ya da öğrenciler ise para vererek konsere gidiyor" dedi. 


</TEXT>
</DOC>
