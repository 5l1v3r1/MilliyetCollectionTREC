<DOC>
<DOCNO> 351628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sonyas02.html </URL>
<DATE> 2005/06/13/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
İspanya'da çıplak bisikletliler taşıt trafiğini protesto etti... 
</HEADLINE>
<TEXT>

     İspanya’da "daha insani ve yaşanılabilir" kentler isteyen çevreciler, çıplak halde bisiklete binerek gösteri yaptılar. 
     Başkent Madrid’in yanı sıra Zaragoza, Pampeluna, Barcelona ve Huesca’da da yapılan gösteri, "Trafiğe karşı çıplaklık Bu kent benimdir " sloganıyla düzenlendi. 
     Çevreci girişimden yapılan açıklamada, "Sakinlerinin çevrelerine yatırım yaptıkları, trafiği azaltılmış ve yayalara önem verilen, bisiklet gibi az kirleten ve daha etkili taşıma olanakları sunan bir kent modeli öneriyoruz" ifadesi kullanıldı. 
     Bu arada, bir başka çevreci grup da, boğa güreşine yetkililerin verdiği desteği kınayarak, bu desteğin kesilmesini istedi. 
     Hayvanların haklarına saygı gösterilmesi çağrısı yapan çevreciler, boğa güreşini "hayvanlara işkence" olarak niteledi. 
     
</TEXT>
</DOC>
