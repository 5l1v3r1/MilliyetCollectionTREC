<DOC>
<DOCNO> 393295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/yazar/tamer.html </URL>
<DATE> 2005/11/09/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
AB'ye uyumda turizmi öne alsak... 
</HEADLINE>
<TEXT>

Kapalıçarşı gibi, turist için ülkemizin simgesi haline gelmiş bir yerde, esnafın Türkiye'nin imajına zarar vermesine neden izin verilir 

Okurum Erol Ayvaz, turisti Türkiye'ye gelmekten caydıran hususlardan kurtulmanın yolunu, AB ile uyum yasalarında görüyor 
"Türkiye'de başınızı dinlemek için tatile çıktığınızda sizi sinirlendiren sadece hanutçular değil. En başta, kaldığınız otelin yakınındaki diskolar, otel müşterisini uyutmuyor. 
Turizm polisinin muhakkak derlenip toparlanması lazım. Fakat tam da AB ile müzakerelerin başladığı bu dönemde, belki turizm maddesi öne alınabilir ve AB ile mevzuata uyum çerçevesinde Türkiye'deki kanunlarda değişikliğe gidilebilir. Yunanistan, İtalya veya İspanya'daki esnafın bizim esnaftan pek farkı olduğunu sanmıyorum, fakat adamlar turisti rahatsız etmezler." 
Amerika'dan gelen aşağıdaki 2 okur mektubuyla birlikte Başbakan Erdoğan'ın dikkatine sunarız. 

ABD'de kurallar konur ve uygulanır 
Bu tür olaylara tahammül edemeyip katil olmamak için yıllar önce Amerika'ya yerleştim. Burada insanlara uymaları için kurallar konur ve bunun uygulanıp uygulanmaması siyasi iradenin inisiyatifine bırakılmaz. 
Şik yetinizden 1 dakika sonra nereden çıkıp geldiğini anlayamadığınız bir polis gelir ve adamı tutuklayıp ertesi günkü mahkemede savcının önüne çıkartır. Savcı adama, ilk seferinde affetmesinin koşullarını ve tekrar karşısına gelmesi halindeki cezasını söyler ve gönderir. Bu olay kayıtlara geçmiştir ve plaka numarası gibi herkesin kimlik numarası da olduğundan ABD'nin neresine giderse gitsin bilgisayardan görünecektir. 
Dolayısıyla çözüm, "Yapanın yanına k r kalır" imajını ortadan kaldıracak yasal düzenlemelerin yapılmasından ve sıkı denetimden geçmektedir. 
Uğur Soylu AMERİKA 

Kapalıçarşı, Türk imajını zedeliyor 
Lütfen bir turist hanıma ya da 3 - 5 kişilik bir turist grubuna ricada bulunun ve birlikte Kapalıçarşı - Sultanahmet civarında, turist gibi gezinin. Duyacaklarınızı şimdiden yazayım ki, sinirleriniz bozulmasın. Müsait olmayanları yazmıyorum 
Geçen yıl Amerikalı eşim ve 2 Japon dostumla gezerken duyduklarım 
Bir esnaf diğer esnafa "Abi bunlar faredir fareee" Mal almadan gezen demek istiyor Bir esnaf malı pazarlık yaparak sattıktan sonra, Japon müşterinin suratına "Sen 10 bin Yeni para mı sanıyorsun " diye bağırıyor.Bir başkası, "Madem mal almayacaksın, niye dükk nıma bakıyorsun" diyor. 
Sonunda iyi ki dostlarım ve eşim Türkçe bilmiyor dedim. 
Turizm geliri artmıyor diye konuşmakla bu iş olmaz. Türkiye'nin elindeki bu tarihi miras başka bir ülkede olsa neler yapmaz 
Kapalıçarşı gibi İstanbul'a gelen her turistin mutlaka gittiği, ülkenin neredeyse sembolü olmuş bir yerde, Türkiye'nin imajına zarar verenlerin esnaflık yapmalarına nasıl izin veriliyor diye düşündüğüm bile oluyor bazen. 
Umarım, ses getirinceye kadar bu yazı dizinizin peşini bırakmazsınız. Bu da ülkemiz için yapılabilecek en iyi hizmetiniz olur. Bu önemli konuyu sizin dikkatinize getirdiği için Sami Kohen'e teşekkür ediyorum. 
Kaan Taşkıran AMERİKA 



</TEXT>
</DOC>
