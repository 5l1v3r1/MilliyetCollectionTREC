<DOC>
<DOCNO> 390867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/son/sonsiy05.html </URL>
<DATE> 2005/10/30/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Hatay'dan Fransa’ya 2 milyar Euro’luk tazminat davası 
</HEADLINE>
<TEXT>

     Ufuk AKTUĞ DHA 

      HATAY’ın İskenderun İlçesi’nde avukat Maruf Kaymaz, adını açıklamadığı 2 öğretmen müvekkili adına, Hatay ve İskenderun’un işgali sırasında yeraltı ve yerüstü kaynaklarını sömürdüğü iddiasıyla Fransa aleyhine Avrupa İnsan Hakları Mahkemesi’ne AİHM 2 milyar Euro’luk maddi ve manevi tazminat davası açtığını söyledi. 
     Avukat Maruf Kaymaz, AİHM’e 1 milyar Euro'su manevi, 1 milyarı ise, maddi olmak üzere 2 milyar Euro’luk tazminat davasını İskenderun’da oturan iki müvekkili adına açtığını söyledi. Kaymaz, müvekkillerinden birinin tarih, diğerinin edebiyat öğretmeni olduğunu, Fransa'nın Hatay’ı işg l ettikleri yıllarda bu ilin yeraltı ve üstündeki kaynakları sömürerek, bunu 20 yıl süreyle çıkarları için kullandığını bölge halkının ekonomik açıdan gelişemediğini öne savunduklarını bildiren Kaymaz, şöyle dedi 
     Müvekkillerim, işgalin yarattığı siyasi belirsizliğin bölge halkının kafasında ve sosyal yaşamında uzun yıllar karışıklığa neden olduğunu ileri sürüyor. Fransa’nın bugünkü zenginliğinin nedenini de Hatay bölgesindeki sömürü olarak gösteriyorlar. Bu nedenle Fransa’dan toplam 2 milyar Euro tazminat istiyorlar.'' Kaymaz, müvekkillerinin tazminat talebiyle ilgili dilekçelerini bugün AİHM’e gönderdiğini de ekledi. 
     BENZER DAVALAR AÇMIŞTI Avukat Kaymaz, daha önce de, adını açıklamadığı bir işadamı adına Çanakkale Savaşı’nda İnsanlık değerlerini hiçe saydıkları ve Türkiye’nin gelişmesini engelledikleri’ gerekçesiyle İngiltere ile Fransa hakkında AİHM’e 1 milyar dolarlık maddi ve manevi tazminat davası’ açmıştı. Maruf Kaymaz, ayrıca adını açıklamadığı bir başka müvekkili adına da Sera etkisinin azaltılarak, küresel iklim değişikliklerinin ve doğal dengenin korunmasını amaçlayan Birleşmiş Milletler BM İklim Değişikliği Çerçeve Sözleşmesi Kyoto Protokolü’ne imza atmayarak tüm canlıların yaşamını tehdit ettiğini’ öne sürdüğü ABD ve Avustralya aleyhine 100 milyon dolarlık tazminat davası açmıştı. Kaymaz'ın açtığı davalar arasında, ayrıca ABD’nin Irak’a açtığı savaş sırasında Türkiye’nin de savaşa girmesinden korkan, yine adını açıklamadığı işadamı müvekkilinin Rus asıllı eşinin psikolojik bunalıma girip, çocuğu ile birlikte Rusya’ya kaçması nedeniyle ABD ve İngiltere aleyhine 1'er milyar dolar manevi tazminat davası da bulunuyor. 
     Bu başvurulardan, Rus kadınla ilgili olanı kabul edildi, diğerlerine AİHM henüz cevap vermedi. 
     
</TEXT>
</DOC>
