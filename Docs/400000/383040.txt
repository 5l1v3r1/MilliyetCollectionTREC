<DOC>
<DOCNO> 383040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/spor/ykocaomer.html </URL>
<DATE> 2005/10/01/ </DATE>
<TIME>  </TIME>
<AUTHOR> Yavuz KOCAÖMER  </AUTHOR>
<HEADLINE>
Zihinsel Engelliler Spor Federasyonu 
</HEADLINE>
<TEXT>



Geçen yıl yapılan Zihinsel Engelliler Spor Federasyonu Başkanlık seçimlerinde, yılların başkanı Tarık Bitlis, aday Muhammed Abdullah Tuncay ile eşit sayıda oy alarak, daha sonra kura sonucu başkanlığına devam etmeye başlamış idi. 
Kendisine devamlı yaptığımız eleştirirlerde, basına hiçbir bilgi vermediği, Zihinsel Engelliler Spor Federasyonu'nun Özel Olimpiyatlar'ın bir şubesi gibi çalışmaya devam etmesi yönünde idi. Aradan geçen yaklaşık 9 ayda Tarık Bitlis'ten yine ses yok. Web sitesi olmayan ender federasyonlarımızdan biri. H l 90'lı yılların federasyonları gibi yönetiliyor. Federasyon ne yapar Elit sporcular konusundaki çalışmaları nelerdir Uluslararası Zihinsel Engelliler Spor Federasyonu INAS ile ilişkileri ne seviyededir Gençlik ve Spor Genel Müdürlüğü'nde bu sorular, bu federasyona yöneltiliyor mu İsterseniz bildiklerimizi yazalım, kararı siz verin. 
Zihinsel engelliler sporu ülkemizde özel olimpiyatlar çerçevesinde yürütülüyor, federasyon da bildiğimiz kadarıyla devletin kendisine verdiği bütçenin bir bölümünü, yurtdışı kaynaklı olan ve Türkiye'de temsilciliği Dilek Sabancı tarafından yürütülen Özel Olimpiyatlar'a aktarıyor. Bizim de itirazımız bu noktada. 
Zihinsel Engelliler Federasyonu kendi programı yerine, Özel Olimpiyatlar'a uygun programlar hazırlıyor ve işin kolayına kaçıyor. Eğer bu durum düzelmezse, o zaman Zihinsel Engelliler Spor Federasyonu'na ne ihtiyaç var Kapatırsınız federasyonu, özel olimpiyatlar çerçevesinde zihinsel engelliler spor yapmaya devam ederler. 
Bakalım bu yazımızdan sonra Tarık Bitlis, federasyonun ilk 9 aylık gerçek özel olimpiyatlarla ilgisi olmayan konularda ne gibi etkinlikler yaptığını açıklayacak mı 



</TEXT>
</DOC>
