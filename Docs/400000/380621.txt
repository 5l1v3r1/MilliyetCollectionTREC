<DOC>
<DOCNO> 380621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sonspo02.html </URL>
<DATE> 2005/09/22/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Ve Şükrü Saracoğlu Stadı huzurlarınızda... 
</HEADLINE>
<TEXT>

     Önce Samandıra Tesisleri’ni bitirdi ve takımı buraya taşını Başkan Aziz Yıldırım. Ardından Dereağzı’nı eklediği yeni çim sahalarla altyapı için cennet haline getirdi. Fikirtepe’den sonra Faruk Ilgaz Tesisleri’ne kazmayı vurup, 5 yıldızlı otel konforunda yeniden inşaa etti. Asıl rüyası ise Şükrü Saracoğlu’nu yenilemekti. Önce maraton tribününü yıktı, sonra sırasıyla kale arkalarını. Çehresi süratle değişiyor, Saracoğlu bir futbol mabedi haline geliyordu. Ama bir eksik vardı Numaralı tribünler. 
     
     24 saat 3 vardiya 
     Mart ayında kazma vuruldu ve stadın kalan son eski bölümü de yıkıldı. Sıra inşaattaydı. Çoğu kimse, Tribünlerin Şampiyonlar Ligi’ne yetişmesi imkansız. Fenerbahçe başka sahada oynayacak'' diye düşünüyordu. İnşaatı üstlenen yönetici Nihat Özbağı ise aksini. Günün 24 saati 3 vardiya halinde hummalı bir çalışma sürüyordu. Önce bir blok, ardından diğer blok bitirildi. Artık orta bölüm kalmıştı. Bir yandan bitirilen yerlere seyirci alınırken, diğer yandan son bölümde yoğun bir faaliyet yürütülüyordu. 
     
     Yeni akustik düzen 
     Son bölümün betonlaması da yapıldı ve Fenerium adı verilen tribün tüm ihtişamıyla ortaya çıktı. Önce Kayserispor, ardından da PSV ile oynanacak Şampiyonlar Ligi maçında Saracoğlu, yepyeni çehresiyle taraftarın beğenisine sunulacak. Stadın görüntüsünden daha da önemlisi, yeni akustik düzenin hizmete girecek olması. Bu konuya büyük önem verildi ve taraftarın yaptığı tezahüratın daha etkili, gür bir şekilde sahaya yansımasını sağlayacak bir akustik oluşturuldu. İlk deneme de cumartesi günü 
     
</TEXT>
</DOC>
