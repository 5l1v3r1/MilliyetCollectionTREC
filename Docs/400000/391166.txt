<DOC>
<DOCNO> 391166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sontur07.html </URL>
<DATE> 2005/10/31/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Kurtarırken kalçasını çıkardılar 
</HEADLINE>
<TEXT>

     
     Hilal YÜKSEL SİVAS, DHA 
     
SİVAS’ın Yıldızeli ilçesine bağlı Yusufoğlan köyünde yaşayan yaşındaki Ali Kalender, kışlık odun kesmek için traktörüyle gittiği dağda yolların çamur olması nedeniyle kayarak devrilen traktörün altında kaldı. Sıkıştığı traktör tekerleğinin altından zorlukla çıkarılan Ali Kalender hastanede tedavi altına alındı. Vatandaşın kurtarmak için çekmesi sonucu Ali Kalender'in kalçsının çıktığı belirlendi. 
     Yıldızeli ilçesine bağlı Yusufoğlan köyünde yaşayan Ali Kalender, bugün sabah saatlerinde komşuları ile birlikte kışlık odun kesmek için traktörüyle ormanlık alana gitti. Havanın yağışlı olması nedeniyle kayganlaşan çamurlu yolda Ali Kalender’in kullandığı 58 YA 618 plakalı traktör kayarak devrildi. Ali Kalender ters dönen traktörün tekerleğinin altında sıkıştı. Birlikte dağa gittiği komşuları, Kalender’i sıkıştığı yerden çekerek çıkarmaya çalıştı. Uzun uğraşlar sonunda çıkarılan Kalender, yaralı olarak Sivas Sultan 1’inci İzzettin Keykavus Devlet Hastanesi’ne getirildi. 
     
     ÇEKİLİRKEN KALÇASI ÇIKMIŞ 
     Burada yapılan incelemeler sonucu yaralının sıkıştığı yerden çekilirken sol kalçasının çıktığı, sol ayağında kırıklar bulunduğu ve vücudunun çeşitli yerlerinde ezilmeler olduğu belirlendi. Hastanede tedavi altına alınan Ali Kalender, Dağa odun kesmeye gidiyorduk. Yollar kayganlaşmıştı. Bir anda traktör kaydı ve takla atmaya başladı. Daha sonra kendimi traktörün altında sıkışmış bir halde buldum. Nasıl oldu anlamadım. Herşey bir anda oldu. Şansım varmış ki ucuz atlattım.'' dedi. 
     Tedavisi devam eden Ali Kalender’in sağlık durumunun iyi olduğu bildirildi. 
     
</TEXT>
</DOC>
