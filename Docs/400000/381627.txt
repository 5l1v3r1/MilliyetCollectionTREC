<DOC>
<DOCNO> 381627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sonspo11.html </URL>
<DATE> 2005/09/26/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Ankara takımları haftayı kayıpsız geçti... 
</HEADLINE>
<TEXT>

     Futbolda, Turkcell Süper Ligi'nin 7. haftasında Başkent Ankara'yı temsil eden Gençlerbirliği ve Ankaragücü ligdeki ilk galibiyetlerini alırken, Ankaraspor ise ikinci kez 3 puanı hanesine yazdırdı. 
     Ligin ilk haftasında Gençlerbirliği Fenerbahçe'yi konuk etti ve karşılaşma 0-0 tamamlandı. İlk haftada Ankaragücü, Vestel Manisespor deplasmanından 2-2, Ankaraspor ise Denizlispor deplasmanından 1-1'lik skorlarla döndüler. 
     İkinci haftada Gençlerbirliği, Ankaraspor ile 0-0 berabere kalırken, Ankaragücü kendi sahasında Galatasaray'a 1-0 yenilmekten kurtulamadı. 
     Ankaraspor'un ilk galibiyetini aldığı ligin üçüncü haftasında Diyarbakırspor'u 2-1 yenerken, Gençlerbirliği, Beşiktaş'a 2-0, Ankaragücü ise Trabzonspor'a 3-1 yenildi. 
     İki Ankara takımının, 2 Kayseri temsilcisine boyun eğdiği dördüncü haftada Ankaragücü, Kayseri Erciyesspor'a 2-1, Gençlerbirliği de deplasmanda Kayserispor'a 2-0 yenilmekten kurtulamadı. 4. haftada Ankaraspor ise Çaykur Rizespor ile 0-0 berabere kalarak 1 puanın sahibi oldu. 
     Fenerbahçe'nin, Şükrü Saraçoğlu'nda Ankaraspor'u 2-1 yendiği 5. haftada, Gençlerbirliği ligdeki ilk gölünü bulduğu Konyaspor maçından 1-1'lik, Ankaragücü ise Denizli deplasmanından 0-0'lık eşiklikle sahadan ayrıldı. 
     Ligin 6. haftasında ise hiç galibiyeti bulunmayan Ankaragücü ve Gençlerbirliği başkent derbisinde karşı karşıya geldi. Bu maçta 1-1'lik skorla sonuçlanırken, Ankaraspor-Samsunspor maçı 3-3 tamamlandı. 
     
     BAŞKENTİN KAYIPSIZ HAFTASI 

     Gençlerbirliği ve Ankaragücü'nün ilk galibiyetlerini alarak 3 puanla tanıştıkları ligin 7. haftasında ise başkent temsilcileri rakip kalelere toplam 7 gol attılar. 
     Ankaraspor, Beşiktaş'ı, Gençlerbirliği de Malatyaspor'u Ankara 19 Mayıs Stadı'nda aynı sonuçla 2-0 yenerken, Ankaragücü, Malatyaspor'u deplasmanda 3-0 ile geçerek 3 puanla ligin 7. haftasında tanıştı. 
     
</TEXT>
</DOC>
