<DOC>
<DOCNO> 384548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sonspo11.html </URL>
<DATE> 2005/10/06/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
İspanyol basını Valencia, Nihat ile önsözleşme imzaladı 
</HEADLINE>
<TEXT>

     İspanyol spor gazetesi As’da yazan köşe yazarı Enrique Marin, Real Sociedad’ta oynayan Nihat Kahveci’nin Valencia kulübü ile önsözleşme imzaladığını ileri sürdü. 
     Marin’in bugünkü yazısında, "Uzaklara gitmeye gerek yok, çok iyi kaynakların bana anlattığına göre Valencia, Nihat’ın noterde imzaladığı 1 Ocak 2006 tarihinde geçerli olan önsözleşmeye sahip" iddiasını ortaya attı. 
     Real Sociedad’ın sezon sonunda sözleşmesi sona erecek olan Nihat’ın sözlşemesini uzatmak istediği de belirtilirken, Türk futbolcunun futbolcu olarak sahip olduğu değerleri hem ekonomik açıdan hem de kariyeri açısından yeni sözleşmesinde değerlendirmek istediği kaydedildi. 
     Yazıda, Real Sociedad’ın Spor Direktörü Jose Mari Bakero’nun Nihat’a uzun süreli bir kontrat ve takımdan ayrılması halinde transferinden yüzde alma teklifini götüreceği iddia edildi. 
     Sezon başından önce transfer iddialarında Nihat’ın adı sıkça Valencia tarafından dile getirilirken, son haftalarda bu söylentiler tekrar gündeme geldi. 
     Nihat ise yaptığı açıklamalarda, sezon sonuna kadar transfer konusunu konuşmayacağını, "Real Sociedad’ın oyuncusu olduğunu" söylemişti. 
     
</TEXT>
</DOC>
