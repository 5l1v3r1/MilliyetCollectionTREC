<DOC>
<DOCNO> 393122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sonspo02.html </URL>
<DATE> 2005/11/08/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Tigana Ailton'u istemiyor Beşiktaş'ın ilk adayı Lazarov... 
</HEADLINE>
<TEXT>

     Yönetim, bekleyelim diyor, ancak Tigana, Ailton'a hiç de sıcak bakmıyor. Fransız hoca, bugün Brezilyalı ile görüşüp, kararını verecek. 
     
     Geçmiş değil gelecek’ 

     Tam bir hafta önce göreve başlayan Jean Tigana, yakın zamanda neşteri vuracak. Takım içindeki sıkıntıları tespit eden Fransız hoca, revizyona, Goncalves Da Silva Ailton’la başlamakta kararlı. Yöneticiler, büyük umutlarla transfer edilen, ancak bir türlü bekleneni veremeyen Sambacı için Biraz daha beklemeliyiz'' görüşünde... Ancak Tigana’nın bu konuya bakışı bir hayli farklı... Brezilyalı yıldızdan memnuniyetsizliğini gizlemeyen Beşiktaş Teknik Direktörü, hazırladığı raporda da ilginç tespitlere yer verdi Kariyeri belli, ancak futbolda geçmiş değil, bugün ve yarın önemli...'' 
     
     Harekat başlatılıyor 

     Bugün Ailton ile görüşecek olan Tigana, tecrübeli golcü hakkındaki görüşlerine şöyle devam etti Performansından memnun değilim. Üstelik bunun nedenini de tam olarak bilmiyorum. Fiziki yorgunluk, uyumsuzluk ya da taktiksel anlamda sıkıntıları olabilir. Hatta bunların dışında bazı olaylar da olabilir. Ben, bu tür sorunları çözmek için buradayım. Antrenörlerin işi de budur zaten...'' Fransız hocanın bir dediğini iki etmemekte kararlı olan yönetim kurulu da devre arası transferleri için şimdiden atağa kalktı. Büyük ihtimalle bir sol kanat, bir savunmacı, bir de santrfor alınacak. 
     
     İlk adayları Lazarov 

     Sol kanat için belirlenen ilk aday, uzun süredir Türkiye’de forma giyen Zdravko Lazarov... Bu sezon da Gaziantepspor’daki performansıyla dikkat çeken Bulgar yıldızla temasa geçildi. Çok yakında Başkan Celal Doğan’ın kapısı da çalınacak. Beşiktaş, Lazarov için Antep’e takas teklifinde bulunacak. Bu arada Çalımbay döneminde kadro dışı bırakılan Emre Aşık, Okan Koç ve Tayfun Korkut için de yeni bir umut belirdi. Antrenör Zeki Önatlı’dan bu oyuncular hakkında ayrıntılı rapor isteyen Tigana’nın kısa süre içinde üç yıldızın geleceği konusunda karar vereceği ifade edildi. 
     
</TEXT>
</DOC>
