<DOC>
<DOCNO> 359118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sontur53.html </URL>
<DATE> 2005/07/07/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Fatih Ormanı'nda saldırıya uğrayan genç kız öldü, arkadaşı yaralandı 
</HEADLINE>
<TEXT>

     Sultanbeyli Fatih Ormanı’nda kimliği henüz belirlenemeyen bir kişinin silahlı saldırısına uğrayan genç kız öldü, arkadaşı ağır yaralandı. 
     Gezmek için motosikletle Fatih Ormanı’na giren ve özel bir şirkette kurye olarak çalıştığı belirtilen Mustafa Demir ile kız arkadaşı Hatice İriş, burada bir kişinin silahlı saldırısına uğradı. 
     Mustafa Demir ile Hatice İriş, Demir’in cep telefonuyla bir arkadaşından yardım istemesi üzerine olay yerine sevk edilen ambulansla Kartal Dr. Lütfü Kırdar Devlet Hastanesi’ne kaldırıldı. 
     Vücuduna 6 kurşun isabet ettiği öğrenilen İriş, ameliyata alındı ancak kurtarılamadı. 3 kurşunla yaralanan Demir’in tedavisinin yoğun bakım ünitesinde devam ettiği belirtildi. 
     Bu arada, aynı bölgede son 8 ay içinde 3 kişinin ölümüyle sonuçlanan saldırıların aynı kişi tarafından gerçekleştirilmiş olabileceği üzerinde duran polisin, soruşturmayı bu yönde genişletilerek sürdürdüğü kaydedildi. 
     
</TEXT>
</DOC>
