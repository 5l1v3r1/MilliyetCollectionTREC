<DOC>
<DOCNO> 372580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sontur30.html </URL>
<DATE> 2005/08/24/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Hırsız, gazeteciyi bıçakladı 
</HEADLINE>
<TEXT>

     Eskişehir'de bir yerel gazetenin genel yayın yönetmeni, evine giren ve karşı koyduğu hırsız tarafından, bıçaklandı. 
     AK Haber Gazetesi'nin Genel Yayın Yönetmeni Ali Akyüz, Batıkent Mahallesi Çaykent Sitesi'nde bulunan apartmanın birinci katındaki evinde pencereyi açık unutup yattığını, sabaha karşı duyduğu sesler üzerine uyandığında hırsızla karşılaştığını anlattı. 
     Hırsızın, oda kapısının arkasında asılı duran pantolonunun ceplerini karıştırdığını gördüğünü kaydeden Akyüz, şöyle devam etti 
     ''Duyduğum sesler üzerine kim var orada diye seslendim. Hırsız da beni uyu yoksa seni bıçaklarım diyerek, tehdit etti. Yataktan kalkarak, hırsızla boğuşmaya başladım. Bu sırada hırsız beni sol kaburgamdan bıçakla yaraladı ve pantolonumun cebinden aldığı 500 YTL ile pencereden atlayıp kaçtı. Henüz kimliği belirlenemeyen hırsızı bir kişiyle birlikte uzaklaşırken gördüm.'' Akyüz, olayı polise bildirdikten sonra, evde bulunan çocukları tarafından Yunusemre Devlet Hastanesi'ne götürüldüğünü söyledi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
