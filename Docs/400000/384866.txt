<DOC>
<DOCNO> 384866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sonspo20.html </URL>
<DATE> 2005/10/07/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Galatasaray idmanlarına Ramazan ayarı 
</HEADLINE>
<TEXT>

     Galatasaray, Turkell Süper Ligi'nde gelecek hafta Kayseri Erciyesspor'la yapacağı maçın hazırlıklarını tek antrenmanla sürdürdü. 
     Teknik direktör Eric Gerets yönetiminde, Florya Metin Oktay Tesisleri'nde yapılan ve yaklaşık bir saat süren çalışmada futbolcular, dar alanda pas ve şut çalışması gerçekleştirdiler. 
     Antrenmana, milli takımlarda bulunan oyuncuların yanı sıra, sakatıkları bulunan Ayhan, Hasan Şaş ve Sabri de katılmadı. Tedavileri süren futbolcular Altan, Ümit, Cihan ve Hasan Kabze ise hafif koşu yaptı. 
     Ayrıca, antrenmanda antrenör Erdal Keser'in oğlu Deniz'in de takımla birlikte çalışması dikkat çekti. 
     Teknik direktör Eric Gerets, milli maç arası nedeniyle boş geçilecek hafta sonunda oyuncularına 2 gün izin verirken, Kayseri Erciyesspor maçı hazırlıklarına 10 Ekim Pazartesi günü yeniden başlanacağı ifade edildi. 
     Diğer yandan sarı-kırmızılılarda akşam antrenmanlarının Ramazan ayı süresince saat 21.00'de yapılacağı açıklandı. 
     
</TEXT>
</DOC>
