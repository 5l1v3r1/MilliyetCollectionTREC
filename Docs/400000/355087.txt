<DOC>
<DOCNO> 355087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/soneko02.html </URL>
<DATE> 2005/06/24/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Telekom'un özelleştirmesinde son gün 
</HEADLINE>
<TEXT>

     Türk Telekom'un yüzde 55'lik bölümünün blok satışı için yapılacak olan özelleştirme ihalesinde son teklifler bugün mesai saati bitime kadar verilecek. 
     Türk Telekom'un özelleştirme ihalesinde 24 kasımda başlayan süreç, bugün son tekliflerin alınması ile sona erecek. 
     Türk Telekom'un özelleştirme ihalesi için ortak girişim grubu olarak dört grup başvurdu. Başvurular Özelleştirme İdaresi Başkanlığı tarafından kabul edilirken, bu gruplar Etisalat, Koç, Öger ve Turktel olarak açıklandı. 
     
     Gruplarda kimler var 
     Özelleştirme İdaresi'nden yapılan açıklamaya göre, Türk Telekom İhale Komisyonu tarafından yapılan değerlendirme sonucunda, ihaleye katılması onaylanan ortak girişim grupları şöyle 
     Etisalat Ortak Girişim Grubu Cetel-Çalık Enerji Telekomünikasyon A.Ş. -Dubai Islamic Bank -Abu Dhabi Natıonal Insurance Company -Etisalat-Emirates Telecommunicatıons Corporation Koç Holding Ortak Girişim Grubu Koç Holding A.Ş. -The Carlyle Group L.L.C Oger Telecoms Ortak Girişim Grubu Oger Telecoms L.L.C -Saudi Oger Ltd. 
     Turktell Ortak Girişim Grubu Turktell Bilişim Servisleri A.Ş. -Gen-Pa Telekümünikasyon ve İletişim Hizmetleri Sanayi ve Ticaret A.Ş. -Tekofaks Ofis ve Haberleşme Ürünleri Pazarlama A.Ş. -Kurtson Maden ve Sanayi İşletmeleri A.Ş. 
     Türk Telekom ihalesinde son teklif süresi ise 24 haziran cuma bugün günü dolacak. Bu konsorsiyumlarda yer almayıp, daha önce ihale sürecine katılan ve önyeterliliklere haiz olan istekliler de Telekom'a teklif verebilecek. 
     
     İhale süreci 
     Türk Telekom'un yüzde 55'inin blok olarak satışı için 25 kasım 2004'de ihale ilanına çıkıldı ve ilgili yatırımcıların ön yeterlilik başvurusu yapması için son tarih de 11 ocak olarak belirlendi. İhalede son teklif verme tarihi ise 31 mayıs 2005 olarak açıklanmıştı. Ancak şirketlerden gelen talep üzerine Türk Telekom son teklif verme tarihini 24 hazirana erteledi. 
     Bu çerçevede, nihai ortaklık yapısına ilişkin taahhütlerin verilmesi de önce 17 mayıstan 10 hazirana, ardından da 17 hazirana uzatıldı 
     
</TEXT>
</DOC>
