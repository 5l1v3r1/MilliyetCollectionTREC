<DOC>
<DOCNO> 379354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/spor/spo04.html </URL>
<DATE> 2005/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon karıştı 
</HEADLINE>
<TEXT>



Bordo-Mavililer'in Sivas maçından 2-1'lik yenilgiyle ayrılması camianın tepkisini çekerken, eleştiriler Başkan Atay Aktuğ, yöneticiler ve Teknik Direktör Şenol Güneş üzerinde yoğunlaştı. 
Taraftarlar, Şenol Güneş'e Szymkowiak'ın yokluğunda topu oyuna en iyi sokan isim olan Adem Koçak'a görev vermemesi, İbrahim Ege, Hüseyin, Lee Yong gibi 3 savunma ağırlıklı futbolcuyla sahaya çıkması, daha önce bulduğu şansları kötü kullanan Tomas Jun'da ısrar edip, Mehmet Yılmaz'ı bir kenara itmesi nedeniyle eleştirildi. 
Bordo - Mavililer, yönetimi de ağır bir şekilde eleştirdiler. Tolga Seyhan'ın satılmasının yanlış olduğunu savunan taraftarlar, son dakikada transfer edilen Jun'un yanlış seçim olduğunu belirttiler. 

Güneş'ten fırça 

Trabzonspor, Sivas maçının ardından izin yapmadan çalışmalara başladı. Futbolcularıyla konuşan Güneş, "Bu yenilgiden ders çıkarmazsak çok daha büyük felaketlerle karşılaşabilirsiniz. Sizi tanıyamadım. Kendinize gelin" dedi. 


</TEXT>
</DOC>
