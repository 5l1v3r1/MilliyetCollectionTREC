<DOC>
<DOCNO> 376822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur11.html </URL>
<DATE> 2005/09/08/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
60 yıllık eşinin ölümüne 4 saat dayanabildi 
</HEADLINE>
<TEXT>

     
     Sefer TALAY BURHANİYE Balıkesir , DHA 
     
BALIKESİR'in Burhaniye İlçesi'nde, 79 yaşındaki Ömer Sungur, 60 yıllık eşi aynı yaştaki eşi Mevlüde Sungur'u kaybettikten 4 sonra fenalaşarak yaşamını yitirdi. 
     Mahkeme Mahallesi, Sakarya Sokak, 13 numaralı evde oturan ve iki yıldır felç nedeniyle yatağa mahkum yaşayan Mevlüde Sungur, dün 18.30 sıralarında aniden fenalaştı, 112 Acil Servis ambulansıyla Burhaniye Devlet Hastanesi'ne kaldırıldı. Yaşlı kadının kalbinin durduğu ve yaşamını yitirdiği belirlendi. 
     Kahvehaneden evine dönen bir çocuk babası Ömer Sungur, eşinin ölüm haberini duyunca fenalaştı. Bu kez ambulans Ömer Sungur için çağrıldı. Burhaniye Devlet Hastanesi'ne getirilen Ömer Sungur'un beyin kanaması geçirdiği belirlendi. Sungur, yapılan tüm müdahalelere rağmen eşinden 4 saat sonra 22.30'da yaşamını yitirdi. 60 yıllık evli olduğu bildirilen Sungur çiftinin Burhaniye Devlet Hastanesi'nden alınan cenazeleri Kocacami'nde bugün öğlen kılınan cenaze namazının ardından Börülceköy Mezarlığı'nda toprağı verildi. İşçi kahyalığı yaptığı için ilçede Ömer Kahya’ diye bilinen Ömer Sungur ve eşi Mevlüde Sungur'un ölümü büyük üzüntü yarattı. 
     
</TEXT>
</DOC>
