<DOC>
<DOCNO> 362998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/yazar/pulur.html </URL>
<DATE> 2005/07/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir buzdolabı hik yesi... 
</HEADLINE>
<TEXT>


EKONOMİ yazısı yazmak çok zor hem bileceksin, hem bildiklerini anlatabileceksin, hem de anlattıklarını yazıya dökeceksin... 
Her işin erbabı var, mesela Güngör Uras, "Ayşe Hanım Teyze" diye başladı mı, bırakın "Ayşe Hanım Teyze'yi", koca koca adamlar bile onun yazılarını okuyup, sonra iri iri laflarla ahk m keserler. 

AZİZ Nesin, iktisat diye bir bilimin olduğundan kuşku duyardı, iktisadı bilimden saymazdı, hele ölmeden önce birinin kitabını okuyunca kestirip attı 
"Ben iktisadı bilim saymazdım, bu adamın kitabına baktıktan sonra anladım ki dedikleri doğruymuş " 

BİZİM de aklımıza bir başka örnek gelir... 
Enflasyon düşüyor, ekonomi düzeliyor diye diye bir alışveriş dükk nına giden, halkla konuşan bir zat keyfinden dört köşe saksafon çalarak bu mutluluğu kutlarken, ertesi gün ne oldu biliyor musunuz 
Çiller dönemindeki kriz patladı, her şey allak bullak oldu... 
Olaya milyonlarca televizyon seyircisi de şahittir. 

NEYSE, olur bunlar, biz şimdi, 20 yılda ekonominin ne hale geldiğini, Türk lirasının ne hale düştüğünü bir örnekle göstermeye çalışacağız. 

MAKBUZ, fatura, belge toplamak ona babadan kalmıştır. Babası, "Oğlum bu devletin işine, fukaranın gidişine akıl ermez " der dururdu 
"Bir gün gelir başına öyle bir dert açılır ki, ispat edemezsen yandın " 
İyi de, topla topla, sonra ne olacak 
Koyacak yer kalmıyor. 

GEÇENLERDE eskiyen buzdolabının yerine yenisini almak gerekti, fatura, makbuz zarfını karıştırırken eski buzdolabının alış faturası ve onarım faturaları eline geçti. 
Buzdolabını 1986 yılının haziran ayında 192.00 liraya yüz doksan iki bin lira almış... 
Aradan dört yıl geçmiş, 1990 yılının temmuz ayında buzdolabı arıza yapmış, servis gelmiş, birtakım parçalar değişmiş, 304 bin 150 lira ödenmiş, böylece dört yıl sonra alış bedelinden fazla tamir parası ödenmiş, buzdolabının toplam bedeli 496 bin 150 liraya çıkmış... 

TAMİRATTAN sonra 15 yıl geçmiş, gelmişiz bugüne... 
20 senelik buzdolabının ömrü dolmuş, yenisi lazım... 
Arçelik'in kampanyası var, eski buzdolabını 100 milyon liraya geri alıp, yeni buzdolabının bedelinden düşüyor, 1 milyar 194 milyon yerine, 1 milyar 094 milyon lira... 
Bu da altı taksitte... 

ŞİMDİ olaya şöyle bakalım... 
1986'da 192 bin liraya bir buzdolabı almak mümkün, şimdi ise milyardan başlıyor. 
Olayı bir de şöyle bakalım, 20 yıl önce 192 bin liraya aldığın buzdolabının eskisini, bugün 100 milyon liraya satıyorsun... 
K r mı, zarar mı 
Ama bilinen bir şey var Türk parasının ne hale düştüğü... 
192 bin lirayı dilenciye versen suratına atar, kenef ücretleri 500 bin lirayla 1 milyon lira arası değişiyor... 



</TEXT>
</DOC>
