<DOC>
<DOCNO> 377648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/spor/spo08.html </URL>
<DATE> 2005/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya puanla döndü 1-1 
</HEADLINE>
<TEXT>


Yeşil-Beyazlı takım, Gençlerbirliği deplasmanında 27'de Erhan Albayrak'ın golüyle öne geçti. Ancak 50'de Tayfun'un oyundan atılması hesapları alt üst etti. Başkent ekibi, puan için bastırdı, beraberliği Bogdanoviç ile kurtardı 


Süper Lig'de galibiyete hasret kalan Gençlerbirliği ile Başkent'te kozlarını paylaşan Konyaspor bir puanla yetinmek zorunda kaldı. 
Konyaspor, daha çok hücuma dönük bir kadro ile oyuna başlayan Gençlerbirliği önünde 27. dakikada Erhan Albayrak'ın golüyle 1-0 öne geçti. İlk yarı boyunca fazla fırsat yakalayamayan Başkent ekibinde, Erhan'ın şutunda top yan direkten döndü. 
İkinci yarıda Tayfun'un 50. dakikada oyundan atılması Gençlerbirliği'ni rahatlattı. 72. dakikada Bogdanoviç'in golüyle umutlanan Kırmızı - Siyahlılar'ın kalan dakikalardaki çabası galibiyete yetmedi. 

Maçın karnesi 
HAKEMLER Metin Aydoğan, Serkan Gencerler, Ömer Faruk Yeşil 
GENÇLERBİRLİĞİ Gökhan 6 - Erhan 6 , Erkan 6 , Risp 6 , İsmail Güldüren 6 - Mehmet Çakır 5 Dk.60 Marcio 5 , Ayman 6 , Sedat 6 Dk. 69 Mehmet Nas 5 , Sertan 5 Dk. 61 Uğur Boral 4 - İsaac 5 , Bogdanoviç 6 
YEDEKLER Ömer, Hasan Uğur, Doğa, Baki 
KONYASPOR Özden 6 - Yasin 6 , El Saka 6 , Ümit Bozkurt 6 , Erhan Albayrak 6 - Levent 5 Dk. 69 Erman Ergin 5 , Batista 6 , Zafer Demir 6 , Murat Hacıoğlu 5 Dk. 86 Farag - Tayfun 5 , Ceyhun 5 Dk. 68 Eray 5 
YEDEKLER Haluk, Volkan, Mustafa, Fırat 
SARI KARTLAR Batista, Murat Hacıoğlu Konyaspor 
KIRMIZI KART Tayfun Dk. 50 - Konya 
GOLLER Erhan Albayrak Dk. 27 , Bogdanoviç Dk. 72 

İlklerin günü 

Gençlerbirliği, ligde 433 dakika sonra golle tanıştı. Kırmızı - Siyahlılar, üçüncü beraberliğini elde ettiği beşinci haftada ilk kez fileleri havalandırmayı başardı. Yeni teknik direktör Mesut Bakkal ile yardımcısı Bülent Korkmaz ilk kez görev yaparken, yeni transfer Bogdanoviç de Başkent ekibindeki ilk sınavında ilk golünü kaydetti. 



</TEXT>
</DOC>
