<DOC>
<DOCNO> 371923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sonspo32.html </URL>
<DATE> 2005/08/22/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
"Devre arasında stattan ayrılan Gökdeniz'in tepkisi kendisinedir" 
</HEADLINE>
<TEXT>

     Trabzonspor ile Ankaragücü arasında yapılan karşılaşmada teknik direktör Şenol Güneş tarafından devre arasında oyundan alınan ve ikinci yarıyı izlemeden stattan ayrılan Gökdeniz'in bu tepkisinin kendisine olduğu bildirildi. 
     Trabzonspor Kulübü Profesyonel İşler Müdürü Caner Çuvalcıoğlu, Gökdeniz'in Ankaragücü maçında istediği gibi oynayamadığını belirterek, ''Devre arasında niye kötü oynadığını, neden gol kaçırdığını sorguladı. Çok üzgündü. Hoca da daha fazla zarar görmemesi için onu ikinci yarının başında oyundan aldı'' dedi. 
     Stattan ayrılışının teknik direktör Şenol Güneş'in bilgisi dahilinde olmadığını kaydeden Çuvalcıoğlu, ''Ancak yardımcı antrenörlerin gideceği konusunda bilgisi var. Bu futbolcuya ceza verilip verilmeyeceği konusu teknik direktör Şenol Güneş'in bileceği bir konudur'' diye konuştu. 
     
</TEXT>
</DOC>
