<DOC>
<DOCNO> 378812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/guncel/gun05.html </URL>
<DATE> 2005/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Jiletli işkenceci Onat yakalandı 
</HEADLINE>
<TEXT>


MUSTAFA KURTARAN İstanbul ANKARA Milliyet 

Ankara'da birlikte yaşadığı 17 yaşındaki M.K'ye jiletle işkence yapan Dursun Onat 25 , İstanbul Gaziosmanpaşa'da gizlendiği evde yakalandı. 
Akrabasının evinde gözaltına alınarak İstanbul Emniyet Müdürlüğü Asayiş Şubesi'ne getirilen Onat, daha sonra Şişli Etfal Eğitim ve Araştırma Hastanesi'nde sağlık kontrolünden geçirildi. Bu sırada, hastanede bazı kişiler Onat'a saldırmak istedi. Onat, gazetecilerin "Pişman mısın " sorusuna "Pişman değilim. Yine yaparım. Eşimin vücudunu başka erkeklere göstermemesi için yaptım" yanıtını verdi. 

Bakan Çubukçu ziyaret etti 
Kadın ve Aileden Sorumlu Devlet Bakanı Nimet Çubukçu da, boynundan topuklarına, göğüslerinden cinsel organına kadar 28 ayrı yerinde jilet ve kızgın bıçakla işkence gören genç kızı ailesinin evinde ziyaret etti. M.K. için tüm olanakları seferber edeceğini belirten Çubukçu, SHÇEK yetkililerine talimat verdi. 


</TEXT>
</DOC>
