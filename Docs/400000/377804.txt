<DOC>
<DOCNO> 377804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonspo12.html </URL>
<DATE> 2005/09/12/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Fenerbahçe İtalya'ya neşeli gitti... 
</HEADLINE>
<TEXT>

     Fenerbahçe, Avrupa Şampiyonlar Ligi E Grubu'nun ilk maçında AC Milan ile karşılaşmak üzere İtalya'ya gitti. 
     Sabiha Gökçen Havalimanı'ndan özel bir uçakla İtalya'ya giden Fenerbahçe kafilesinde tüm futbolcular yer alırken, oyuncuların oldukça neşeli olmaları dikkat çekti. 
     Hakan Bilal Kutlualp dışındaki tüm yöneticiler de kafilede yer alırken, 2. başkan Nihat Özdemir trafikte yaşadığı sıkışıklık nedeniyle uçağa son anda yetişti. Fenerbahçe'nin 116 kişilik kafilesinde Gaziantepspor Kulübü Başkanı Celal Doğan ile eski yöneticilerden Hamdi Akın da da yer aldı. 
     Fenerbahçe'yi havalimanında bir grup taraftar uğurlarken, futbolculara AC Milan maçı için başarılar dilediler. 
     
     VOLKAN ''KAZANACAĞIMIZI DÜŞÜNÜYORUM'' 

     Fenerbahçe'nin başarılı kaleci AC Milan maçını kazancaklarına inandığını söyledi. 
     İyi mücadele edildiği ve iyi konsantre olduklarında yenilmeyecek bir takımın bulunmadığını belirten Volkan, ''Bizim kalitemiz belli, Avrupa'da isim yapmış oyuncularımız var. İyi konsantre olursak iyi bir sonuç alabiliriz'' dedi. 
     Kaleci Volkan, her maça aynı konsantrasyon ile çıktığını ifade ederken, ''Gol yememeye çalışacağım. Gol yemezsem zaten bir puan alırız, gol de atarsak 3 puan alıp, mutlu bir şekilde döneriz'' diye konuştu. 
     Futbolculardan Serkan, kendileri için heyecanlı ve bir o kadar da zor bir serüvenin başladığını vurgulayarak, şunları söyledi 
     ''Bu sene grupta iyi işler yapacağımıza inanıyorum. Grubun en tehlikeli takımlardan biriyiz. İkinci tura çıkacağımıza inanıyorum. Takımda havamız iyi, oradan iyi bir skorla dönecek güçteyiz. Oradan bizim için iyi olacak puan ve puanlarla döneceğimize inanıyorum.'' Çok başarılı olmak istediklerini belirten Selçuk ise Avrupa'daki ilk adımlarını atacaklarını kaydederek, ''İnşallah yenilmeden geliriz. 3 puan alırsak çok başarılı oluruz, alamasak da yenilmeden gelmeliyiz. Oradan puan almak grupta bizim için artı olacaktır. İyi başlarsak öyle de gider. Alacağımız puan veya puanlar çok büyük avantaj olur, ondan sonra da önümüz açılır. Biz bunun bilincinde gidiyoruz'' İfadesini kullandı. 
     Zafer Biryol da bu maçta oynamak istediğini ancak sakatlığı nedeniyle forma giyemeyeceğini söyledi. Bu maçın hem Türk futbolu, hem de Fenerbehçe için çok önemli olduğunu kaydederken, ''Burdan alınacak galibiyet, hem Türk futbolunu hem de takımımızı ayağa kaldıracaktır. AC Milan'ı gözümüzde fazla büyütmemiz gerekir. Zor bir maç ama takımda herkes puan alanacağına inanıyor'' diye konuştu. 

     
</TEXT>
</DOC>
