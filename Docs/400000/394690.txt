<DOC>
<DOCNO> 394690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/yazar/pulur.html </URL>
<DATE> 2005/11/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hayır, türban işi bitmez... 
</HEADLINE>
<TEXT>


HAYIR, biz öyle düşünmüyoruz, Avrupa İnsan Hakları Mahkemesi karar verdi diye "türban" sorununun artık bittiğini düşünmüyoruz. 
Her ne kadar YÖK Başkanı Sayın Erdoğan Teziç, "Bu iş burada bitti" dese de, gazetelerimiz "Bu defter kapandı " diye başlık atsalar da "türban sorunu" bitmeyecektir, çünkü "türban" bir siyasi duruşun, tavrın simgesidir, bu siyasi görüş sürdükçe, "türban", kapıları zorlayacaktır. 

"TÜRBAN" sorununun ilk belirtisi 1968 yılında Ankara İlahiyat Fakültesi öğrencisi Hatice Babacan'ın başını kapatarak derslere girmesiyle başladı. Prof. Dr. Neşet Çağatay'ın "Ya başını açarsın, ya dışarı çıkarsın " uyarısına, Hatice Babacan, başını açmayıp, sınıftan çıkıp gitmekle yanıt verdi. Hatice Babacan, eğer yanılmıyorsak, bugün Devlet Bakanı ve AB Başgörüşmecisi olan Ali Babacan'ın h l sıdır. 

İŞTE olay bundan sonra büyüdü... 
Özellikle Turgut Özal ve ANAP'ın iktidarı sırasında "devlet ve rejim" sorunu haline geldi. Meclis, üniversitelerde türban takmayı serbest bırakan yasayı kabul ediyor, Cumhurbaşkanı veto ediyor, dava Anayasa Mahkemesi'ne gidiyor, Turgut Özal, "türban"ı kabul ettirebilmek için gayret gösteriyor, Erbakan Hoca başörtülü kızlara, seçimden önce "Rektörler size selam" duracak deyip, sırtlarını sıvazlıyordu. 

TURGUT Özal'ın, kendisiyle "türban" sorununu konuşan Malatya Milletvekili M. Bülent Çaparoğlu'na söyledikleri ilginçti. Çaparoğlu'na sabır öneriyor ve şöyle diyordu 
"Ben kafamın arkasında neler olduğunu, önüne getirmiyorum ki, görüp anlasınlar ona göre tedbir alsınlar." 
Turgut Özal'ın ne demek istediğini Bülent Çaparoğlu şöyle yorumluyordu 
"Kendisini saygıyla karşıladım. Daha önceki konuşmalarıyla bu son ifadesini bir arada düşününce, onun bir sene sonraki cumhurbaşkanlığı seçimini asıl hedef olarak gördüğü kanaatine vardım. Zannediyorum ki, cumhurbaşkanlığı seçilmesine gölge düşürecek bir davranışta bulunmaktan çekiniyordu." x 
Bu yoruma da bir yorum getirirsek, demek Turgut Özal, cumhurbaşkanı seçildikten sonra "türban"ı serbest bıraktıracaktı... 
Cumhurbaşkanı seçildi ama ömrü vefa etmedi. 

"TÜRBAN" kavgası sürüp gitti, Meclis'e bile "türbanlı" milletvekili sokmaya çalıştılar, beceremediler. 
Çünkü "türban" artık, bir başörtüsü biçimi olmaktan çıkmış, siyasi simge olarak insanları ayıran "sınır" haline gelmişti. Bir taraf kesinlikle "türban" diyor, diğer taraf "hayır" diyordu. 
Her ne kadar ortalıkta dolaşan birtakım "tatlı su liberalleri" iki taraflı oynasalar da... 

EVET, başa dönelim, bu "türban" işi bitmez, sürüp gider. 
Avrupa İnsan Hakları Mahkemesi'nin kesin olan bu kararı belki bazı insanları eski düşüncelerine kavuşturacak, onlar yine eski yerlerine döneceklerdir, dönmekte sınır yoktur ki 
Mesela Dışişleri Bakanı Abdullah Gül... 
Son karardan sonra, ilk işaretlerini verdi, "Kendi sorunlarımızı kendimizin çözeceğine inanıyorum" dedi. 
Bu ne demektir 
Avrupa bizim işimize burnunu sokmasın demektir. 
Avrupalı olmak için kapı kapı dolaştıktan sonra bu laflar edilir mi 
Edilir edilir, bal gibi edilir, Abdullah Gül'e de pek yakışır... 
O Abdullah Gül ki, "Türkiye'nin Avrupa Birliği'ne giremeyeceği kesindir" dememiş midir 
O Abdullah Gül ki, "Bunu Avrupalılar söylemektedir" dememiş midir 
O Abdullah Gül ki, "Avrupa Birliği bir Hıristiyan birliğidir" dememiş midir xx 
O halde 
"Her şey aslına rücu eder " diye bir laf vardır... 
Tabii bu saatten sonra edebilirse. 

x Meclis'te Başörtü Mücadelesi, M. Bülent Çaparoğlu'nun hatıraları, Şule Yayınları. 
xx Sayın Abdullah Gül, bu ve buna benzer cümlelerle dolu konuşmasını TBMM'nin 8 Mart 1995 günü 83. birleşiminde, Refah Partisi'nin sözcüsü olarak yapmıştır. Tereddüde düşüp, "Acaba böyle şeyler söylemiş miyim " şüphesine kapılmaması için kaynağımızı açıklıyoruz. 



</TEXT>
</DOC>
