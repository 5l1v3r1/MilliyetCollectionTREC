<DOC>
<DOCNO> 386393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sonsiy11.html </URL>
<DATE> 2005/10/13/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Milli takımın gol haberin, Erdoğan'a Schröder duyurdu... 
</HEADLINE>
<TEXT>

     Başbakan Recep Tayyip Erdoğan'ın "onur konuğu" olarak İstanbul'a gelen Almanya Başbakanı Gerhard Schröder, görevini Merkel'e devretmeden önce Türkiye'ye desteğini sürdürdü. Yemek sonrası konuşma yapan Alman Başbakanı, aynı saatlerde Arnavutluk karşısında Dünya Kupası Finallerine katılabilmek için ter döken A Milli Takımımızın gol haberini de salona duyuran kişi oldu. 
     
     GOL MÜJDESİNİ VERDİ 

     Başbakan Erdoğan'ın konuşmasının ardından 9. Senfoni eşliğinde kürsüye davet edilen Schröder, davetlilerce uzun süre alkışlandı. "Müzakerelerin hedefi Türkiye'nin AB'ye üyeliğidir. Başka bir şey değil. Sadece üyeliğidir" diyerek yeniden alkış alan Schröder, konuşması sırasında davetlilere gol haberi de verdi. Schröder, "Duymak istersiniz, Türkiye şu anda Arnavutluk karşısında 1-0 öne geçti. Dostum Erdoğan'la az önce konuştuğumuz gibi Türkiye'nin Almanya'daki Dünya Kupası'na katılmasını umut ediyoruz" deyince salonda alkış koptu. 
     Salondaki bir konuğun da konuşmalar sırasında cep televizyonundan maçı takip etmesi dikkat çekti. 
     
</TEXT>
</DOC>
