<DOC>
<DOCNO> 370776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/siyaset/asiy.html </URL>
<DATE> 2005/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kuzey Irak'a olası bir harek ta hazırız' 
</HEADLINE>
<TEXT>


Orgeneral Sarıışık, Diyarbakır merkezli 7. Kolordu Komutanlığı'ndaki törende, 'Sınır ötesi operasyon için hazırlıkların tamamlandığını' söyledi 


Türk Silahlı Kuvvetleri'nin TSK , bir sıcak takip veya sınır ötesi operasyon için Irak'a en kısa sürede intikal ve harek t yapmak üzere bütün hazırlıklarını tamamladığı açıklandı. 
Kritik açıklama, Kara Kuvvetleri Komutanlığı Eğitim ve Doktrin Komutanlığı'na EDOK "Komutan Yardımcısı" olarak atanan 7. Kolordu Komutanı Korgeneral Necdet Özel'in, görevini Korgeneral Cahit Sarsılmaz'a devretmesi nedeniyle düzenlenen törene katılan 2. Ordu Komutanı Orgeneral Şükrü Sarıışık'tan geldi. 

Hazırlıklar titizlikle yapıldı 
Orgeneral Sarıışık, Diyarbakır Orduevi'ndeki devir-teslim töreninde yaptığı konuşmada, "Kıbrıs'taki Kolordu Komutanlığım döneminde her iki komutan, 39. Mekanize Tümen Komutanlığı'ndan devir-teslim yapmışlardı. Aynı mutluluğu ikinci kez yaşıyoruz" dedi. 
Korgeneral Özel'in 7. Kolordu Komutanlığı süresince başarılı çalışmalar gerçekleştirdiğini vurgulayan Orgeneral Sarıışık, şunları söyledi 
"Korgeneral Özel'in, terör örgütüne yönelik faaliyetlerdeki azmi ve iç güvenlik harek tı sırasındaki idare yeteneğiyle, mülki makamlarla koordineli çalışmaları takdirle karşılanmıştır. 
Yurdumuzun en hassas bölgesinde görev yapan kolordu birliklerinin Irak'a yönelik alınacak muhtemel görevi çevresinde harek t planları dahilinde harek ta hazırlanması ve görev yerlerine en kısa sürede intikalinin ve harek tın icrasına kadar tüm faaliyetlerin hiçbir aksaklığa meydan verilmeden büyük bir titizlik ve üstün idareyle yerine getirildiği tarafımdan müşahade edilmiştir. Üstün vasıfları olan Korgeneral Sarsılmaz da bugüne kadar üstlendiği görevleri başarıyla yerine getirmiş ve bundan dolayı bu göreve atanmıştır." 
Orgeneral Sarıışık, Türkiye Cumhuriyeti'nin fertlerinin tek millet, devlet ve bayrak altında sonsuza dek yaşayacağından şüphe duymadığını sözlerine ekledi. 
Korgeneral Necdet Özel de, görevi süresince 7. Kolordu Komutanlığı'nın, Atatürkçü düşünce sistemini rehber edinerek vatanı korumak ve bölgedeki vatandaşlarla bütünleşerek onlara sorunların çözümünde yardımcı olmayı hedeflediğini söyledi. 

'Her türlü tehdide karşı' 
Korgeneral Cahit Sarsılmaz da, "Kolordumuz, Atatürkçü düşünce sistemi içinde her türlü tehdide karşı daima harbe hazır bulunarak bağımsızlığımızın, toprak bütünlüğümüzün teminatı olmaya devam edecektir" dedi. 

'Uçar birlik'li kolordu için üç 'senaryo' 

Korgeneral Cahit Sarsılmaz'ın komutasına giren Diyarbakır merkezli 7. Kolordu, Diyarbakır, Mardin, Siirt ve Şanlıurfa'daki 5 tugay ve yaklaşık 25 bin askerden oluşuyor. 
Uçar birlik kabiliyetine sahip kolordu, taktik taarruz helikopterleriyle nokta hedefleri imha edebiliyor, nakliye helikopterleriyle operasyon bölgelerine personel sevk edebiliyor. OHAL sırasında PKK ile mücadelede aktif görev alan kolordunun şu an temel sorumluluk sahası, Türkiye - Irak sınırı. 7. Kolordu'nun sürekli hazırlandığı üç senaryo şöyle 1. Irak'ta Kürt devleti kurulması. 2. Türkiye'ye yönelik bölücü terörün Irak'ta destek bulması. 3. Irak'ta Türkmenlerin varlığının tehlikeye düşmesi. 


</TEXT>
</DOC>
