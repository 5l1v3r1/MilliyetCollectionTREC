<DOC>
<DOCNO> 354433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sonspo04.html </URL>
<DATE> 2005/06/22/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Conceiçao, Panathinaikos'la para konusunda anlaşamadı... 
</HEADLINE>
<TEXT>

     Flavio Conceiçao, parasal konular nedeniyle Panathinaikos'la anlaşamadı. 
     
     1.8 milyon Euro 
     Yıllık ücreti 1.8 milyon Euro olan Flavio Conceiçao’dan kurtulmak isteyen Galatasaray, Yunanistan’dan gelen haberle sarsıldı. Uzunca bir süredir Panathinaikos’la pazarlık halinde olan ve geçtiğimiz hafta içerisinde, Herkes huzurlu olsun. Artık Panathinaikos’luyum'' diyen Brezilyalı orta saha oyuncusu, parasal konular nedeniyle Yunan ekibiyle anlaşamadı. Görüşmelerin sona ermesinin nedeni ise Conceiçao’nun yıllık ücretini garanti olarak istemesi. 
     
     Bu şartlarda zor 
     Yunan ekibinin bir miktar peşinat artı maç başı ödeme teklif ettiği Flavio’nun, Galatasaray’daki şartlarıyla sözleşme imzalamakta ısrarcı olduğu, bu nedenle görüşmelerin sona erdiği kaydedildi. Bu şartlarda sambacının başka bir kulübe transfer olmasının da bir hayli güç olduğu belirtiliyor. Conceiçao, garanti para ve maç başı ücretleriyle birlikte Sarı-Kırmızılı ekipten yıllık 1.8 milyon Euro civarında bir ücret kazanıyor. 
     
</TEXT>
</DOC>
