<DOC>
<DOCNO> 369497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sondun19.html </URL>
<DATE> 2005/08/13/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Talabani Anayasa yarın hazır 
</HEADLINE>
<TEXT>

     Irak Devlet Başkanı Celal Talabani, anayasa taslağının yarın hazır olmasını beklediğini söyledi. 
     Talabani, basın toplantısında, ''Allah izin verirse anayasa taslağı yarın hazır olacak'' dedi. 
     İki konuda tartışmaların halen sürdüğünü belirten Talabani, taslak konusunda bir engel bulunmadığını, ancak güneyde federalizm ve dinle devlet arasındaki ilişkilerin ne olacağı konusunda tartışmaların sürdüğünü kaydetti. 
     Talabani, anayasa taslağını hazırlayan komisyonun, taslağı meclise sunabilmesi için hiçbir konunun bu yılın sonuna kadar ertelenmeyeceğini söyledi. 
     Irak'ta hükümetin yeni anayasa taslağını meclise sunması için tanınan süre pazartesi doluyor. 
     
</TEXT>
</DOC>
