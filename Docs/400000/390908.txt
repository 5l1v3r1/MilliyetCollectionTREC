<DOC>
<DOCNO> 390908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/son/sontur14.html </URL>
<DATE> 2005/10/30/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
'Emlakçı'ya kumar baskını 
</HEADLINE>
<TEXT>

     ÖZGÜR ARSLAN İstanbul DHA 

İSTANBUL Maltepe'de Emlakçı’ tabelası ile işletilen kumarhanede 18 yaşındakilerden küçüklerin kumar oynadığı belirlendi. Ailelerinden aldıkları parayı kumara yatıran çocuklar, oyun sonunda k r ve zararı birlikte hesaplarken polis buraya düzenlediği baskında 5 kişiyi gözaltına aldı. 
     Maltepe İlçe Emniyet Asayiş Büro ekipleri, ihbar üzerine Maltepe Zümrütevler Tülin Caddesi'nde bulunan ruhsatsız ve küçük yaşta çocukların kumar oynamasına izin verilen kumarhaneye baskın düzenledi. 6 katlı apartmanın bodrum katında Platin Bilardo ve Dost Emlak’ tabelası altında işletilen kumarhanede küçük çocukların kumar oyunu cep telefonu kamerasına saniye kaydedildi. 
     Baskın sırasında kumar oynayan 3 kişi ile birlikte kumarhane işletmecisi Ağa’ lakaplı 50 yaşındaki Fesi Güven, gözaltına alındı. Gözaltına alınanlardan birinin 18 yaşından küçük olduğu belirtildi. Kumarhane işletmecisi Fesi Güven’in kumar oynamaya gelen çocukların gözleri önünde silahını masaya bırakarak kumar oynadığı öne sürüldü. Güven'in baskın sırasında tabancasını kumarhanedeki küçük çocuklardan birine vererek kaçırttığı ileri sürüldü. Baskında çok sayıda kumar markası ve aracı ile kumarhane işletmecisi Fesi Güven’e ait silah kılıfı bulundu. İşyerine ait belgelere de incelenmek üzere el konuldu. Gözaltına alınarak Maltepe Cumhuriyet Merkez Karakolu’na götürülen 4 kişiden 3’ü sorgularının ardından serbest bırakılırken 16 yaşındaki C.A. İstanbul Çocuk Büro Şubesi’ne teslim edildi. Olayla ilgili soruşturma sürüyor. 
     
</TEXT>
</DOC>
