<DOC>
<DOCNO> 358994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/soneko33.html </URL>
<DATE> 2005/07/07/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Merkez Bankası döviz rezervi 39.5 milyar dolara çıktı... 
</HEADLINE>
<TEXT>

     Merkez Bankası'nın döviz rezervleri 24 Haziran-1 Temmuz 2005 tarihleri arasında 310 milyon dolar artarak 1 Temmuz itibarıyla 39 milyar 547 milyon dolara çıktı. 
     Banka'nın döviz rezervleri 24 Haziran'da 39 milyar 237 milyon dolar idi. 
     Türkiye'nin ''uluslararası rezervleri'' ise 10-17 Haziran tarihleri arasında 265 milyon dolar azalarak, 17 Haziran itibarıyla 59 milyar 326 milyon dolara indi. 
     Uluslararası rezervler 10 Haziran'da, 59 milyar 591 milyon dolar idi. 
     Bankalar ve özel finans kurumlarının ÖFK toplam döviz rezervleri de 426 milyon dolar düşüşle, 17 Haziran itibarıyla 18 milyar 473 milyon dolara indi. Bankalar ve ÖFK'ların toplam döviz rezervi, 10 Haziran'da 18 milyar 899 milyon dolar idi. 
     
     REPO İŞLEMLERİ ARTTI 
     Bankaların müşterileriyle yaptığı repo işlemleri, 24 Haziran- 1 Temmuz 2005 tarihleri arasında 240.3 milyon YTL azalarak, 1 Temmuz itibarıyla 1 milyar 448.1 milyon YTL oldu. Repo işlemleri 24 Haziran'da 1 milyar 688.4 milyon YTL idi. 
     Mali kuruluşlar arası repo işlemleri ise 24 Haziran'da 8 milyar 344.8 milyon YTL iken, 1 Temmuz itibarıyla 416.8 milyon YTL artarak ile 8 milyar 761.6 milyon YTL'ye çıktı. 
     
     DIŞ BORÇ ÖDEMELERİ 
     Türkiye, 1-6 Temmuz ayında toplam 54.51 milyon dolar dış borç ödemesi yaptı. 
     Ödemelerin 15.10 milyon doları Hazine, 5.98 milyon doları Merkez Bankası ve 33.43 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile MSB ve savunma sanayii ödemeleri gibi kalemlerden oluştu. 
     Bu arada, bu yıl başından itibaren bugüne kadar yapılan toplam dış borç ödemesi 12 milyar 566.14 milyon dolara ulaştı. 
     
     DÖVİZ MEVDUAT HESAPLARI 
     Bankalardaki toplam döviz mevduat hesapları, 24 Haziran itibarıyla 75 milyar 849 milyon dolar oldu. 
     Toplam döviz mevduat hesapları, 17 Haziran'da 75 milyar 817 milyon dolar idi. 
     Döviz tevdiat hesapları toplamı 17 Haziran itibarıyla 59 milyar 469 milyon dolara, yurt dışı döviz tevdiat hesapları toplamı 3 milyar 128 milyon dolara çıkarken, yurt içi döviz tevdiat hesapları da 56 milyar 341 milyon dolara indi. 
     
</TEXT>
</DOC>
