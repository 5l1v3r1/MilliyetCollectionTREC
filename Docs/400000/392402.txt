<DOC>
<DOCNO> 392402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sonspo06.html </URL>
<DATE> 2005/11/05/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Beşiktaş ile Malatyaspor, ligde yarın 21. randevuda... 
</HEADLINE>
<TEXT>

     Beşiktaş ile Malatyaspor, yarın yapacakları maçla birlikte, ligde 21. kez karşı karşıya gelecek. 
     İki takım arasında geride kalan maçlarda Beşiktaş 13, Malatyaspor 3 galibiyet elde ederken, taraflar 4 maçta da eşitliği bozamadı. 
     Siyah-beyazlıların toplam 41 golüne, sarı-kırmızılı ekip 17 golle karşılık verdi. 
     İki takım arasında ligde geçen sezon yapılan maçlarda taraflar Malatya'da 1-1 berabere kalmış, İstanbul'da ise gülen taraf 1-0'lık sonuçla Beşiktaş olmuştu. 
     
     BEŞİKTAŞ, MALATYA'DA ZORLANIYOR 
     Beşiktaş, Malatyaspor ile deplasmanda yaptığı lig maçlarında genelde kazanmakta zorlanıyor. 
     İki takım ligde şimdiye dek Malatya'da 10 maça çıkarken, Beşiktaş 4, evsahibi ekip ise 3 kez kazandı. Malatya'daki 3 maç da berabere biterken, siyah-beyazlılar 14, sarı-kırmızılılar ise 13 gol attı. 
     Bu arada Malatyaspor, 1986-87 sezonunun son haftalarında Beşiktaş'ı evinde 1-0 yenerek, şampiyonluk yolunda rakibine ağır bir darbe indirirken, 1987-88 sezonunda da yine Malatya'da 5-3 yenerek, siyah-beyazlı takıma lig tarihinin en ağır yenilgilerinden birisini tattırdı. 
     
</TEXT>
</DOC>
