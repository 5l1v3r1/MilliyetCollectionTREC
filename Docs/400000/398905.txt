<DOC>
<DOCNO> 398905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sondun27.html </URL>
<DATE> 2005/11/29/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Zerkavi, Ürdün'ün önemli aşireti Beni Hasan tarafından da dışlandı 
</HEADLINE>
<TEXT>

     Asıl adı Ahmet Fadıl Nezzal El Haleyle olan Ürdünlü terörist Ebu Musab Zerkavi, mensup olduğu Haleyle ailesinin ardından, Ürdün'ün önde gelen aşiretlerinden Beni Hasan aşireti tarafından da dışlandı. 
     Beni Hasan ailesi, yaptığı yazılı açıklamada, ''Krallıkta, senatörler, milletvekilleri, şeyhler ve yerel yöneticilerle temsil edilen Beni Hasan aşiretinin çocukları olarak bizler, Haleyle ailesinin Ahmet Fadıl Nezzal El Haleyle ile ilişkisini kesme kararını destekliyoruz'' denildi. 
     Yaklaşık 350 bin üyesi bulunan aşiretin 400 üyesi tarafından imzalanan açıklamada, bu karara tamamen destek verildiği ve Zerkavi ya da örgütü tarafından düzenlenen terör eylemlerinin tamamının kınandığı ifade edildi. 
     Asıl adı Ahmet Fadıl Nazzal El Haleyle olan, ancak kendini Ebu Musab Zerkavi olarak tanıtan Ürdünlü teröristin ailesinin 57 üyesi, 20 Kasım'da Ürdün'deki üç büyük gazeteye yarımşar sayfalık ilan vererek, Kral Abdullah'a bağlılıklarını dile getirmiş ve Zerkavi ile ilişkilerini ''kıyamete kadar kestiklerini'' açıklamıştı. 
     Başkent Amman'daki 3 lüks otele düzenlenen saldırıları üstlenen Zerkavi, yayımlanan bir kasette Kral'ı da öldürmekle tehdit etmişti. 
     
</TEXT>
</DOC>
