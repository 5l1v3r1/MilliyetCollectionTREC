<DOC>
<DOCNO> 397025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/soneko39.html </URL>
<DATE> 2005/11/22/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
MB Beklenti anketi'nde dolar kuru beklentisi 1.3790 YTL'ye geriledi 
</HEADLINE>
<TEXT>

     Merkez Bankası'nın Beklenti Anketi'ne göre cari açık beklentisi, yıl sonu itibarıyla 22 milyar 387.3 milyon dolara çıktı. 
     Merkez Bankası tarafından her ay iki kez düzenlenen Beklenti Anketi'nin, Kasım ayına ilişkin ikinci dönem sonuçları açıklandı. 
     Bu ayın birinci anketinde, yıl sonu cari açık beklentisi 22 milyar 147.6 milyon dolar olmuştu. 
     Kasım'ın birinci anketinde yıl sonu TÜFE'de yüzde 7.38, cari ay TÜFE'de yüzde 1.01, iki ay sonrası TÜFE'de yüzde 0.68, gelecek 12 aylık dönem TÜFE'de yüzde 6.08 olan beklentiler, Kasım ayının ikinci anketinde, TÜFE bazında cari ayda 1.00'e, 12 aylık dönemde yüzde 6.06'ya inerken, iki ay sonrasında yüzde 0.68 ile değişmedi. Yıl sonu TÜFE beklentisi ise yüzde 7.39'a çıktı. 
     Cari ay sonu bileşik faiz oranı beklentisi yüzde 14.17'den yüzde 14.03'e, yıl sonu bileşik faiz oranı beklentisi de uygun ortalamada yüzde 13.70'den yüzde 13.69'a geriledi. 
     Kasım ayının ikinci anketinde, cari ay sonu uygun ortalama dolar kuru beklentisi 1.3646 YTL'den 1.3652 YTL'ye çıktı. Aynı dönemde, yıl sonu dolar kuru beklentisi ise 1.3834 YTL'den 1.3790 YTL'ye indi. 
     Kasım ayının ilk anketinde yüzde 5.1 olan cari yıl sonu GSMH büyüme beklentisi ise ikinci ankette de değişmedi. 
     
</TEXT>
</DOC>
