<DOC>
<DOCNO> 374518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sontur32.html </URL>
<DATE> 2005/08/31/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
"Batman'daki terörist cesetlerinin teslimi için başvuru olmadı" 
</HEADLINE>
<TEXT>

     Batman Cumhuriyet Başsavcı Vekili Enver Tunç, Batman’ın Beşiri İlçesi kırsalında güvenlik güçleriyle terör örgütü PKK üyeleri arasında çıkan çatışmada ölü ele geçirilen teröristlerin cesetlerinin teslimine yönelik başvuru olmadığını belirtti. 
     Tunç, yaptığı yazılı açıklamada, bazı basın ve yayın organlarında, 24-27 Ağustos tarihlerinde Beşiri kırsalında çıkan silahlı çatışma 
     sonucu ölü ele geçirilen teröristlerin cesetlerinin sahiplerine teslim edilmediğine dair haberler çıktığı bildirildi. Cesetlerin açık kimliklerinin tespit edilmesine ve ailelerine ulaşılmasına çalışıldığını belirten Tunç, şunları kaydetti "31 Temmuz 2004 tarih ve 259 sayılı Resmi Gazete’de yürürlüğe giren Adil Tıp Kurumu Kanunu Uygulama Yönetmeliği’nin 10. maddesinin c bendinde ’muayene ve otopsi işlemine müteakip sahibi çıkmayan kimsesiz cesetler 15. günün sonunda belediyeye teslim edilir’ ibaresi yer almaktadır. Hüküm gereğince, bu cesetlerin kanunen 15 gün bekletilmesi yasal zorunluluktur. Bu tarih itibariyle cesetlerin teslimine yönelik başvuruda bulunulmamıştır." Tunç, 28 Ağustos tarihinde Diyarbakır Caddesi’ndeki bir marketin yakınında bulunan Hasan İş’in ölümüyle ilgili soruşturmanın Cumhuriyet Başsavcılığı’nca çok yönlü sürdürüldüğünü de bildirdi. 
     
</TEXT>
</DOC>
