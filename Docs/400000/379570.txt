<DOC>
<DOCNO> 379570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/yasam/yas03.html </URL>
<DATE> 2005/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisli çete adliyede 
</HEADLINE>
<TEXT>


Otomobilleri kaza yapmış gibi göstererek sigorta şirketlerini dolandırdıkları iddia edilen 8'i polis 28 kişi adliyeye sevk edildi 


Bursa'da çok sayıda aracı kaza yapmış gibi göstererek sigorta şirketlerini dolandırdıkları iddiasıyla gözaltına alınan 8'i polis 30 kişiden 28'i adliyeye sevk edildi. 
Kasko şirketlerini dolandırmak amacıyla bir araya gelen ekip şu sistemle çalışıyordu 
Bu kişiler önce kendileri ya da tanıdıkları üzerine kayıtlı lüks araçların orijinal tampon, çamurluk, kaput, direksiyon gibi parçalarını söküyordu. Ardından kendilerinde hazır bulunan darbeli kaporta aksamı ve airbagleri patlak parçaları, tanıdıkları tamirhanelerde taktırıp araçları karayollarında kaza yapmış gibi gösteriyorlardı. 

200 rapor var 
Zanlıların, anlaştıkları polisler aracılığıyla para karşılığı kaza raporu düzenlettirdikleri, daha sonra araçlara ait orjinal parçaları geri taktıkları, araçların hasar bedelini alabilmek için tanıdıkları parçacılardan ve servislerden fatura alarak sigorta ve kasko şirketlerinden hasar bedellerini tahsil ettikleri belirlendi. 
Şu ana kadar kayıtlara geçen 200 kaza raporu bulunduğu belirlendi. 


</TEXT>
</DOC>
