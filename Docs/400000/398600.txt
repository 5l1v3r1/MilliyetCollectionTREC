<DOC>
<DOCNO> 398600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sondun35.html </URL>
<DATE> 2005/11/28/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Romanya'da vahşice itlaf yöntemi... 
</HEADLINE>
<TEXT>

     Romanya'da, kuş gribinin yayılmasını önlemek için başlatılan itlafta, hayvanların canlı canlı ateşe atıldığının saptanması üzerine 2 veteriner görevden alındı. 
     Özel televizyon kanalı Antena 3, bir kazın boğazını burktuktan sonra hayvanı canlı canlı ateşe atan bir veterinerin görüntülerini yayınladı. 
     Bunun üzerine Tarım Bakanı Gheorghe Flutur, Bralia'daki başveterinerle yardımcısının görevden alınması talimatını verdiğini söyledi. 
     Tuna deltasında kuş gribi tespit edilmesinden sonra, hastalığın batıya yayılmasını önlemek için Romanya'da dün 17 bin kanatlı hayvan itlaf edilmişti. 
     Karbondiksitle zehirleme büyük sayılardaki hayvanların itlafında genel kabul gören bir yöntem. Uzmanlar itlaf yöntemlerinin insani olması gerektiğini belirtiyor. 
     
</TEXT>
</DOC>
