<DOC>
<DOCNO> 377096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sonspo08.html </URL>
<DATE> 2005/09/09/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Beşiktaş ile Çaykur Rizespor ligde yarın 21. maça çıkıyor... 
</HEADLINE>
<TEXT>

     Beşiktaş ile Çaykur Rizespor, ligde yarın 21. kez karşı karşıya gelecek. 
     İki ekip ligde bugüne kadar 20 kez karşılaşırken, bu karşılaşmaların 13'ünü Beşiktaş, 5'ini Çaykur Rizespor kazandı, 2 karşılaşma ise berabere sonuçlandı. 
     Beşiktaş, rakip fileleri toplam 41 kez havalandırırken, Çaykur Rizespor ise 23 gol attı. 
     İki takım arasında geçen sezon yapılan maçlarda taraflar İstanbul'da 2-2 berabere kalmış, Rize'de Beşiktaş 1-0 galip gelmişti. 
     
     RİZE'DE EŞİTLİK VAR 
     Çaykur Rizespor ile Beşiktaş arasında Rize'de yapılan maçlarda her iki takım da 4'er galibiyet aldı. 
     Rize'de yapılan 9 maçtan 1'i de berabere sonuçlanırken, Beşiktaş, deplasmanda 11 gol atarken, kalesinde 12 gol gördü. 
     Bu arada, 1987-88 sezonunda Çaykur Rizespor'un cezası nedeniyle Rize'de oynanması gereken maç Ankara'da yapılmış ve Beşiktaş 3-0 kazanmıştı. 
     
     BEŞİKTAŞ'IN TARİHİ YENİLGİSİ 
     Siyah-beyazlılar, Rize'de 2000-2001 sezonunda oynadıkları lig maçını 5-1 gibi farklı bir skorla kaybederek, tarihi bir yenilgi yaşadı. 
     Bu sonuç, Beşiktaş'ın 48 yıllık Birinci Lig tarihinde, 5-0'lık Bursaspor yenilgisinin ardından en farklı skorlu 2. yenilgi olarak kayıtlara geçti. 
     
</TEXT>
</DOC>
