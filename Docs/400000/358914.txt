<DOC>
<DOCNO> 358914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sondun29.html </URL>
<DATE> 2005/07/07/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
İsrailli yetkili İngiliz polisi bizi patlamalardan önce uyardı 
</HEADLINE>
<TEXT>

     Londra'yı kana bulayan saldırıların ardından İsrail'e İngiliz polisinin patlamalardan önce ihbar yapıp yapmadığı tartışılmaya başlandı. Üst düzey bir İsrailli yetkilinin İngiliz polisinin kendilerini uyardığını açıklaması üzerine Londra polisi bu konuda yorum yapmaktan kaçındı. İsrail Dışişleri Bakanı Silvan Şalom ise uyarı haberlerini yalanladı. 
     İlk olarak İsrailli üst düzey bir yetkili, İngiliz polisinin, Londra’daki patlamalardan önce kendilerini uyardığını söyledi. 
     Yetkili, Scotland Yard polisinin, yolpatlamalardan dakikalar önce İsrail Büyükelçiliği’ni arayarak, terör saldırıları yapılabileceği unda kendilerini uyardığını kaydetti. 
     İsrail’in, patlamaların olduğu bölgelerden birinin yakınında, Ekonomi Bakanı Binyamin Netanyahu’nun da katılacağı bir ekonomi konferansı düzenlediği belirtiliyor. 
     Netanyahu’nun, patlamalar olduğu sırada henüz konferansın yapıldığı mekana gitmediği bildirildi. 
     Bu arada İsrail’in Londra Büyükelçisi’nin, elçilikte acil durum ilan edildiğini ve kimsenin giriş çıkışına izin verilmediğini açıkladığı kaydedildi. 
     
     LONDRA POLİSİNDEN YANIT 

     Saldırı öncesinde hiçbir uyarı almadıklarını belirten ve bu konuda İsrail'deki bir güvenlik görevlisinden gelen, "Londra polisi bize ihbar alındığını bildirdi" şeklindeki bilgiyi de yorumlamaktan kaçınan Blair, bütün bu konularda spekülasyon yapmanın yararı olmadığını ifade etti. 
     Sir Ian Blair, "Bu, Londra'nın yıllardır beklediği saldırı olabilir mi " sorusu üzerine de "Olabilir. Londra hep teröristlerin hedefindeydi. Eğer bu bir terörist saldırıysa beklenen olmuş demektir" dedi. 
     
     ŞALOM YALANLADI 

     İsrail Dışişleri Bakanı Silvan Şalom, Londra'daki saldırılardan kısa süre önce İngiliz polisinin kendilerini uyardığı yolundaki haberleri yalanladı. 
     İsrail Ordu Radyosu'nda konuşan Şalom, terörist saldırılardan önce kendilerine uyarı yapılmadığını, ilk patlamadan sonra kimsenin olduğu yerden ayrılmaması konusunda emir verildiğini söyledi. 
     Şalom, saldırılarda ölen ya da yaralananlar arasında İsrail vatandaşı olduğu konusunda kendilerine bilgi ulaşmadığını kaydetti. 
     İsrailli üst düzey bir yetkili, Scotland Yard polisinin Londra'daki patlamalardan dakikalar önce İsrail Büyükelçiliği'ni arayarak, terör saldırıları olabileceği yolunda kendilerini uyardığını kaydetmişti. 

     
</TEXT>
</DOC>
