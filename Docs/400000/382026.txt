<DOC>
<DOCNO> 382026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sontur27.html </URL>
<DATE> 2005/09/27/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Üniversite giriş kapısına kurşun 
</HEADLINE>
<TEXT>

     Mimar Sinan Güzel Sanatlar Üniversitesi MSGSÜ giriş kapısının camı, dışarıdan açılan ateş sonucu bir kurşunun isabet etmesiyle kırıldı. 
     Olaya ilişkin AA muhabirine bilgi veren MSGSÜ Rektörü Prof. Dr. 
     İsmet Vildan Alptekin, dün 2005-2006 öğretim yılı açılışını yaptıklarını, ardından da yeni gelen öğrenciler için bir parti verdiklerini söyledi. 
     Açılış nedeniyle 2 sergi de düzenlediklerini belirten Prof. Dr. 
     Alptekin, bunlardan seramik bölümü öğrencilerinin sergisinin Osman Hamdi Salonu’nda gerçekleştiğini kaydetti. 
     Bu sabah saat 06.00 sıralarında dışarıdan ateş edilmesi sonucu üniversitenin rektörlük kapısı da olan Fındıklı’daki Osman Hamdi Salonu’nun kapısına kurşun isabet ettiğini ve kapı camının kırıldığını belirten Prof. Dr. Alptekin, "Yeni öğretim yılı açılışının ertesi günü bu olayın olması anlamlı. Serseri bir kurşun olduğunu düşünmüyorum. Biz, bir sanat ve kültür üniversitesiyiz. Bu çağdaşlığa sıkılan bir kurşundur" dedi. 
     Bu arada, polisin olayla ilgili başlattığı soruşturma sürüyor. 
     
</TEXT>
</DOC>
