<DOC>
<DOCNO> 384159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sondun47.html </URL>
<DATE> 2005/10/05/ </DATE>
<TIME> 20.40 </TIME>
<AUTHOR>  </AUTHOR>
<HEADLINE>
Arafat'ın ölüm nedeni araştırılacak 
</HEADLINE>
<TEXT>

     Filistin parlamentosu, eski Devlet Başkanı Yaser Arafat'ın ölüm sebebini araştırmak üzere milletvekillerinden oluşan bir komite atadı. 
     Filistin Parlamento Başkan Yardımcısı Hasan Kreişeh, ''Arafat'ı İsraillilerin öldürdüğüne inanıyoruz'' dedi. 
     İsrail ise bu iddiayı yalanladı. 
     Yaser Arafat'ı 75 tedavi eden Fransız hastanesi, Arafat'ın ölüm sebebini net ortaya koyamamıştı. Arafat'ın eşi Süha, otopsiyi reddetmiş ve Arafat'ın ölüm sebebini araştırmak üzere aylar önce kurulan Filistin hükümet komitesi bir rapor sunamamıştı. 
     Ortadoğu'da, ölümünden bu yana Arafat'ın AIDS hastalığından ya da zehirlenerek öldüğüne ilişkin dedikodular dolaşıyor. Birçok Filistinli yetkili, İsrailli ajanların bir şekilde Arafat'ı zehirlediğinde ısrar ediyor. 
     İsrailli iki gazeteci tarafından ele geçirilen Arafat'ın tıp kayıtları, bu komplo teorileri üzerindeki şüpheyi artırıyor. Arafat'ı Percy Askeri Hastanesi'nde tedavi eden Fransız doktorlar, Arafat'ın bağırsak iltihabı, sarılık, yayılmış damar içi pıhtılaşması DIC sorunları yaşadıktan sonra beyin kanamasından öldüğü sonucuna varmıştı. Ancak, kayıtlar, kolon iltihabından karaciğer hastalığına kadar çeşitli sebepleri olan DIC'ye neyin sebep olduğu konusunda yetersiz kalmıştı. Hastanenin başhekimi Jean-Paul Burlaton, o dönemde Arafat'ın tıbbi kayıtlarını tartışmak istememişti. 
     
</TEXT>
</DOC>
