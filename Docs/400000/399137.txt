<DOC>
<DOCNO> 399137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/magazin/axmag01.html </URL>
<DATE> 2005/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bir anneye yakışmıyor' 
</HEADLINE>
<TEXT>


İclal Aydın, yazar Tuna Kiremitçi'yle ilişkisini 'İkimizin de gamzeleri var, ne güzel değil mi ' sözleriyle açıkladı. Aydın'ın eski eşi Kemal Başbuğ ise, 'Şoke oldum. Allah onları gamzeleriyle mesut etsin' dedi 

BİRSEN ALTUNTAŞ 

Eşlerinden boşanan iki yazarın, Tuna Kiremitçi ile İclal Aydın'ın ilişkisi medya dünyasına bomba gibi düştü. Aydın, Kiremitçi ile çok mutlu bir ilişki yaşadıklarını belirterek, "Tencere kapak gibi birbirimizi bulduk. İki kemoterapi hastasının el ele tutuşup birbirine iyi gelmesi durumunu yaşıyoruz. İkimizin de gamzeleri var, ne güzel değil mi " gibi açıklamalar yaptı. Aydın'ın temmuz ayında boşandığı ve bir kız çocuğu sahibi olduğu eski eşi yönetmen Kemal Başbuğ ise olanların kendisinde şok etkisi yarattığını söyledi. 

Eski eşinizin Tuna Kiremitçi ile ilişkisi olduğunu ne zaman öğrendiniz 
Gazeteden öğrendim. Şu anda şoktayım. Telefonlar yağmaya başladı. Bek r, istediği insanla beraber olabilir. Ama ortada kızımız olduğu için benim müdahale etmem gereken bir şey varsa, yanlış bir kişiyse elimden geleni yaparım. 

İclal Hanım'la boşanmadan evlerinizi ayırmış mıydınız 
Yok. Boşandıktan sonra evlerimizi ayırdık. 5, 6 ay oldu. Gazeteciler beni arayıp, 'Aldığımız duyumlara göre seninle beraberken de bu kişiyle birlikteymiş' dedi. Bu konuda hiçbir bilgim yok. Benim bildiğim, bizim, İclal'in hayatına giren biri yüzünden boşanmadığımız. 
Tuna Kiremitçi'yi tanıyor musunuz, yazdıklarını okudunuz mu 
O kişiyi tanımıyorum. Beni ilgilendiren tek şey kızım. Kızımla o kişiyi yüz göz edeceğini düşünmüyorum. Bu konuda zaten kendisiyle konuştum. 

İclal Aydın'ın açıklamalarını duydunuz mu, 'İkimizin de gamzeleri var, ne güzel' gibi yorumları var 
Bir anneye böyle konuşmak yakışmıyor. Allah onları gamzeleriyle birlikte mutlu etsin. İclal, çocuğuyla, 'Aile hayatı güzeldir' diyen bir insan. 'Kuşları, böcekleri, herkesi seviyorum' der hep. 'Madem sen böyle bir kadındın, neden eşinden ayrıldın, neden elindeki adamı tutamadın ' derler insana. Bunun doğrusu hiçbir şey konuşmamak. İclal'in durumu çok zor. 



</TEXT>
</DOC>
