<DOC>
<DOCNO> 361898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/son/sonspo03.html </URL>
<DATE> 2005/07/17/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Trabzonspor, De Souza ile anlaşmak üzere... 
</HEADLINE>
<TEXT>

     Trabzonspor, uzun zamandır peşinde olduğu Santos'un forveti De Souza ile anlaşmak üzere. 
     
     Alternatif çok 
     Trabzonspor, Brezilya’dan almak istediği son isim olan Santos’ta kiralık oynayan Bordeaux’un forveti De Souza ile anlaşma noktasına geldi. Bu oyuncunun yarına kadar Trabzonsporlu olmasına kesin gözüyle bakılırken, transferin toplam maliyetinin 5 milyon doları bulduğu vurgulandı. Souza’da beklenmedik bir sorun çıkması halinde ise Flamingo’nun 22 yaşındaki genç forveti Obina’yı hafta başında Trabzon’a getirilebileceği dile getirildi. 
     
     Da Silva sesleri 
     Ayrıca Obina’nın gelmesi halinde Trabzonspor’a 4 milyor dolara malolacağı da öğrenildi. Karadeniz ekibinin listesindeki son isim ise Sao Paulo’nun 21 yaşındaki golcüsü Roger Rodrigues Da Silva. Brezilya’da yıldızı yeni parlayan bu futbolcuyla ilgili girişimlerin De Souza ve Obina’da bir sorun çıkması halinde hızlandırılacağı vurgulandı. Yöneticilerin Da Silva’nın menacerleriyle bir görüşme yapıp prensip anlaşmasına vardığı da iddia edildi. 
     
     Brezilya basını takipte 
     Öte yandan Bordo-Mavililer’in Atletico Mineiro’nun formasını giyen Fabio Junior Pereira ile her konuda anlaştığı Brezilya gazetelerine yansıdı. Bu futbolcunun da forvet için dördüncü alternatif olarak listede yer aldığı dile getirildi. Başkan Atay Aktuğ transfer çalışmalarının sürdüğünü dile getirip, Amacımız gelecek sezon ses getirecek bir ekip oluşturmak. Adımlarımızı bu yönde atıyoruz. En iyi transferi yapacağımızdan kimsenin şüphesi olmasın'' dedi. 
     
</TEXT>
</DOC>
