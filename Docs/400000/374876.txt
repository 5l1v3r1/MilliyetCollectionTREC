<DOC>
<DOCNO> 374876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sonyas02.html </URL>
<DATE> 2005/09/01/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Londra'da 16 yaşından küçüklere otobüs ve tramway ücretsiz... 
</HEADLINE>
<TEXT>

     İngiltere’nin başkenti Londra’da belediye, 16 yaşından küçükler için otobüs ve tramvayları ücretsiz hale getirdi. 
     Londra Belediye Başkanı Ken Livingstone’un açıklamasına göre, bugünden itibaren kentte yaşayan 16 yaşın altındaki yaklaşık 1,5 milyon genç, otobüs ve tramvaylardan ücretsiz yararlanabilecekler. 
     Bu kararla gençlerin okullarına ulaşmasını kolaylaştırdıklarını belirten Livingstone, kararın gençlerin metro hizmetinden ücretsiz yararlanabilmesini kapsamadığını kaydetti. 
     Londra Belediyesi’ne göre, kentteki 16 yaşın altındaki gençler, belediye otobüslerini yılda yaklaşık 252 milyon kez kullanıyor. 
     
</TEXT>
</DOC>
