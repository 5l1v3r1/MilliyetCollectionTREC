<DOC>
<DOCNO> 381228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sontur20.html </URL>
<DATE> 2005/09/24/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Prof. Berktay Anadolu Ermenileri büyük ölçüde yok oldu 
</HEADLINE>
<TEXT>

     "İmparatorluğun Çöküş Döneminde Osmanlı Ermenileri" başlığı altında Bilgi Üniversitesi’nde düzenlenen konferansın birinci ve ikinci oturumu yapıldı. 
     
     BELGE "AB KOD ADI GİBİ KARŞIMIZA ÇIKIYOR 
     Birinci oturum konuşmacılardan Murat Belge, Ermeni meselesinin Türkiye’de bir demokrasi sorunu, siyasi ve ideolojik bir savaş halini aldığını söyledi. "AB demokratikleşme kaygılarında kod adı gibi karşımıza çıkıyor" diyen Belge, aslında geçmişi tartışmadıklarını, Türkiye’nin geleceğini tartıştıklarını kaydetti. Belge sözlerini şöyle sürdürdü 
     
     "ADAM GİBİ MEMLEKETTE YAŞAMA NİYETİNİZ VARSA" 
     "Devletin izin verdiğini konuşup vermediğini konuşmamak gibi şeyleri yapan bir toplum mu, yoksa bunun tersi mi kavgası veriliyor. 1915’te neler oldu bunu düşünmekten çok, bunu durdurmak için neler yapılabilir gibi olaylar karşımıza çıkıyor. Türkiye milliyetçilikten başka bir ideolojinin tartışılmadığı bir ülkedir. Komünistim, liberalistim diyen insanlar bile en sonunda milliyetçiliği benimsiyor. Eskiden bir telefonla ’konferans yapmayın’ deniliyordu. Ancak ilk defa tarihimizde insanlar sokağa çıkıp ’bu konferansı yapmayacaksınız’ dedi. Bunun örneği 6-7 Eylül Sergisi’nde de yaşandı. Bizim temel amacımız Türkiye’nin nasıl bir ülke olacağını tartışmaktır. Ancak ’Ermeni kıyımı olmadı’ diyenler bizleri konuşturmadıklarını söylüyorlar. Bu olayın sokağa taşması çok vahimdir. Adam gibi bir memlekette yaşama niyetiniz varsa soğukanlılılğımızı ve irademizi korumamız gerekir." 
     
     "SOKAĞIN GEREKÇESİ MAHKEME GERKÇESİ OLDU" 
     Mahkeme kararına da değinen Belge, milliyetçi kesimin çeşitli gerekçelerinin mahkeme kararında da gerekçe olarak kabul edilmesinin anlaşılamayacağını söyledi. Belge, sokağın söyleminin bir mahkeme kararı olmasının Türkiye’nin içinde bulunduğu dönemin yapısını gösterdiğini belirtti. 
     
     "SOYKIRIM SÖZCÜĞÜNÜ BİR TARAFA BIRAKIYORUZ" 
     Prof. Dr. Halil Berktay ise "Türklerin bu konferansı ’soykırım var’ anlayışına sığdırdığını ve soykırımın günümüzde tarihçiliği ayaklar altına alan bir pozisyonda olduğunu" söyledi. Soykırım sözcüğünü bir tarafa bırakarak 1915’te neler olduğunu tartışacaklarını belirten Berktay, 
     Ermeni soykırımı oldu mu olmadı mı tartışmasına girmeyeceklerine dikkat çekerek şöyle konuştu 
     
     BERKTAY "ANADOLU ERMENİLERİ BÜYÜK ÖLÇÜDE YOK OLDU" 
     "Biz olayın ne olduğunu tarif etmeye çalışıyoruz, bazı ideolojiler çok içselleştiği için önyargıların farkına varılamıyor. Günümüz miliyetçileri hala arazide bulunuyor. 
     Türk milliyetçileri sadece Türk Müslümanların mağdur olduğu görüşünü ön plana çıkarmak istiyor. 1915 ve 1916 yılarında Anadolu Ermenileri büyük ölçüde yok olmuştur. Bu kolay kolay tartışılacak bir şey değildir Türkiye de. Ermeni milliyetçileri ise kendileri hakkında büyük devletlerin rolünden pek söz etmiyor. Türk milliyetçiliğinde ise büyük devletlerin rolü söz konusu. Türk milliyetçileri, Türk nüfusuna karşı 1915’te büyük bir etnik temizlik yapıldığını söylüyor. Söz konusu devlet emirlerinde katliam kararının verilmediğini söylüyorlar." Berktay, "Türk miliyetçiliği söyleminde ’Böyle bir olay olmadı’ da deniliyor, ’Böyle bir olay oldu, iyi ki yaptık’ da deniliyor. Bu bir çelişkidir" dedi. 
     
     PROF.DR.DERİNGİL "BELGELER YETERSİZ" 
     Prof. Dr. Selim Deringil, "Ermeni Meselesi ve Arşiv 
     Belgenin Boğazına Sarılma" konulu konuşmasında, belge ve arşivlerin tartışmalara son noktaya koyabilecek bir güce sahip olmadığını söyledi. Deringil, arşiv kaynaklarının tarihçinin malzemesi olduğunu, ancak kesin bilgiler içermediğini söyledi. 
     
     "DOĞU ETNİK TEMİZLİKTEN SONRA GERİLEDİ" 
     Birzamanlar Yayıncılık Yönetmeni Osman Köker de "Tehcir Öncesinde Osmanlı Devletinde Ermeni Varlığı" başlıklı konuşmasında, Ermeni ve Osmanlı kaynaklarından edindiği nüfus kayıtlarını açıkladı. Köker, Osmanlı kaynaklarına göre 1914’teki nüfus sayımında 1 milyon 400 bin Ermeninin 
     yaşadığını, Ermenilerin kendi nüfus kayıtlarına göre ise aynı tarihte 1 milyon 900 bin kişinin bulunduğunu kaydetti. Hangi kaynağın doğru olduğu konusunda kesin bir kanıya varamayacaklarını söyleyen Köker, bazı kaynaklarda ise Türkiye sınırları içerisinde o dönemde 2-3 milyon Ermeninin yaşadığı bilgisinin yer aldığını da söyledi. Köker, Doğu’da olduğu kadar Batı’da da Ermeni nüfusunun yoğun olduğunu belirtirken, Doğu illerinde yapılan etnik temizlikten sonra bu bölgenin gerilediğini öne sürdü. Prof. Dr. Fikret Adanır ise "Kıyım, Soykırım ve Tarihçilik" başlıklı konuşmasında, "Türkiye halkının son yıllarda her yerden çıkan soykırım söylemini kabullenmemesini anlayışla karşıladığını" söyledi. Türkiye’nin kaynaklarında Ermeni soykırımı kelimesinin kullanıldığını savunan Adanır, 1915, 1916 tehcir olayında toplu öldürmeler ve sürgünlerin yaşandığını öne sürdü. Adanır, "Bu olayın nasıl bir isimle anılmasının değil, devletin sosyo politik bir ortam yaratıp, herkese açık bir tartışma sonrası manevi sorunlarını idrak edebilmesini sağlamasının" önemli olduğunu söyledi. 
     
</TEXT>
</DOC>
