<DOC>
<DOCNO> 358897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sondun12.html </URL>
<DATE> 2005/07/07/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Blair Olimpiyat kararı silasi ilişkileri etkilemez 
</HEADLINE>
<TEXT>

     G8 zirvesi nedeniyle İskoçya’da bulunan İngiltere Başbakanı Tony Blair, 2012 Olimpiyatları’na ev sahipliği yapmanın gurur verici olduğunu söyledi. Bugünü ’tarihi bir gün’ olarak nitelendiren Blair, Uluslarası Olimpiyat Komitesi’ne ve Londra’nın kazanması için kampanyaya katılan herkese teşekkür etti. 
     Olimpiyatların gençlerin spor alanındaki gelişimi için oldukça önemli olduğuna değinen Blair, "Şimdi ülkemizde spora destek olmak, Olimpiyat Oyunları’nı olağanüstü bir şekilde düzenlemek ve gelecekte bu efsaneyi yaşatmak için önümüzde büyük bir şans var" dedi. 
     Blair, favori gösterilen Paris’in elenmesinin İngiltere-Fransa arasındaki ilişkileri ve G8 zirvesindeki kararları nasıl etkileyeceği sorusu üzerine ise, "Paris en güçlü adaylardan biriydi, ancak olimpiyat kararının siyasi ilişkileri etkileceğini sanmıyorum. Sayın Chirac henüz zirveye gelmedi. Beni tebrik etmedi, ancak buraya gelir gelmez beni kutlacağından eminim. Afrika ve iklim değişikliği konularında Chirac’la benzer düşünceleri paylaşıyoruz" dedi. 
     
</TEXT>
</DOC>
