<DOC>
<DOCNO> 354862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sontur38.html </URL>
<DATE> 2005/06/23/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Traktör 70 metrelik uçuruma yuvarlandı 1 ölü, 5 yaralı 
</HEADLINE>
<TEXT>

     Tokat'ın Yeşilyurt İlçesi'nde 15 yaşındaki çocuğun kullandığı traktörün uçuruma yuvarlanması sonucu 1 kişi öldü, 5 kişi yaralandı. 
     15 yaşındaki E.E'nin kullandığı plakası öğrenilemeyen buğday yüklü traktör, ilçeye bağlı Sekücek Köyü yakınlarında yaklaşık 70 metrelik uçuruma yuvarlandı. 
     Traktörün römorkunda bulunan, sürücünün annesi Topalak E'nin 50 hayatını kaybettiği kazada yaralanan sürücü ile Bektaş Kaçmaz, Esma Ezyar, Güler ve Ergün Balbay, Tokat'ta tedavi altına alındı. 
     Buradaki ilk müdahalenin ardından Cumhuriyet Üniversitesi Tıp Fakültesi Hastanesi'ne kaldırılan E.E'nin beline korse takılarak taburcu edilmesi kararlaştırıldı. 
     Babasını 2 yıl önce kaybettiği öğrenilen, annesinin öldüğünden de haberi olmayan E.E, yaklaşık 45 dakika sedye üzerinde Acil Servis önünde bekledi. 
     Yakınlarının doktorlarla görüşmesinin ardından yarına kadar hastanede tedavi edilmesine karar verilen gencin, Sivas'ın Yıldızeli İlçesi'ne bağlı Yağlıdere Köyü'nden, Yeşilyurt'taki bir değirmene, öğütülmek üzere buğday taşıdığı öğrenildi. 
     
</TEXT>
</DOC>
