<DOC>
<DOCNO> 381567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/soneko25.html </URL>
<DATE> 2005/09/26/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
İhlas Holding TGRT için herhangi bir grupla görüşme olmadı 
</HEADLINE>
<TEXT>

     İhlas Holding, TGRT'nin satışıyla ilgili olarak henüz herhangi bir kimse veya grupla bağlayıcı bir görüşme veya satışın söz konusu olmadığını açıkladı. 
     İhlas Holding'ten, TGRT'nin satışı ile ilgili olarak basında yer alan habere ilişkin Borsa'ya gönderilen açıklamada, daha önceki özel durum açıklamasında belirtildiği gibi, TGRT'nin satışı konusunda İhlas Yayın Holding A.Ş'nin yetkilendirdiği Mustafa R. Selçuk ve M. Murat Akgiray'ın, Türkiye'de medya sektörü ile ilgilenen çeşitli yerli ve yabancı müşterilere, onlardan gelen talepler doğrultusunda şirketle ilgili bilgiler verdikleri belirtildi. 
     Açıklamada, ''Dolayısıyla, henüz herhangi bir kimse veya grupla şirketi ilzam eden bağlayıcı bir görüşme veya satış söz konusu olmamıştır'' denildi. 
     
</TEXT>
</DOC>
