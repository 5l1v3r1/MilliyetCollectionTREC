<DOC>
<DOCNO> 359838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/son/sondun15.html </URL>
<DATE> 2005/07/10/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Kırgızistan'da Bakiyev yüzde 89'la önde... 
</HEADLINE>
<TEXT>

     Kırgızistan'da bugün yapılan devlet başkanlığı seçimine katılım oranı, yerel saatle 13.00 TSİ 10.00 itibariyle yüzde 39'a ulaştı. 
     Merkez Seçim Komisyonu'nun MSK açıklamasına göre, saat 07.00'de başlayan oy verme işleminde saat 13.00'e kadar 986 bin 117 seçmen oy kullandı. 
     Komisyonu ulaşan bilgilere göre, en yüksek katılım yüzde 50.78 ile ülkenin ikinci büyük kenti Oş'ta, en düşük katılım ise yüzde 27.31 ile Issık Göl eyaletinde oldu. 
     Başkent Bişkek'te seçmenlerin şimdiye kadar yüzde 36.59'u oy kullanırken, Batken eyaletinde bu rakam yüzde 44.75, Oş eyaletinde yüzde 42.59, Çuy eyaletinde yüzde 42.33, Calalabad eyaletinde yüzde 36.32, Narın eyaletinde yüzde 33.1 ve Talas eyaletinde yüzde 27.9 oldu. 
     Bu arada, KyrgyzPoll adlı kamuoyu şirketinin çalışmasına göre, seçimin favori adayı geçici Devlet Başkanı Kurmanbek Bakiyev, büyük bir farkla önde gidiyor. 
     Bu araştırmaya göre, Bakiyev oyların yaklaşık yüzde 89'unu almış durumda. 
     İkinci sıradaki adayın aldığı oy oranının ise yüzde 4.75 olduğu tamhin edildi. 
     Kırgızistan'daki devlet başkanlığı seçimlerde oy verme işlemi yerel saatle 21.00'de TSİ 18.00 sona erecek, ardından MSK Başkanı Tuygunaalı Abdraimov basın toplantısı düzenleyecek. 
     Altı adayın yarıştığı seçimlerde yaklaşık 2 milyon 600 bin seçmen, toplam 2 bin 181 sandıkta oy kullanıyor. 
     
</TEXT>
</DOC>
