<DOC>
<DOCNO> 397270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sondun37.html </URL>
<DATE> 2005/11/23/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Merkel, ilk yurtdışı ziyaretini Paris'e yaptı... 
</HEADLINE>
<TEXT>

     Almanya'nın yeni Başbakanı Angela Merkel, ilk yurtdışı ziyaretini Paris'e yaptı. 
     Fransız basını, dün yemin ederek yeni görevine başlayan Merkel'in Paris'e gelmesini ''sembolik bir ziyaret'' olarak yorumladı. 
     Ziyaret, ''iki ülke arasındaki yoğun işbirliğine verilen önemin de göstergesi'' olarak değerlendiriliyor. 
     Merkel, Paris'te Fransa Cumhurbaşkanı Jacques Chirac ile çalışma yemeğinde bir araya geldi. 
     Almanya Başbakanı, bugün Brüksel'e geçerek AB ve NATO temsilcileriyle görüşecek ve bir anlamda AB ve savunma ittifakına verdiği önemi teyit edecek. 
     Bu arada, Fransa'nın eski cumhurbaşkanlarından Valery Giscard d'Estaing, ''Hoş geldin Angela'' başlığıyla Les Echos gazetesine yazdığı makalede, ''Fransa ve Almanya'nın AB'nin motoru olmaya devam etmesi gerektiğini'' savundu. 
     AB bütçesi ve anayasası ile ortak tarım politikası, Merkel'i AB'de bekleyen en önemli sorunların başında gösteriliyor. 
     
</TEXT>
</DOC>
