<DOC>
<DOCNO> 351043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sonsiy11.html </URL>
<DATE> 2005/06/11/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
CHP'li Öymen Türkiye, ABD'nin stratejik ortağı değildir... 
</HEADLINE>
<TEXT>

     CHP Genel Başkan Yardımcısı Onur Öymen, ''Türkiye, ABD'nin stratejik ortağı değildir. ABD'nin dünyadaki stratejik ortakları İngiltere, İsrail ve bir ölçüde Kanada'dır'' dedi. 
     Öymen, yaptığı yazılı açıklamada, Başbakan Recep Tayyip Erdoğan'ın ABD ziyareti değerlendirilirken ''PKK'nın Kuzey Irak'tan tasfiyesi konusunda ne gibi bir sonuç alındı '' sorusunun sorulması gerektiğini belirtti. Öymen, açıklamasında şu görüşlere yer verdi 
     ''Çok farklı ve değişik bir hava verilmiş olmasına rağmen öyle anlaşılıyor ki, Başbakan'ın ABD ziyaretinden Türkiye bir şey kazanmamıştır. Türkiye'nin bu ziyaretten beklentisi, Kuzey Irak'tan PKK'nın tasfiyesiydi. Amerika'nın somut bir harekete geçeceğine dair işaret yok. İkincisi, Suriye konusunda da mesajımızı tam veremediğimiz, görüşlerimizi tam anlatamadığımız, Amerika'yı ikna edemediğimiz anlaşılıyor. Öte yandan, bölge ülkeleriyle ilgili olarak demeliyiz ki, halkı Müslüman olan ülkelerde demokrasi ancak laiklik olursa yerleşir. Bu noktalar aslında Türk-Amerikan ilişkilerinde mutlaka açıklığa kavuşturulması gereken noktalardır. Bunlardan da bir şey çıkmadığı anlaşılıyor. 
     Öte yandan, Türkiye Amerika'nın stratejik ortağı mıdır, değil midir Stratejik ortak olmalı mıdır Olsa belki çok da faydalı olurdu ama değildir. Amerika'nın dünyadaki stratejik ortakları İngiltere, İsrail ve bir ölçüde Kanada'dır. Onun dışında dünyada Amerika'nın stratejik ortağı yoktur. Stratejik ortağa askeri ambargo uygulanmaz. Stratejik ortağın askerlerinin başına çuval geçirilmez. Stratejik ortağın terörle mücadele veya Kıbrıs gibi milli davaları olduğunda ona destek verilir.'' 
     
</TEXT>
</DOC>
