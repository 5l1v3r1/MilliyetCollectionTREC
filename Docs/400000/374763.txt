<DOC>
<DOCNO> 374763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sonsiy09.html </URL>
<DATE> 2005/09/01/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Kenan Evren Artık 12 Eylül 1980'i unutmalıyız 
</HEADLINE>
<TEXT>

     7. Cumhurbaşkanı Kenan Evren, "Artık 12 Eylül 1980’i unutmalıyız" dedi. 
     Evren, Manisa Valisi Orhan Işın’ı makamında ziyaretinde, basın mensuplarının çeşitli sorularını yanıtladı. 
     Evren, terörle ilgili bir soruya, "Terör olayları yok diyemeyiz. Vardır ama, 12 Eylül 1980 öncesi gibi değil. O zaman terör, ülkemizin her ilinde vardı" dedi. 
     Bugün ile 12 Eylül öncesinin kıyaslanmasının doğru olmadığını belirten Kenan Evren, şunları söyledi 
     "O zaman Türkiye’nin tüm illeri terörün etkisi altında idi. Bugün İzmir’de, Manisa’da terör var mı Okullar açık, üniversiteler açık. 
     Hiçbir sorun yok. Şimdi, 12 Eylül’de okullar açılıyor. 12 Eylül, eğitim ve öğretimin başlangıcı. Artık, 12 Eylül 1980’i unutmalıyız." 
     
     ÜZÜMCÜNÜN SORUNLARI 
     7. Cumhurbaşkanı Kenan Evren, bir gazetecinin "Siz üzümün 
     Başkenti sayılabilecek Alaşehirlisiniz. Üzümcü halinden memnun mu " sorusuna da şu yanıtı verdi 
     "Ben üzümcü değilim. Ancak aldığım bilgilere göre, üzümcü halinden hiç memnun değil. Ne üründen, ne de üzüme verilen fiyattan hiç memnun değil. Bu yıl ürünün fazla olmaması bekleniyor. Ben çok önceleri üzümcülere yönelik açıklama yapmıştım. ’Devlet desteğini çekmeli, üzümcü başka alternatif ürünlere yönelmeli, alternatif ürünler de yetiştirmeli’ demiştim. Hala babadan kalma teknik ve şekilde üzüm üretimi devam ediyor. Üzüm diğer meyve üretimine de benzemez. Yılın her mevsiminde ayrı bakım ister. Bu sebepten çok meşakkatli bir üründür. Ama üzümcünün kaderi bu. Bir yıl iyi olur, bir yıl kötü olur." Kanan Evren, Manisa’ya gelirken Kula İlçesi’nde de çeşitli ziyaretlerde bulundu. 
     Evren, İlçe Jandarma Komutanlığı önünde Kaymakam Mehmet Yüce, Belediye Başkanı Halil Gülcü, İlçe Jandarma Bölük Komutanı ve Garnizon Komutanı Üsteğmen Mehmet Demir ile öteki ilgililer tarafından karşılandı. Evren, Kaymakamlık ve Belediyeyi ziyaret etti. 
     Ziyarette, Belediye Başkanı Halil Gülcü, hatıra olarak Evren’in Almanya’da ipek halı üzerine yapılmış "general üniformalı" bir resmini hediye etti. 
     Kula Belediyesi’nin AB işbirliğiyle yürüttüğü tekstil kursuna giden Evren’e ,burada kurs koordinatörü Avni Ataş tarafından brifing verildi. 
     Evren, Kula Etnoğrafya Müzesi’ne dönüştürülen doğduğu evi de gezdi. 
     
</TEXT>
</DOC>
