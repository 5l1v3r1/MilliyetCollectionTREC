<DOC>
<DOCNO> 376221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonyas15.html </URL>
<DATE> 2005/09/06/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Zengin koca bulma kılavuzu 
</HEADLINE>
<TEXT>

     Oksana Robski Rusya'da beğeniyle izlenen 'For You' adlı TV şovunda, kadınlara zengin koca bulmanın yollarını öğretiyor Sovyetler Birliği'nin dağılmasından sonra ortaya çıkan süper zengin "oligark"ların yaşamını anlattığı kitapla tanınan Oksana Robski, şimdi de "For You" adlı ilginç televizyon şovuyla gündeme geliyor. 
     
     Hap yap para kap 

     Robski bu şovda, bir oligark gibi nasıl yaşanacağı gösteriyor. Örneğin kadınlara lüks taşlarla süslü kot pantolonlarıyla en iyi hangi korsenin gideceğini, sevgilileri için alkollü tatlıları nasıl yapmaları gerektiğini öğretiyor. Asıl önemlisi, kadınlara, güzel giyinerek nasıl zengin koca bulabileceklerini anlatıyor "İşte bu elbise sayesinde aynı gece üç erkeği birden etkilemeyi başardım" diyen Robski programında, zengin koca bulmanın aslında hiç de küçümsenmeyecek bir iş olduğunu anlatıyor. 
     
     Halk çok seviyor 

     Ünlü zenginleri stüdyoya davet edip, onların nasıl para harcadığını da gösteren Oksana Robski'nin programı, Rusya'da çok beğeniliyor. Eleştirmenlere göre, halkın yüzde 58'inin "Kısa yoldan nasıl zengin olunur" sorusuna cevap aradığı ülkede, bu oran hiç şaşırtıcı değil. 
     
</TEXT>
</DOC>
