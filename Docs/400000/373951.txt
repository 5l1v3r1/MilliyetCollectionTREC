<DOC>
<DOCNO> 373951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sonyas15.html </URL>
<DATE> 2005/08/29/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
''Mozart'ın Başı'' çalındı... 
</HEADLINE>
<TEXT>

     Avusturya’nın merkezindeki Salzburg’da bir mumya müzesinde sergilenen, dünyaca ünlü Avusturyalı klasik müzik kompozitörü Wolfgang Amadeus Mozart’ın heykelinin başının geçen hafta sonu çalındığı bildirildi. 
     Kimliği henüz belirlenemeyen hırsızın, Mozart’ın perukalı başını çaldığını açıklayan müzenin yöneticisi Haytem El Vazzan, hırsızın 15 bin avro değerindeki başı geri getirmesi halinde, hakkında hiçbir soruşturma açılmasını istemeyeceği konusunda söz verdiğini açıkladı. 
     Hırsızın müzenin kapanmasını beklediğinin, sonra da helkelin başını çalarak müzenin acil çıkış kapısından kaçtığının belirlendiğini belirten polis hırsızın, müzenin kapandıktan sonra karanlık olmasından faydalanarak, güvenlik kameralarına yakalanmadığını, soruşturmanın sürdüğünü kaydetti. 
     Avusturya, gelecek yıl, Mozart’ın 250. doğum yılını kutlayacak. 
     
</TEXT>
</DOC>
