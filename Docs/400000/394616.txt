<DOC>
<DOCNO> 394616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sonyas05.html </URL>
<DATE> 2005/11/13/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Kız bebek, kalbi elinde doğdu .. 
</HEADLINE>
<TEXT>

     Hindistan'da bir kız bebeği, vücudunun dışında gelişen ve bir eliyle tuttuğu kalbiyle dünyaya geldi. 
     Doktor S.K. Pambhoi, Reuters ajansına yaptığı açıklamada, bebeğin kalbinin tamamen vücudunun dışında geliştiğini, doğduğu sırada kalbini sağ eliyle tutan bebeği yaşatmaya çalıştıklarını söyledi. 
     Pambhoi, ''Kalbi, atardamarlarla vücudun içine bağlı. Kalbi uygun yere yerleştirmek için ameliyat tek seçenek'' dedi. 
     Doktorlar, Chhattisgarh eyaletindeki Korba kasabasında fakir bir ailenin çocuğu olarak dünyaya gelen bebeğin elini kalbinden ayırdıklarını, acil ameliyat edilmemesi halinde öleceğini söylediler. 
     Bebeğin fakir durumdaki ebeveylerinin ameliyat masrafını karşılayamayacakları kaydedildi. 
     
</TEXT>
</DOC>
