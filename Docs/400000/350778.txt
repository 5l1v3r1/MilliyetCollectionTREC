<DOC>
<DOCNO> 350778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sonspo30.html </URL>
<DATE> 2005/06/10/ </DATE>
<TIME> 19.05 </TIME>
<AUTHOR>  </AUTHOR>
<HEADLINE>
Konyaspor'a Hırvat kaleci... 
</HEADLINE>
<TEXT>

     Konyaspor, en son Dinamo Zagreb takımının formasını giyen Hırvat kaleci Vlademir Vasilj ile 3 yıllık sözleşme imzaladı. 
     Konyaspor Kulübü Başkanı Ahmet Şan, Aspak Ambalaj Sanayi’nde gerçekleştirilen imza töreninde, transfer komitesinin çalışmalarını aralıksız sürdürdüğünü, görüştükleri futbolcularla anlaşarak renklerine bağladıklarını söyledi. 
     Hırvat kaleci Vasilj’in, hedefledikleri güçlü kadroda önemli işler yapacağını ifade eden Şan, Konyaspor’u hak ettiği yere taşıyacaklarını bildirdi. 
     Vlademir Vasilij ise kendisine teklif geldiğinde düşünmek için süre istediğini belirterek, "Galatasaray’da oynayan arkadaşım Thomas ile görüştüm. Bana Konyaspor hakkında olumlu bilgi verince anlaşma sağlandı. Bundan sonra Konyaspor’un başarısı için ter dökeceğim" dedi. 
     3 kez Hırvatistan Milli Takımı’nın formasını giyen Vasilj, 30 
     yaşında. 
     
</TEXT>
</DOC>
