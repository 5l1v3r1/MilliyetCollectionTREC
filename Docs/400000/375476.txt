<DOC>
<DOCNO> 375476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/guncel/gun16.html </URL>
<DATE> 2005/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



Ambulans kaza yaptı 

HALUK ATALAY İstanbul 
Bakırköy Devlet Hastanesi'nden aldığı Hüsamettin Koçak adlı hastayı İstanbul Eğitim Hastanesi'ne götürmek üzere yola çıkan ambulans, dün yağmur sebebiyle kayganlaşan yolda bariyere çarptı. Kaza sırasında hasar gören ambulanstaki hemşire Gülay Özkan yaralandı. Kaza yerine gelen başka bir ambulansa konulan Gülay Özkan ve Hüsamettin Koçak tedaviye alındı. 

Balık ekmeğe hücum 

İSTANBUL Milliyet 
Samatya Meydanı'nda düzenlenen "2. İstanbul Balık Festivali" kapsamında, vatandaşlara balık ekmek dağıtıldı. Fatih Belediyesi, Şehristanbul Derneği, Samatya Güzelleştirme ve Kültür Derneği, İstanbul Su Ürünleri Hali Müdürlüğü ve Kocamustafapaşa Balıkçılar Derneği'nce düzenlenen festival, yağışlı havaya rağmen ilgi gördü. 

Melahat Nine öldü 

İZMİR DHA 
İzmir'de 26 Ağustos'ta parkta dolaşmaya giderken iki grup arasındaki silahlı kavgada seken kurşunlarla başından vurulan Melahat Nane 74 , 8 gün süren yaşam savaşını kaybetti. Atatürk Eğitim ve Araştırma Hastanesi'nin Beyin Cerrahi Servisi'nde tedavi altında tutulan Nane, dün 16.00 sıralarında öldü. Nane'nin bugün toprağa verileceği açıklandı. 

Damla toprağa verildi 

İZMİR DHA 
İzmir'in Limontepe semtinde perşembe günü arsa anlaşmazlığı nedeniyle çıkan kavgada, bir magandanın silahından çıkan kurşunla hayatını yitiren 9 yaşındaki Damla Bulut, gözyaşları arasında Buca'da toprağa verildi. Kızının üzerine gelinlik serilmiş tabutunun başında dua eden baba Ali Bulut, gözyaşlarına h kim olamadı. 

Yine maganda 8 yaralı 

İzmir Konak'ta dün akşam Eşrefpaşa Mahallesi'ndeki bir düğünde, bilinmeyen bir nedenle iki kişi arasında çıkan tartışma kısa sürede kavgaya dönüştü. Silahların kullanıldığı kavga sonucu, İbrahim Demirtaş 29 , Ayhan Demirtaş 23 , Murat Karacabal 31 , Ali Çiftçi 28 , Hasan Caka 35 , Mustafa Akyol 10 , Tugay Mermer 11 ve Ege Nur Gündüz 5 , ayak ve bacak bölgelerinden vurularak yaralandı. 

Dövüp özür dilediler 

GEBZE DHA 
Çağdaş Güven Turizm'e ait şehirlerarası otobüs, dün yolcu indirmek için Gebze girişinde durdu. Bu sırada, Gebze - İzmit arasında çalışan minibüsten inen 10 kişi, muavin Engin Tunca 25 ile şoför Ersin Demirel'e saldırarak, tekme ve yumruklarla dövdü. Bir süre sonra yanlış kişileri dövdüklerini fark eden gruptakiler, şoför ve muavinden özür dileyerek hastanenin yolunu gösterdi. 

Ermeni terörist defnedildi 

BATMAN DHA 
Batman'daki çatışmada ölü ele geçirilen 7 PKK'lı teröristten Ermenistanlı Yusuf Avdoyan, dün Batman'da toprağa verildi. Yaklaşık 2 bin kişinin katıldığı cenazeye İHD Batman yöneticileri de katıldı. Oğullarının vasiyetini yerine getirmek için cenazeyi Batman'da toprağa verdiklerini belirten Ordo Avdoyan ve Gozel Mirzoyan, cenaze kortejine eşlik etti. 

İmamdan müezzine dayak 

RİZE DHA 
Rize'de Yeni Orta Cami'nin imamı İrfan Şafak 38 , tartıştığı müezzin Abdülkerim Serdar'ı 34 döverek hastanelik etti. İmam ve müezzini güçlükle birbirlerinden ayıran polis, yüzü kanlar içindeki müezzin Serdar'ı ambulansla Rize 82. Yıl Devlet Hastanesi'ne götürdü. Gözaltına alınan Şafak hakkında, daha önce de bir kişiyi dövmekten şik yet olduğu öne sürüldü. 

Konvoyda kaza 4 yaralı 

İSTANBUL Milliyet 
Hıdiv Kasrı'ndan milli maçı izlemek üzere İnönü Stadı'na giden Başbakan Erdoğan'ın konvoyundaki Cihan Haber Ajansı'na ait otomobil, Beşiktaş Barbaros Bulvarı'nda kontrolden çıktı. Hızını alamayan otomobil, kaldırıma çarptıktan sonra takla attı. Otomobilde bulunan Ali Çabuk, Murat Uçar, İlhan Kocapınar, Volkan Aktaş ile kimliği henüz öğrenilemeyen sürücü yaralandı. 


</TEXT>
</DOC>
