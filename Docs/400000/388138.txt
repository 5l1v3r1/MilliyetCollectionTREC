<DOC>
<DOCNO> 388138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/spor/spo03.html </URL>
<DATE> 2005/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Aslan fantastik' 
</HEADLINE>
<TEXT>


Galatasaray'ın Çek yıldızı Marek Heinz, Türkiye'deki ilk röportajını Milliyet'e verdi, "Burada özlediğim futbol heyecanına yeniden kavuştum. Bu sezon zirveyi bırakmaya niyetimiz yok" mesajını gönderdi 


Transferin bitimine saatler kala, eski yöneticilerden Abdürrahim Albayrak'ın da katıldığı müthiş bir operasyonla Almanya'nın Mönchengladbach takımından Galatasaray'a transfer edilen Marek Heinz, İstanbul'da bulunmaktan büyük mutluluk duyduğunu söyledi. 
Türkiye'de ilk röportajını MİLLİYET'e veren Çek yıldız, "Buraya hayallerimin peşinde koşmaya geldim. Ali Sami Yen'e çıktığım ilk günü unutmam mümkün değil. Bana gösterilen sevgiyi sadece ülkemde gördüm. Burada özlediğim futbol heyecanını yeniden buldum. Galatasaray fantastik bir takım. Bu ekipte oynamak bana büyük keyif veriyor" dedi. 

"Taraftar harika" 
Türkiye'yi tercih etmekle ne kadar doğru bir karar verdiğini İstanbul'a geldikten sonra daha iyi anladığını söyleyen Heinz, şöyle devam etti 
"Eğer arkadaşlarım bana bu kadar sıcak davranmasaydı, adapte olmak gerçekten çok zor olurdu. Her geçen gün buraya daha çok alışıyor ve bağlanıyorum. Burada kendimi yabancı gibi hissetmiyorum. Hocamız Gerets hırslı, disiplinli ve başarılı bir hoca. İyi bir ekip çalışması yapıyoruz. Hepimiz aynı amaç ve başarının peşindeyiz. Taraftarımız da tek kelimeyle harika. Bu sezon ligde şampiyon olacağız. Seneye Avrupa'da büyük işler yapacağız. Ülkem için de, baraj maçını geçip, Dünya Kupası'nda forma giymek istiyorum". 

578 dakika oynadı Maç Türü Skor Süre Gol Sivasspor Lig 2-0 74 - Tromso D UEFA 1-0 90 - V.Manisa D Lig 1-4 74 - Samsun D Lig 1-2 84 - Tromso UEFA 1-1 90 - Trabzonspor Lig 4-1 79 1 Erciyes D Lig 1-2 90 - 

Karan korkuttu 

Yıldız golcü, dünkü idmanda belinden sakatlanıp, çalışmayı yarıda bıraktı. Ümit'in Denizlispor maçına yetişmesi için seferberlik başladı 

Denizli maçına rotasını çeviren Galatasaray'da dün Ümit Karan paniği yaşandı. Golcü futoblcu, Florya'da kaleye şut çekerken belinden sakatlandı. Bir süre tedavi gören Ümit ağrıları geçmeyince acılar içinde çalışmayı bıraktı. Kulüp Doktoru Mehmet Çevik, "Kasılma sonucu belinde spazm oluşmuş. Bu spazm bir günde de, üç günde de açılabilir" dedi. 
Çift kaledede Gerets, iyileşmesine rağmen Orhan Ak'ın yerine as takımda Ergün'e yer verdi. Belçikalı hoca, Iliç'e as takımda forma verirken, Ümit'in sakatlanması üzerine Necati'yi de bu kadroya dahil etti. Antrenmanda as takım yedekleri 2-1 yendi. Sakat Sabri ve Suat idmana katılmazken, kaleci Aykut uzun süre sonra idmana çıktı. 

Eric Gerets senaryoları 

İspanyol Sport gazetesi, Belçika federasyonunun Gerets'e milli takımın başına geçmesi için teklif götürdüğünü, tecrübeli hocanın da süre istediğini iddia etti. "Gerets büyük ihtimalle kırmızı şeytanların başına geçiyor" başlığını atan Sport, Antheunis'in de Belçikalı hocanın yolunu açmak için istifasını verdiğini duyurdu. Haberde bu operasyonun devre arasında gerçekleşebileceği yazıldı. 


</TEXT>
</DOC>
