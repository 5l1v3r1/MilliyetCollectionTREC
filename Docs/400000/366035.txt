<DOC>
<DOCNO> 366035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sondun26.html </URL>
<DATE> 2005/08/01/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Iraklı Kürtlerden Türkmenlere vali yardımcılığı önerisi... 
</HEADLINE>
<TEXT>

     Iraklı Kürtler, başkenti Kerkük olan Taamim vilayetinin vali yardımcılığına bir Türkmen getirilmesi önerisinde bulundular. 
     Irak Kürdistan Yurtseverler Birliği'nin IKYB yerel yetkililerinden Razjar Ali, ''Arap ve Türkmen kardeşlerimize vilayet yönetim konseyinde 5 önemli mevki öneriyoruz. Türkmenlere vali yardımcılığı ile konseyde bir başka önemli mevki ve Araplara da 3 ayrı görev teklif ediyoruz'' dedi. 
     IKYB yetkilisi, Kerkük'te Taamim vilayet konseyini Şubattan bu yana boykot eden Arap ve Türkmen üyelerin dönüşünü sağlamak için yapılan arabuluculuk toplantısı sonundaki açıklamasında, ''Top şimdi onlarda, bu görevlere atanacak kişiyi seçmek onlara düşüyor'' diye konuştu. 
     30 Ocakta yapılan seçimde, 26 Kürt ile 9 Türkmen ve 6 Arap Taamim vilayet konseyine seçilmişti. 
     
</TEXT>
</DOC>
