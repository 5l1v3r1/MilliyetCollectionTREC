<DOC>
<DOCNO> 365753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sonyas07.html </URL>
<DATE> 2005/07/30/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Micheline Connery Bodrum'da... 
</HEADLINE>
<TEXT>

     Dünyaca ünlü sinema sanatçısı Sean Connery’in eşi Micheline Connery, tek başına geldiği Bodrum’da, dünyanın tek yüzer diskosu olan Marine Club Catamaran’da eğlendi. 
     Yaklaşık 2 bin kişinin bulunduğu yüzer diskoda işletmenin sahipleri Dilek ve Mehmet Birgen tarafından ağırlanan Micheline Connery, Bodrum’un eşsiz güzellikleri karşısında "çarpıldığını" belirtirken, "Bu diskonun ününü duymuştum. Çok merak ettiğim için gelmek istedim" dedi. 
     Basın mensuplarının yoğun ilgisiyle karşılaşan Micheline Connery, sempatik tavırlarıyla dikkat çekti. 
     Türkiye’ye 22 Temmuz’da eşi Thomas Sean Connery ile geldiğini ifade eden Micheline Connery "Ege ve Akdeniz sahillerinizi çok beğendim. Eşim, işlerinin yoğunluğu nedeniyle bana katılamadı. En kısa sürede birlikte yeniden gelip, özellikle Bodrum’da tatil yapmak isterim" diye konuştu. 
     
</TEXT>
</DOC>
