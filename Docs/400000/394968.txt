<DOC>
<DOCNO> 394968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/guncel/gun14.html </URL>
<DATE> 2005/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İfadeler çelişti 
</HEADLINE>
<TEXT>


İtirafçı Aydın Sayısal Loto kuponu almak için durduk. Astsubay Kaya ve İloğlu Tuvalet ihtiyacı için oradaydık 


9 Kasım'da Şemdinli'de Umut Kitabevi'nin bombalanmasıyla başlayan olayların ardından soruşturmayı yürüten savcı Harun Ayık, iki jandarma astsubay ile itirafçının ifadelerine başvurdu. Ancak, Ali Kaya'nın kullandığı beyaz Renault marka aracın neden olay yerinde durduğuna ilişkin ifadelerde çelişkiler ortaya çıktı. 
Astsubay Özcan İloğlu, bazı haber elemanlarıyla buluşmaya gittiklerini, arabayla giderken sıkıştığını ve tuvalet ihtiyacını karşılamak için arabayı durdurduklarını söyledi. Jandarma Astsubay Kaya da, İloğlu'nun tuvalet ihtiyacı nedeniyle AKP ilçe teşkilatı yakınlarında park ettiklerini anlattı. 
İtirafçı Ateş ise, tuvalet ihtiyacı için değil Sayısal Loto kuponu almak için durduklarını belirtti. Ateş şu ifadeyi verdi "Haber elemanlarıyla buluşmak için yola çıktık. Şemdinli'ye geldim. Bu sırada Özcan aptes alacaktı ve sayısal loto oynamak için kupon alacaktık. Daha arabadan çıkmadan bomba sesini duyduk. Ali 'Ne oluyor diye' diye sordu. 'Hem yapıyorsunuz, hem soruyorsunuz' deyip dövdüler." 

Onlar da şik yetçi 

Kaya, İloğlu ve Ateş, arabalarına, eşyalarına ve kendilerine saldırıldığı gerekçesiyle şik yetçi oldu. Kaya, araçta 3 tüfek, el bombalarıyla bazı belge ve dokümanların bulunduğunu belirtirken, "Devletin aracına ve dokümanına saldırıldı. Şik yetçiyim" dedi. Ateş ise silahlar ve şarjörlerin jandarmanın olduğunu belirtirken, el bombasından haberi olmadığını söyledi. Ateş de gruptan şik yetçi oldu. 



</TEXT>
</DOC>
