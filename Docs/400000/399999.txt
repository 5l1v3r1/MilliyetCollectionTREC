<DOC>
<DOCNO> 399999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonsiy05.html </URL>
<DATE> 2005/12/02/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Gül'den "Kerkük Kürdistan'a bağlanacak" açıklamasına tepki 
</HEADLINE>
<TEXT>

     Dışişleri Bakanı Abdullah Gül, Barzani’nin Selahattin kentinde yapılan bir toplantıda "2007’de Kerkük’ün Kürdistan bölgesine bağlanacağı" yönündeki sözlerine, "Kendi karar vermeyecek herhalde" diyerek tepki gösterdi. 
     Dışişleri Bakanı Abdullah Gül, Ankara Palas Devlet Konukevi’nde, dış politika konularında oluşturduğu tartışma platformu ve çalışmalarla dikkati çeken Stratejik Araştırmalar Merkezi’nin SAM kuruluş yıldönümü nedeniyle düzenlenen resepsiyonda gazetecilerin sorularını yanıtladı. 
     Gül, Barzani’nin Selahattin kentinde yapılan bir toplantıda "2007’de Kerkük’ün Kürdistan bölgesine bağlanacağı" yönündeki sözlerinin hatırlatılması üzerine "Kendi karar vermeyecek herhalde" dedi. 
     Gül, 10 yıl boyunca SAM’ın Dışişleri Bakanlığı ile Türk toplumu ve düşünce önderleri arasında bir köprü vazifesi gördüğünü söylerken, "SAM bir bakıma rüştünü ispat etmiş, ve bakanlığın prestij sembolü olmuştur. Bu başarılı sonuçların alınmasında emeği geçenlere teşekkür ediyorum, onları kutluyorum" dedi. 
     Gül, SAM’a hizmetlerinden dolayı büyükelçiler, Erhan Yiğitbaşoğlu ve Ünal Maraşlı’ya da birer plaket verdi. 
     
</TEXT>
</DOC>
