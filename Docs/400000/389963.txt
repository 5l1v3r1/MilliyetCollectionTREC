<DOC>
<DOCNO> 389963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sonyas05.html </URL>
<DATE> 2005/10/26/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
'Gönül Yarası', 'En İyi Yabancı Film Oscar'ına aday oldu... 
</HEADLINE>
<TEXT>

     Yönetmen Yavuz Turgul, ''Gönül Yarası'' adlı filmiyle ''en iyi yabancı film Oscar''ı adaylığına başvurdu. 
     Sinema Sanatları ve Bilimler Akademisi'nden yapılan açıklamada, en iyi yabancı film Oscar'ı adaylığı için 91 ülkeye davet yapıldığı bildirildi. 
     Bu davete 58 ülkeden yanıt geldiğini belirten akademi, bu sayının rekor olduğunu açıkladı. 
     Yönetmen Turgul'un geçen yıl gösterime giren filmi Gönül Yarası'nda Şener Şen, Meltem Cumbul, Güven Kıraç ve Sümer Tilmaç rol alıyor. Çekimleri hem İstanbul, hem de Mardin'de yapılan film, emekli olduktan sonra İstanbul'a gelen ve şoförlük yapan Nazım ile pavyonda çalışan şarkıcı Dünya'nın hikayesini konu alıyor. 
     Bu dalda 3 ülkenin ilk defa başvuruda bulunduğu belirtildi. Bu ülkelerin ve filmlerinin, Kosta Rika'dan Esteban Ramirez'in ''Caribe'', Fiji'den Vilsoni Hereniko'nun ''The Land Has Eyes'' ve Irak'tan Cemil Rustemi'nin ''Requiem of Snow'' olduğu kaydedildi. 
     Tüm dallarda Oscar adayları 31 Ocak'ta, bu ödülü kazananlar 5 Mart'ta açıklanacak. 
     
</TEXT>
</DOC>
