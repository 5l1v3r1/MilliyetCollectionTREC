<DOC>
<DOCNO> 389892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sonspo37.html </URL>
<DATE> 2005/10/26/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
R. Mallorca, tazminat vermemek için Cuper'in işine son veremiyor 
</HEADLINE>
<TEXT>

     Şenhan Bolelli Bildiriyor 

İspanya Birinci Futbol Ligi'nde La Liga son sırada bulunan Real Mallorca, teknik direktör Hector Cuper'in görevine son vermek istese de yüksek tazminattan dolayı bunu yapamıyor. 
     La Liga'da 8. hafta sonunda 5 puanla sonuncu sırada bulunan Real Mallorca, kötü gidişe bir çözüm arıyor. Şu anda dünyanın an fazla kazanan teknik direktörlerinden biri olan Arjantinli Cuper, sezon başına Real Mallorca'da 3 milyon Avro alıyor. 
     Geçen sezonun ortalarında Benito Floro'nun yerine gelen ve 2007 yılının haziran ayına dek Real Mallorca ile sözleşme imzalayan Cuper'in sözleşmesinde, eğer görevine son verilirse 5 milyon Avro tazminat almasını öngören bir madde yer alıyor. 
     İspanyol basını, Real Mallorca Kulübü Başkanı Vincent Grande'nin, Arjantinli teknik adamı göndermek istediğini, ancak söz konusu tazminattan bunu yapamadığını ileri sürüyor. 
     Cuper ise, ''Eğer beni göndermek istiyorlarsa ve bunu tazminattan yapamıyorlarsa bana bunu yüzüme söylesinler. Benim için tazminat problem değil'' dedi. 
     
</TEXT>
</DOC>
