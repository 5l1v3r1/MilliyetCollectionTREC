<DOC>
<DOCNO> 375914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/ekonomi/eko09.html </URL>
<DATE> 2005/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçak cep telefonlarına takip sistemi ihaleye takıldı 
</HEADLINE>
<TEXT>


GÜLÇİN ÜSTÜN Ankara 

Telekomünikasyon Kurumu'nun TK kaçak ve çalıntı cep telefonlarının kullanılmasını engellemek için kuracağı sistemin ihalesi, firmalar ilgi göstermeyince iptal edildi. 

Yeni ihale 
1 Eylül'den itibaren kayıt dışı cep telefonlarına uyarı mesajı göndermeyi planlayan kurum, ihaleye giren tek firmanın 16 milyon YTL teklif etmesiyle ihaleyi yenileme kararı aldı. 5 Ağustos'ta çıkılan ihalede Softaş firması çok düşük bir fiyat indirimine giderek 16 milyon YTL teklif etti. TK, ihalede rekabet ortamının olmaması ve fiyatın yüksekliği nedeniyle ihaleyi iptal etti. Yeni ihale 12 Eylül'de gerçekleştirilecek. TK ihale şartnamesinde değişiklik yaparak daha çok firmanın ihaleye girmesini sağlayacak. İhaleye birden çok firmanın girmesiyle tekliflerin 16 milyon YTL'nin altına düşmesini bekleyen TK, şartname yazıldıktan sonra ilgili firmaları tekrar ihaleye davet edecek. 


</TEXT>
</DOC>
