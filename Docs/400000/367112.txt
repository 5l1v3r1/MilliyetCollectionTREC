<DOC>
<DOCNO> 367112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sontur17.html </URL>
<DATE> 2005/08/04/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Boşanmak isteyen eşini sokak ortasında vurdu 
</HEADLINE>
<TEXT>

     Neşet KARADAĞ DHA 

ADANA'da, 23 yaşındaki Hülya Çökük, boşanmak istediği eşi 25 yaşındaki Ali Veli Çökük tarafından sokak ortasında kurşunlandı. Hülya Çökük ağır yaralanırken, Ali Veli Çökükarak kaçtı. 
     Mestanzade Mahallesi'nde oturan Hülya Çökük, bir süre önce anlaşamadığı eşi Ali Veli Çökük'ten boşanmak için dava açtı. Dava devam ederken Çökük, tanıştığı Mesut Tekcan'la nişanlandı. Eşinin başka biriyle nişanlandığını öğrenince çılgına dönen Ali Veli Çökük, eşini takip etmeye başladı. Ali Veli Çökük, sebze alıp tekrar eve dönen eşi Hülya'nın önünü öğle saatlerinde Türkocağı Mahallesi, Ulus Caddesi'nde kesti. Belinden ruhsatsız tabancasını çıkartan Ali Veli Çökük, eşi Hülya'ya 5 el ateş etti. Hülya Çökük, kanlar içinde kaçarak yakınlardaki kuruyemişçiye sığınırken, saldırgan eşi koşarak olay yerinden kaçtı. 
     Girdiği kuruyemişçiden telefonla henüz belli olmayan bir yeri arayarak, Beni Ali Veli vurdu'' diye bilgi verdikten sonra yere yığılan Hülya Çökük, olay polis minibüsüyle Devlet Hastanesi'ne götürüldü. 
     Karın, sol kol ve kasığından birer kurşunla yaralanan Çökük'ün sağlık durumunun ağır olduğu bildirildi. Polis, eşini yaralayan Ali Veli Çökük'ü arıyor. 
     
</TEXT>
</DOC>
