<DOC>
<DOCNO> 388332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sonspo23.html </URL>
<DATE> 2005/10/20/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Lig maçına can güvenliği nedeniyle gitmeyen Rus kulübüne ceza 
</HEADLINE>
<TEXT>

     Rusya birinci Futbol Ligi'nde Kuban Krasnadar adlı futbol takımı Spartak Nalçik futbol takımı ile olan lig maçına can güvenliği nedeniyle gitmeyince para cezasına çarptırıldı. 
     Rus Mosnews internet sitesinde yer alan haberde, Rusya Futbol Federasyonu'nun Kuban Krasnadar takımını 3-0 hükmen mağlup ilan ederek, 1 milyon ruble 34.940 dolar para cezasına çarptırdığını duyurdu. 
     Kuban Krasnadar fubol takımı Genel Direktörü Maksim Remçyukov yaptığı açıklamada, ''sokaklarda tanklar olan ve özel timlerin asilerle mücadele ettiği bir kentte futbol maçı oynamanın mümkün olduğunu düşünmüyorum'' dedi. 
     FIFA ve UEFA'ya bu konuda başvuruda bulunacaklarını söyleyen Remçyukov, ''Bir kulüp başkanı olarak oyuncularımın hayatını tehlikeye atamam'' dedi. 
     Rusya'ya bağlı Kabardin-Balkar cumhuriyetine geçen hafta yaklaşık 100 silahlı terörist tarafından düzenlenen saldırıda aralarında sivil polis ve teröristlerin bulunduğu 100'den fazla kişi hayatını kaybetmişti. 
     
</TEXT>
</DOC>
