<DOC>
<DOCNO> 359360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sonsiy04.html </URL>
<DATE> 2005/07/08/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
DYP'den yoksulluk marşı 
</HEADLINE>
<TEXT>

     Yoksullukla mücadele için "beyaz bant" eylemi başlatan DYP, kampanyasını hazırlattığı "Yoksulluk Marşı" ile takviye etti. 
     Söz ve müziği Gökhan Şen’e ait olan marşta, yoksulluk teması işlenirken, protest müzik esintileri dikkat çekti. 
     "Sadaka değil iş lazım, birkaç çuvalla şov değil" dizeleriyle iktidarın yardım uygulamalarına gönderme yapılırken, marşta dikkat çekici dizeler ise şöyle yer aldı 
     "Yetersiz beslenen, ülkemin çocuğuna. Günde bir dolarla, geçinen bu halkına. Acıma değil, çözüm lazım. Laf değil, istihdam lazım. Sadaka değil iş lazım. Birkaç çuvalla şov değil. Tabak çanak, erzak değil. Kalıcı çözümler lazım. 
     Yoksulluk tarihe gömülsün. Sonsuza dek. En temel hakkımız, güzel yaşamak." 
     
</TEXT>
</DOC>
