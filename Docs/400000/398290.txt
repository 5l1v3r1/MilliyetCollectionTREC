<DOC>
<DOCNO> 398290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/ekonomi/eko01.html </URL>
<DATE> 2005/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel hastanelere her yıl 300 milyon dolarlık yatırım 
</HEADLINE>
<TEXT>


Türkiye'de 270 özel hastane var. 10 yeni hastane daha devreye girecek. Sektörden alınan bilgiye göre sağlık yatırımlarına ilgi büyük. Yıllık yatırım tutarı 300 milyon doları buluyor 

SİBEL ERAY 

Türkiye'de geçen yıl toplam 14 yeni özel hastane yapılmıştı. Bu yıl 10 tane daha yapılıyor. Özel Hastaneler ve Sağlık Kuruluşları Derneği OHSAD Genel Sekreteri Yaşar Yıldırım, "Sanayiciler de dahil olmak üzere neredeyse herkeste özel hastane yatırımı eğilimi var" diyor. 
Yaşar Yıldırım'ın verdiği bilgiye göre son yıllarda, özel hastane yatırımları yıllık 300 milyon dolara kadar çıktı. "Kaba bir tahminle Türkiye'de her yıl 300 milyon doların üzerinde özel hastane yatırımı oluyor" diyen Yıldırım, bu yıl da 4'ü İstanbul'da olmak üzere Türkiye çapında toplam 10 yeni hastanenin açılacağını belirtti. 
Özel hastane yatırımının Türkiye için kaliteli istihdam yarattığını söyleyen Yıldırım, şöyle dedi 
"Türkiye'de toplam 270 özel hastane var. Her birinde 200 kişinin çalıştığını düsünürseniz 60 bin kişilik bir istihdam ortaya çıkar. Ücretler diğer sektörlere göre daha kaliteli. Ayrıca yeni meslekler de yaratıyor. Ve yabancı hastalara hizmet vermeye başladık. AB ülkesi olsaydık bugün aldığımız hastanın 20 - 30 katını alırdık. Çünkü bizdeki sağlık sektörü çok daha ucuz. Türki devletlerden ve Balkan ülkelerinden ciddi oranda hasta alıyoruz. İleride bir sağlık turizmi de yaratabiliriz." 

Toplam 270 özel hastane bulunuyor Türkiye'de özel sağlık sektörü hastaların sadece yüzde 9'una hizmet veriyor. Geriye kalan yüzde 91'lik bölüm devlet, üniversite ve vakıf hastanelerinden hizmet alıyor Toplam 270 özel hastane bulunuyor Geçen yıl Türkiye çapında 14 özel hastane yapıldı. Bu yıl 10 yeni hastane açılıyor Sektörde 60 bin kişi çalışıyor 

10 yeni özel hastane açılıyor OHSAD Genel Sekreteri Yaşar Yıldırım önümüzdeki yıl Türkiye çapında toplam 10 tane özel hastane açılacağını belirtti. Bunların içinde Florance Nightingale Hastanesi, Alman Hastanesi ve Memorial Hastanesi'nin yeni şubelerinin yanı sıra İstanbul Maltepe'de açılacak olan Sema Hastanesi yer alıyor. Ayrıca İzmir Şifa Hastanesi'nin İstanbul şubesi de 2006 yılında açılacak hastaneler arasında. 2006 için halen bakanlığın ön izleme aşamasında olan beş de müracaat var. 

Acıbadem 10 şubesi var. Yatırımlarının değeri 250 milyon dolar. Maslak'taki hastanesi'nin yapımı sürüyor. Bursa 2006'da, İzmir 2007'de açılacak. Beylikdüzü Polikliniği ise açılışa hazırlanıyor. Grup, 2007 yılı sonunda 16 merkezli bir sağlık ağı haline gelecek. 
International Hospital 1989 yılında 50 milyon dolarlık bir yatırımla kuruldu. Yeni şubeler için çalışmalar yapılıyor. Etiler'de bir polikliniği bulunuyor. International Hospital, Beylikdüzü'nde, Acıbadem Sağlık Grubu işbirliğiyle bir başka poliklinik açacak. 
Amerikan Hastanesi Vehbi Koç Vakfı'nın VKV kuruluşu olan Amerikan Hastanesi'nin Özel İtalyan Onkoloji ve Rehabilitasyon Hastanesi, Zekeriyaköy Aile Hekimliği Merkezi ve Anadolu Yakası'nda da Med Amerikan Polikliniği bulunuyor. 
Hisar Intercontinental Önümüzdeki ay Ümraniye'de açılacak olan Hisar Intercontinental Hastanesi için 50 milyon dolarlık bir yatırım yapıldı. İleride 5 bin metrekarelik bir alan daha hizmete açılacak. Ayrıca yurtdışında ve yurtiçinde zincir olmak hedefleniyor. 


</TEXT>
</DOC>
