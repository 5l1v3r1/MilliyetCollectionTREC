<DOC>
<DOCNO> 394274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/siyaset/siy05.html </URL>
<DATE> 2005/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Alevilerden dava 
</HEADLINE>
<TEXT>


Cem Vakfı, ders kitaplarında Alevi inancıyla ilgili bilgilere yer verileceğini söyleyip de yer vermeyen MEB'e dava açacak 

BURCUM DEVREZ İstanbul 


Cem Vakfı yetkilileri, kitaplarda Alevi inancıyla ilgili bilgilerin olmamasını, "Söylenenler k ğıt üstünde kaldı" diye eleştirdi. 
Cem Vakfı Genel Merkezi'nde dün bir basın toplantısı düzenleyen Vakıf Genel Müdürü Celal Dinçer, Milli Eğitim Bakanlığı'nın MEB yeni eğitim-öğretim yılında kitaplarda Alevi inancıyla ilgili her türlü bilgiye yer verileceğini açıkladığını anımsattı. Din Kültürü Ahlak Bilgisi kitaplarını incelediklerini ifade eden Dinçer, şöyle dedi 
"Sonuç bizim için hüsrandı. Bütün şaşaalı sözlere, resmi yazıyla cevap verilmesine rağmen 'olumlu' diye düşündüğümüz gelişmelerin sadece k ğıt üzerinde kaldığını gördük. Bu, bizim camiada hayal kırıklığı yarattı. MEB'in bize verdiği yanıtta, olumlu görüş bildirmesine rağmen uygulamada bunun tersinin gerçekleştiğini gördük. Başbakanlık aleyhine açtığımız, taleplerimizi içeren davanın benzerini, önümüzdeki günlerde MEB'e de açmaya karar verdik." 

'MEB bildiğini okuyor' 
Alevi Vakıflar Federasyonu Başkanı Doğan Bermek de, "AKP iktidarı 'insanlara duymak istediklerini söyler gibi yapmanın bir sakıncası yoktur, sen bu arada bildiğini okumaya devam edersin' yaklaşımını sürdürmektedir" şeklinde konuştu. 



</TEXT>
</DOC>
