<DOC>
<DOCNO> 385500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/soneko46.html </URL>
<DATE> 2005/10/10/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Van Et İthalatın durdurulmasının şirketimize olumsuz etkisi olmayacak 
</HEADLINE>
<TEXT>

     Van Et Entegre Et Sanayi ve Ticaret A.Ş., Avrupa Birliği ülkelerinin veya başka ülkelerin almış oldukları Türkiye'den kanatlı hayvan ve etlerinin ithalatını durdurma kararlarının, ihracatı olmadığı için üretim, ciro, karlılık gibi hiçbir konuda şirkete olumsuz etkide bulunmayacağını bildirdi. 
     Van Et'den Borsa'ya gönderilen açıklamada, şirketin ana işinin kırmızı et ve et ürünleri üretimi olduğu belirtilerek, hindi ve tavuk eti üretiminin ana faaliyetler içerisindeki payının düşük olduğu kaydedildi. 
     Açıklamada, ''Şirketimizin hiçbir ülkeye ihracatı yoktur. Bu nedenle, Avrupa Birliği ülkelerinin veya başka ülkelerin almış oldukları Türkiye'den kanatlı hayvan ve etlerinin ithalatlarını durdurma kararlarının, üretim, ciro, karlılık gibi hiçbir konuda şirketimize olumsuz bir etkisi olmayacaktır'' denildi. 
     Bu arada, kapalı olan şirket hisselerinin sırası, açıklamanın ardından yeniden açıldı. 
     
</TEXT>
</DOC>
