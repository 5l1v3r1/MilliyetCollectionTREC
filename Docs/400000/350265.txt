<DOC>
<DOCNO> 350265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sondun14.html </URL>
<DATE> 2005/06/09/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
İngiltere, Irak için günlük 600 dolara doktor kiraladı 
</HEADLINE>
<TEXT>

     İngiliz ordusunun Irak'taki askeri doktor açığını, doktor ve sağlık personeli sağlayan ajanslardan günde 600 sterlin ücret ödeyerek karşıladığı öne sürüldü. 
     Özellikle Irak'taki sahra hastanelerinde çalıştırılacak doktor bulmanın güçlüğüne işaret eden Telegraph gazetesi, Savunma Bakanlığı'nın da yaşanan zorluğu kabul ettiğini ve bakanlık sözcüsünün ''boşluğu doldurmak için fahiş fiyatla doktor çalıştırıldığını'' doğruladığını belirtti. 
     Telegraph, bu durumun orduda kadrolu çalışan doktorların moralini bozduğuna dikkat çekti. Gazete, ajanslardan kiralanan doktorların günlük kazancının, ordunun kadrolu doktorlarından 6 kat daha fazla olduğuna işaret ederken, bu eşitsizliğin de huzursuzluklara yol açtığını yazdı. 
     Gazete, İngiliz ordusuna doktor sağlayan ajanslardan Frontier Medical adlı kuruluşun, geçen bir yıl boyunca İngiliz ordusu için 12 hemşire ve 3 doktor sağladığını ve bu kişiler için toplam 750 bin sterlin ücret aldığını duyurdu. 
     
</TEXT>
</DOC>
