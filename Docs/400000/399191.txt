<DOC>
<DOCNO> 399191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/yazar/gureli.html </URL>
<DATE> 2005/11/30/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Belediyelerin deneyim paylaşımı 
</HEADLINE>
<TEXT>


Halkın günlük yaşamıyla doğrudan ilgili olmasına ve demokrasinin işlerliği bakımından önem taşımasına karşın, yerel yönetimlerin çalışma yöntemlerinden kamuoyunun pek haberi olmaz. Ancak aksayan işler, yapılmayan hizmetler doğal olarak medyaya yansır. Oysa, kimi belediyelerde "güzel işler" de yapılıyor. 
Bursa'nın Nilüfer Belediyesi geçen hafta Mudanya'da parti farkı gözetmeyen ilginç bir toplantı gerçekleştirdi. "Deneyim Paylaşımı" adını taşıyan toplantıya çeşitli yörelerdeki 60 belediyeden 120 yönetici ve uzman katılarak, belediye çalışmalarında uyguladıkları modelleri anlattılar, deneyimlerini paylaştılar. Biz de toplantıda konuşulanlardan bazılarını satırbaşlarıyla sizlerle paylaşalım. 
Toplantıyı düzenleyen ev sahibi Nilüfer Belediyesi'nin Başkanı Mustafa Bozbey ,belediyecilikte temel bir değişimi şöyle vurguladı 
"Belediye başkanları artık her şeyin iki dudakları arasında olmadığının farkına vardılar. Ben biliyorum anlayışından ayrılarak, ekip çalışmasının, halkla paylaşımın önemini kavradılar. Esnaftan üniversiteye kadar toplumun her katmanını kent yönetimine katmak gerektiğini anladılar." 
"Fildişi kulelerden halkı izleyerek hizmet yapamazsınız" diyen Bursa Büyükşehir Belediye Başkanı Hikmet Şahin'in çeşitli konularda zaman zaman yaptıkları "memnuniyet anketleri"nden verdiği bir örnek, belediye otobüslerinden halkın "memnuniyetsizliğini" ortaya koyuyor. Şik yet sıralaması şöyle Servis saatlerine uyulmaması yüzde 66, yolcuya kaba davranılması yüzde 37, durak dışında durması yüzde 33, güzerg h dışına çıkılması 32. 
Kadıköy Belediye Başkanı Selami Öztürk "Demokrasinin yaşaması sivil toplum örgütlerinin gelişmesine bağlı" diyerek, halkla beraber gerçekleştirilen projeleri anlattı, 17 mahallede gönüllü evleri kurulduğunu belirtti. Ama bir gerçeğin altını çizmeden de geçemedi 
"Gönüllülere 10 metrekarelik yer verdik diye Ankara'dan müfettiş gönderiyorlar. Bu dün de böyleydi, bugün de böyle. Ben yargılanmadan belediye başkanlığı yapılmayacağını bilen hukukçulardanım." 
Pendik Belediye Başkanı Erol Kaya'nın şu sözleriyle tabloyu tamamlayalım 
"Yerel yönetimler parlamentonun fidanlığıdır. Ama buradan Ankara'ya gidenler bizim yetkilerimizi buduyor. Vesayet yeni kanunla yerel yönetimler yasası daha da arttı. Yerel yönetim değil, vesayet yönetimi var." 

Bir şiir Dizelerimiz sanal dünyadan K. Ç. imzasıyla geliyor 
"Sevdalı bulut sestir yankılanır Nerdesin Senin özlemin var ya Her yanımı sarmış İşte ordayım Ya sen Bendesin" 



</TEXT>
</DOC>
