<DOC>
<DOCNO> 363722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sontur24.html </URL>
<DATE> 2005/07/23/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Elektrikler kesilince hayatını kayebetti... 
</HEADLINE>
<TEXT>

     Gaziantep’te, özel bir hastanede solunum cihazına bağlı olduğu iddia edilen kanser hastası Ökkeş Budak’ın 64 , elektriklerin kesilmesi sonucu öldüğü öne sürüldü. 
     Hayatını kaybeden Ökkeş Budak’ın oğlu Gani Budak, AA muhabirine yaptığı açıklamada, babasının gırtlak kanseri olduğunu, Gaziantep Devlet Hastanesi Kulak Burun Boğaz uzmanları H.B ve T.B’nin ısrarı üzerine, ameliyatın özel bir hastanede gerçekleştiğini söyledi. 
     Ameliyatın ardından babasının solunum cihazına bağlandığını ileri süren Budak, şöyle konuştu 
     "Babam dün ameliyata alındı ve 7 saat süren ameliyatın ardından her şeyin normal olduğu söylenerek, solunum cihazına bağlandı. Ancak, hastanede elektriklerin kesilmesi üzerine solunum cihazı devreden çıktı. Daha sonra babamın öldüğü haberini aldık. Doktorlar hakkında Cumhuriyet Savcılığı’na suç duyurusunda bulunacağım." Özel T.Y Hastanesi Başhekimi Mustafa Köroğlu ise hastanın solunum cihazına bağlı olmadığını, elektrik kesintisinin, hastanın ölümünden sonra meydana geldiğini savunarak, "Hastanede jeneratör bulunuyor. 
     Elektrik kesilmesi durumunda, birkaç saniye içinde devreye giriyor" dedi. 
     Hastanın ameliyatını gerçekleştiren Dr. T.B. ise ameliyatın ardından tüm verilerinin normal olduğunu, ancak 7-8 saat sonra hastanın fenalaştığı yönünde kendisine haber ulaştığını, hastaneye geldiğinde hastanın öldüğü bilgisini aldığını söyledi. 
     Dr. T.B, Ökkeş Budak’ın solunum cihazına bağlanmadığını öne sürdü. 
     
</TEXT>
</DOC>
