<DOC>
<DOCNO> 352336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sontur30.html </URL>
<DATE> 2005/06/15/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Evden atılan aileye İzmir Valiliği sahip çıktı... 
</HEADLINE>
<TEXT>

     Ev sahibi tarafından evden atıldığı iddia edilen Erdoğan Yılmaz ve ailesine, İzmir Valiliği’nin yardım eli uzattığı bildirildi. 
     İzmir Valiliği’nden yapılan yazılı açıklamada, Yılmaz ailesinin Sosyal Yardımlaşma ve Dayanışma Vakfı’na kayıtlı olduğu belirtilerek, evden atıldığı öğrenilen aileye, 6 ay boyunca kira, 1 aylık gıda yardımı yapıldığı, üçüz bebeklerinin mama ve bez ihtiyaçlarının karşılandığı ifade edildi. 
     Açıklamada, şu ifadelere yer verildi 
     "Yeni bir ev tuttuğu takdirde 5 ay daha ev kirasının vakıf tarafından karşılanacağı, ancak son birkaç gün içinde Erdoğan Yılmaz ve ailesine ulaşılamadığı bildirilmiştir. Bornova Sosyal Yardımlaşma ve Dayanışma Vakfı tarafından da gerekli yardım yapılacaktır." 
     
</TEXT>
</DOC>
