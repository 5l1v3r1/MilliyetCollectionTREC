<DOC>
<DOCNO> 362789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sonspo15.html </URL>
<DATE> 2005/07/20/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Konyaspor'da antrenman temposu arttı... 
</HEADLINE>
<TEXT>

     Bolu'ya 2. etap kamp çalışması için gelen Konyaspor'da antrenman temposu arttırıldı. 
     Bolu Petro Clup'te kampa giren Konyasporlu futbolcular, günü çift idman yaparak tamamlarken, sabah antrenmanında çift kale maç yaptılar. 
     Konyaspor Teknik Direktörü Aykut Kocaman, Bolu kampında saha içinde ve dışında uyum çalışma larının devam ettiğini belirterek, ''Bolu kampının bitimine kısa bir süre kala çalışma tempomuz arttı. Futbolcular arasında uyum ve anlaşma çok güzel. Yapmış olduğumuz hazırlık maçları ile de takımın uyum sürecini hızlandırıyoruz'' dedi. 
     Sezonun ilk maçının Galatasaray ile deplasman olduğunu ifade eden Kocaman, şöyle konuştu 
     ''Yeni sezon yaklaşık 2 hafta sonra başlayacak. Biz bu 2 haftayı çok iyi değerlendirmeyi düşünüyoruz. Galatasaray maçı için birşey söylemenin erken olacağını düşünüyorum. Bizim için önemli olan saha içindeki uyum. Çalışmalarımızı tamamladığımız zaman Galatasaray, Fenerbahçe ve Beşiktaş ve Trabzonspor karşısında kendi oyunumuzu oynayacağız.'' Sakatlığına rağmen antrenmanlarda gösterdiği tempo ile göz dolduran Erhan Albayrak, Galatasaray maçının çok önemli olduğunu ifade ederek, ''Sezonun ilk maçının deplasmanda Galatasaray ile olması bizim için çok önemli. Galatasaray güçlü bir takım. Bunun için çalışmalarımız devam ediyor. Biz de güçlü bir takımız. Bolu kampında güç toplamaya çalışıyorum. Daha iyi olmak için çok çalışmam gerek'' dedi. 
     Konyaspor'un Bolu kampı 24 Temmuz Pazar günü tamamlanacak. 
     
</TEXT>
</DOC>
