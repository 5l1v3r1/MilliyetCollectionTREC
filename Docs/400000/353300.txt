<DOC>
<DOCNO> 353300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sonspo24.html </URL>
<DATE> 2005/06/18/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Türkiye 3- Slovakya 0 
</HEADLINE>
<TEXT>

     Voleybol Erkekler Avrupa Ligi, 2’nci grupta, 5’inci maçta Slovakya ile karşılaşan Türkiye sahadan 3-0 galip ayrıldı. 
     Bursa Atatürk Spor Salonu’nda oynanan maçın ilk setinin başlarında milli takım, blokları aşmakta zorlandı. İlk teknik molaya 8-7 önde giren milli takım, canlı savunması ve file önünde pasör Hüseyin’in organize ettiği hücumlarla, farkı açmaya başladı ve 2’inci teknik molaya da 16-12 önde girdi. 
     Temposunu yükselterek, rahibini savunmada hata yapmaya zorlayan Türkiye, skoru 20-12 yaparak, farkı 8 sayıya kadar çıkardı. Bu bölümden sonra Ay-Yıldızlı takımın savunma direnci düşünce, Slovakya skoru, 22-18’e kadar getirdi. Milli takım, son bölümde toparlandı ve seti 25-21 kazanmayı bildi. 
     Oldukça çekişmeli başlayan 2’inci setin ilk teknik molasına bu kez Slovakya önde girdi 7-8 Slovakya’nın kanatlardan bulduğu sayılara, ortadan geliştirdiği ataklarla karşılık veren Türkiye, 2’inci teknik molada üstünlüğü ele geçirdi 16-15 Çekişmenin ve heyecanın eksik olmadığı bu sette, Slovakya’nın servis atışlarında ve savunmadaki hatalarından sayılar bulan milli takım, 24 dakika süren bu seti de 25-21 kazandı. 
     3’üncü sette rakibinin hücumlarını bloklarla durdurmayı başaran 
     Türkiye, ilk teknik molaya 3 sayı önde girdi 8-5 
     Direnci azalan ve savunmada hatalar yapmaya başlayan Slovakya’nın bu zaafını iyi değerlendiren Türkiye, ikinci teknik molada farkı 10 sayıya kadar çıkardı 16-6 Seti 25-12 kazanan milliler, sahadan 3-0 galip ayrıldı. 
     Voleybol milli takımı, yarın yine Slovakya ile 6’ıncı maçını oynayacak. 
     
     KÜNYE 
     
     
Salon Atatürk Hakemler Volker Schiemenz Almanya , Ravil Samedov Rusya Türkiye Hüseyin xxx, Ahmet xxx, Volkan xxx, Cem Sinan xxx, Gökhan xx, Can xx Ali Peçen xxx, Selçuk x, Fatih x, Emre x Slovakya Bencic xx, Sopko x, Nemec xxx, Divis xx, Kmet x, Skladany x, Hody x, Bartik x, Cerven x, Plichta x, Janosik x Setler 25-21, 25-21, 25-12 Toplam süre 66 dakika 23,24,19 
     
</TEXT>
</DOC>
