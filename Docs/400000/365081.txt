<DOC>
<DOCNO> 365081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sonsiy11.html </URL>
<DATE> 2005/07/28/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
"Türksat'a personel alınırken "Namaz kılıyor musun" diye soruluyor" 
</HEADLINE>
<TEXT>

     CHP Aydın Milletvekili Özlem Çerçioğlu, Türksat A.Ş’ye personel alınırken "Namaz kılıyor musunuz, içki içiyor musunuz " şeklinde sorular yöneltildiği iddiasında bulundu. 
     Çerçioğlu, Ulaştırma Bakanı Binali Yıldırım tarafından yanıtlanması istemiyle TBMM Başkanlığı’na sunduğu yazılı soru önergesinde, yapılan yasal bir değişiklikle Kablo TV Daire Başkanlığı’nın tüm personeli ile birlikte Türksat A.Ş’ye bağlandığını anımsattı. Türksat Uydu Haberleşme Şirketi’nin yıllarını bu işe veren personel yerine dışardan sözleşme imzalayarak personel almaya yöneldiğini öne süren Çerçioğlu, Osman Dur’un Genel Müdür olmasından sonra Kablo TV Daire Başkanlığı’nda çalışan kaç personelin Telekom’a iade edildiğini sordu. 
     Çerçioğlu, önergesinde şu sorulara yer verdi 
     "Kablo TV personelini tanımak adına İzmir, Kayseri, Erzurum ve diğer bölgeleri dolaşan Genel Müdür Yardımcıları Şenol Duman, Şenol Gülgönül ve İnsan Kaynakları Sorumlusu Seyyit Ali Kurtuluş, personele niçin ’Namaz kılıyor musunuz, içki içiyor musunuz ’ gibi sorular sormuştur 
     300 personeli bulunan Kablo TV Daire Başkanlığı’ndan sadece 30 
     personel Türksat AŞ’ye geçmiştir. Bu personel de yapılan personel tanıma anketinde şifai olarak namaz kıldıklarını, içki içmediklerini ifade eden 30 personeldir. Genel Müdür Yardımcıları ve İnsan Kaynakları sorumlusu şahıslar, ’Namaz kılıyor musunuz, oruç tutuyor musunuz, içki içiyor usunuz ’ gibi soruları, Genel Müdür Osman Dur’un bilgisi dahilinde mi hazırladılar " 
     
</TEXT>
</DOC>
