<DOC>
<DOCNO> 395845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sontur01.html </URL>
<DATE> 2005/11/17/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Kağıthane'de yüzleri maskeli grup İETT otobüsünü ateşe verdi 
</HEADLINE>
<TEXT>

     Kağıthane'de yüzleri maskeli bir grup, İETT otobüsünü ateşe verdi. 
     AA muhabirinin aldığı bilgiye göre, Nurtepe Mahallesi'nde Sabri Kırkbaş yönetimindeki Taksim-Güzeltepe hattında çalışan 34 MLY 59 plakalı körüklü belediye otobüsü, maskeli kişilerce durduruldu. 
     Kırkbaş'ı aşağıya indiren bu kişiler, camlarını sopalarla kırdıkları otobüsü molotofkokteyli atarak ateşe verdi. 
     Otobüsteki yangın itfaiye ekiplerince söndürülürken, gruptakiler Şemdinli'deki olayları protesto eden sloganlar attıktan sonra kaçtı. 
     Öte yandan, Gazi Mahallesi Fevzi Çakmak Caddesi'nde toplanan yüzleri maskeli bir grup, pazar tahtalarını ateşe verdi. 
     Yasadışı slogan atan bu kişiler, polis ekiplerinin olay yerine gelmesiyle ara sokaklara kaçarak dağıldı. 
     
</TEXT>
</DOC>
