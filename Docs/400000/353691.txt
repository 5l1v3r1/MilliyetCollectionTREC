<DOC>
<DOCNO> 353691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/soneko42.html </URL>
<DATE> 2005/06/20/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Baykal Veriler cari açık için alarm veriyor... Kırmızı alarm 
</HEADLINE>
<TEXT>

     CHP Genel Başkanı Deniz Baykal, şu anki verilerin, bu yıl cari açığın 20 milyar doların üzerinde olacağını gösterdiğini ifade ederken, ''Alarm..Kırmızı alarm'' dedi. 
     Baykal, Türkiye Müteahhitler Birliği tarafından düzenlenen, ''Türk toplumunda Uzlaşma Becerisi'' panelinin açılışında yaptığı konuşmada, Türkiye'nin şu anda makro ekonomisinin en temel zaaflarının başında dış açık vermesinin geldiğine dikkati çekti. Baykal, bu konuda şunları söyledi 
     ''Türk ekonomisi 2004 yılında 15.6 milyar dolar döviz kanaması yaşadı. Bu, çok özel koşulları olan, ABD hariç hiç bir ülkenin taşıyabileceği, sürdürebileceği bir tablo değil. Bunun değişmesi lazım. Bu yıl hepimiz yüreğimiz ağzımızda bakıyoruz ne oluyor diye. Şu anki veriler, bu yıl cari açığın 20 milyar doların üzerinde olacağını gösteriyor. Alarm..kırmızı alarm...'' Baykal, müteahhitlik sektörünün durumunu değerlendirirken de, dünya capında bir iddia şansını taşıyan taahhüt sektörünün, Türkiye'de ''en sahipsiz, en kendi kaderine terkedilmiş, en desteksiz, en kuralsız, kanunsuz'' bir sektör konumunda olmaya devam ettiğini söyledi. 
     Baykal, ekonominin geleceği için bu kadar önem taşıyan bir sektörün, bu kadar kendi kaderine terkedilmiş olmasını anlamanın mümkün olmadığını belirtti. 
     
     TURİZM VE TAAHHÜT SEKTÖRÜ 
     Halbuki, döviz getirisinin hızla artırılabileceği ana sektörlerden birisinin turizm, bir başkasının da taahhüt sektörü olduğuna işaret eden Baykal, devamla şöyle konuştu 
     ''Türkiye'de istihdamın yüzde 11'i taahhüt sektöründen karşılanıyor. bu kadar özelliği olan sektör bakıyorsunuz başı boş, sahipsiz. Bazı resmi verilere göre Türkiye'de müteahhit sayısı 200 bin. Bunu daha ciddi kayıtlara indirgerseniz 90 bine iniyor. Müteahhit olma iddiası ve görüntüsü, toplumda bir anlamda statüsü olan insan haline gelmenin en kestirme yolu görünüyor. Kendini müteahhit diye kabul ettirirsen, toplumda saygın, zengin etkili önemli bir adam konumuna, diploma olmadan bir iş başarmadan gelmiş oluyorsun. Yeter ki altında Mercedes araba, boynunda da bir altın kolye olsun. kendini müteahhit olarak her yere kabul ettirebilirsin, önünde bir engelin yok.'' Baykal, Türkiye'deki 160 firmanın içerideki toplam yatırımın yüzde 60'ını, dışarıdakilerin ise yüzde 90'ını yaptığını ifade ederken, ''böyle sektör olur mu '' dedi. 
     
     SİYASETLE İLİŞKİLİ 
     Baykal bu arada, taahhüt sektörünün siyasetle çok yakından ilişkili bir sektör olduğunu anlatırken, ''işi teknik yönünden alamıyorsun kestirmeden işini almaya çalışıyorsun, bunda da siyaset ortaya çıkıyor'' şeklinde konuştu. Baykal, şöyle devam etti 
     ''O nedenle siyasetçiler ve müteahhitler arasında, daima çok özel bi ilişki olagelmiştir. Bu da sorunlardan biridir. Müteahhit yazıhaneleri önemli siyaset adamlarının ağırlandıkları, eş-dostla buluştukları iş kotardıkları yerler haline dönüşmüştür. Bu temel bir noktadır, siyasetle müteahhit sektörü arasındaki ilişkinin ciddi temellere oturduğu görülüyor. Bazen bu kişisel merak şeklinde olur, bazen de bazı iktidarlar kendi müteahhitlerini yaratarak kendi zenginlerini yaratarak, bir etkinlik sağlama işine girerler.'' Bunun da kurumsallaşmanın önündeki en önemli engellerden biri olduğunu anlatan Baykal, '' Bugüne kadar siz bu işleri götürdünüz, çekilin, şimdi yeni arkadaşları getireceğiz dediğiniz zaman, bunu bir devlet politikası haline getirdiğiniz zaman, aslında Türkiye'nin ekonomisine, rantabilitesine, verimliliğine en büyük zararı veriyorsunuz'' şeklinde konuştu. 
     Kurumsallaşmanın genel olarak ekonominin temel zaafiyeti olduğunu, bunun değiştirilemez olmadığını bildiren Baykal, ''bizim de takım olarak çalışma eğitimini almamız lazım. İhtiyaçlara göre kendimizi tanzim etmek durumundayız. Bizim toplum olarak kendimizi çok olumsuz değerlendirmemiz de çok doğru değil. Güç bir coğrafyada yüzyıllardır bir toplum olarak kimliğimizi ayakta tutmaya başarmışız'' dedi. 
     
     BANKACILIK SEKTÖRÜ VE YABANCI SERMAYE 
     Konuşmasında, bankacılık sektörünün yabancı sermayeye açılmasına da değinen Baykal, ''yüzde 100'ünü yabancı sermaye yapacaksın diye bir kural mı var globallaşmede Yok böyle bir şey nereden çıktı Bu kraldan fazla kralcılık. AB ülkesi üyeler sermayenin yüzde 100'ünü yabancıya açıyor mu'' diye sordu. 
     
     ''ERDEMİR SATILMASIN'' 
     Baykal, ''satılmasın'' dediği Erdemir'in özelleştirilmesine ilişkin olarak da şunları kaydetti 
     ''Sayın Başbakanla bizim bir tartışma konumuz var. Ben diyorum ki Erdemir'i satmayın. Erdemir çok ciddi kar ediyor. 630 milyon dolar geçen yıl kar etmiş. Türkiye'de tek yassı sac üreten engetre tesis. Bunu satacağız, kime satacağız Erdemir'in rakiplerine satacağız. Onlara devrederken modernleşme taahhüdünü getirmeyi düşünüyor musunuz Hayır. Ben yassı sac üretemez hale geleceğim. Erdemir'in yanında İsdemir, üç liman ve Kırıkkale boru fabrikasını vereceğim, Divriği'deki yatakları vereceğim.. Kaça vereceğim 1-2 yıllık karına karşılık vereceğim. Şimdi bunun mantığı mı var Biz buna karşı çıkıyoruz, ideolojik filan değil bu yanlış, bunu yapmayın. 
     Başbakan, Komünist ülkeler bile bu özelleştirmeyi bitirdi, biz bitiremedik diyor. Komünist ülkelerdeki özelleştirme ile Türkiye'de farklı konu. Komünistlerde oradaki fabrikalar serbest piyasa koşulları dikkate alınmadan kurulan fabrikalardır. Serbest piyasada değeri yok onların. Türkiye'deki öyle mi Bu şirket kamu şirketi bile değil, özel şirket. Komünist ülkelerle ne alakası var Erdemir'in '' ''Ben bunun sözünü verdim deniyorsa, bunlar böyle olacak deniyorsa, işte orada onu konuşalım'' diyen Baykal, ''memleketin yararına olmayan bir şeyi burada yapmak zorundaysa, bu nereye kadar gidiyor ona bakalım'' ifadesini kullandı. 
     Baykal, kendilerinin ''sırtımızı dönelim, dünya ile ilişkimizi keselim'' demediklerini, bunun çıkar yolunun kurumlaşma, birleşme, bütünleşme ve ölçek ekonomisinde iddialı noktaya gelmek olduğunu kaydetti. 
     
</TEXT>
</DOC>
