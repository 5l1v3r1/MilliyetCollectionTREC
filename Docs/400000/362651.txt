<DOC>
<DOCNO> 362651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/yazar/civaoglu.html </URL>
<DATE> 2005/07/20/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Piranha dişleri 
</HEADLINE>
<TEXT>


Politikanın bir tek kapısı vardır, üzerinde "GİRİŞ" yazar. 
"ÇIKIŞ" kapısı yoktur. 
Yani politikaya bir kez girmiş olan, o tutku coğrafyasında kalır. Bu söylem, 9. Cumhurbaşkanı Süleyman Demirel'e ait. 
Ona bir kuşkumu dile getirdim "Ecevit'in, 'Vahdettin hain değildi' gibi söylemlerle amacı, muhafazak r kesime mavi boncuk sunmak olabilir mi " 
Demirel de, yazının başındaki "ÇIKIŞ kapısı olmayan" politika gerçeğini anımsattı. 
Ardından ilave etti 
"Olabilir. Ben dahil, hepimiz için olabilir." 
.................... 
Gerçekten, Ecevitler'den durup dururken muhafazak r kesime atılan çiçekler nasıl açıklanabilir 
Örneğin... Rahşan Ecevit, AB uyum süreci bağlamında "Türkiye'de birkaç kilise ve sinagog açılması" gündeme gelince, "din elden gidiyor" çığlığını attı. 
40 yıla yakın süredir Ecevitler'i tanırım. 
Cenaze töreni dışında onları, bir kez bile cami avlusunda görmedim. 
Namaz kıldıklarını ve oruç tuttuklarını gören tek kişi yok. 
Peki hanımefendi ne oldu da birden hidayete erdi 
Yoksa rüyasında evliya mı göründü 
Belki de örtünür... Böylece dinin elden gitmemesi için kişisel katkıda bulunur. 
Oldu... Gözlerim doldu. 
..................... 
Ardından Ecevit, "büyükbabasının Hicaz emiri olduğunu açıklayıverdi. Oradaki taşınmazlarının gelirlerini Diyanet İşleri aracılığıyla Türk hacılara bağışladı." 
40 yılı aşkın süredir politika yapan Ecevit'in aklına bu "uhrevi jest" neden şimdi düştü 
Bunca yıl büyükbabasını neden gizledi 
Yaptığı elbette güzel bir şey ama böyle bir olanağı Türk hacılarından 40 yılı aşkın süredir neden esirgedi 
Yoksa... 
Bugünlerin bir başka anlamı mı var 
...................... 
Ve... Bülent Ecevit, bir kitap hazırlığının satırları halinde "Vahdettin hain değildi" gibi bir iddiayla ansızın manşetlere sıçradı. 
Vahdettin'e "hain" diyen kim 
Atatürk... 
Büyük Nutuk'ta Vahdettin'den "hain, korkak, sefil" diye söz eder. 
Ecevit, sadece Vahdettin'i aklamak girişiminde bulunmakla yetinmiyor, Atatürk'ü yalanlamaya kalkışmış olmuyor mu 
Atatürk'ün koltuğunda yıllarca oturan ve başı örtülü Merve Kavakçı'nın TBMM Genel Kurulu'na girmesini, beden dilini de kullanarak önleyen Ecevit'ten, bu ne görkemli "U" dönüşüdür 
O tarihte başbakandı. 
28 Şubat süreci yaşanıyordu. 
Sincan'da tank ayarları yapılıyordu. 
Dine dayalı siyaset grafiği inişteydi. 
Oysa şimdi tam tersine "yükselen değer." 
O halde siyaset ruletinde "yeşil"e oynanır. 
Öyle mi 
Hele bu demeçler Fethullah Gülen Hoca'ya yakın olan Zaman gazetesine veriliyorsa... 
Gülen Hoca'nın da Ecevit'in sempati alanında olduğu biliniyorsa... 
....................... 
Birkaç ay içinde Ecevitler'den bu "üç tavır" anlamlıdır. 
Ecevit, DSP'yi kurduğu sıralarda milliyetçilik bazında sol söylemlerde bulunuyordu. 
Devir değişti. 
Yoksa şimdi daha fazla prim yapacak gibi görünen İslami siyaset platformu mu yaklaşan seçimlerde DSP hedefi 
Ecevit'in beyinsel performansı, unutmaya da endeksli olduğu için, mümkün. 
Nasıl olsa, "ÇIKIŞ" kapısı olmayan bir alanda kalmış. 
Gerçi... 
"Yüzde 22,19 oydan yüzde 1,22'ye düşmek gibi muhteşem bir rekorun sahibidir ve artık siyasete dönmeyi aklından nasıl geçirir" diye düşünülebilir... Ama bir de bunun tersini düşünün... 
Yüzde 1,22'den ilk seçimde barajı aşabilmek için, "Vahdettin hain değildi... Din elden gidiyor... Hicaz emiri büyükbaba ve hacılara akar sağlamak" pırıltılı bir yol haritasının durakları mı 
.................... 
Belki de yanılıyorum ve yanılmış olmayı çok istiyorum. 
Ne olursa olsun... Bir yandan dine dayalı siyaset, öte yandan ayrılıkçı milliyetçilik dalgalarının vurduğu Türkiye'yi daha onlarca yıl, bütün halinde tutacak olan sağlam temel, Atatürk'tür. 
Bu referansı, piranha balıkları gibi incecik dişlerini geçire geçire parçalamaya kalkışanlarla savaşım verirken, arkamızda sağlam bildiklerimiz, hayal kırıklığı yaratmamalı. 
Zaten kimler teslimiyet kuyruğunda değil ki 



</TEXT>
</DOC>
