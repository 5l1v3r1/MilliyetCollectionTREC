<DOC>
<DOCNO> 372980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/spor/spo10.html </URL>
<DATE> 2005/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadece adları kaldı 
</HEADLINE>
<TEXT>


5 yıl önce bugün, 26 Ağustos 2000'de gazete manşetlerini Galatasaray'ın Süper Kupa zaferi süslüyordu. Galatasaray'ın o maça çıkana dek elediği devler Bologna ve Leeds United artık 2. ligde... Mallorca'ysa geçtiğimiz sezon son anda 1. ligde kaldı. 

UĞUR MELEKE 


2000 yılı UEFA şampiyonu Galatasaray, o sezon kupayı hiç maç kaybetmeden müzesine götürerek tarihe geçmişti. Kupaya uzanan yolda Sarı-Kırmızılılar, 2. turda Bologna, 3. turda Borussia Dortmund, çeyrek finalde Mallorca ve yarı finalde de Leeds United'ı teker teker dize getirmiş, finalde Arsenal'e rakip olmuştu. 

Leeds efsanesi bitti 
Kupanın üzerinden yalnızca 5 yıl geçti, ama Galatasaray'ın UEFA Kupası'nda elediği devler teker teker eski günlerini arar oldular. O günlerde Mark Viduka, Alan Smith, Ian Harte, Erik Bakke gibi yıldızlarıyla Avrupa'yı titreten ve 2001'de de Şampiyonlar Ligi'nde yarı final oynayan Leeds United, üst üste gelen m li krizlerin ardından 2004'te Premier Lig'den düştü. 

Bologna Serie B'de 
Yine Galatasaray'ın 2. turda elediği İtalyan temsilcisi Bologna, o günden sonra bir daha belini doğrultamadı. Her geçen yıl zirveden uzaklaşan Kırmızı-Mavililer , 2004-2005 sezonunu 17. tamamlayarak Parma ile play-out oynadı. Galatasaray'ın şampiyon tamamladığı 2000 UEFA Kupası'nda son 16'ya kalan bir başka İtalyan Parma, Bologna'yı play-out maçları sonunda 2. lige gönderdi. 

Mallorca'nın eli yüreğinde 
Galatasaray'ın UEFA yolunda zafer kazandığı bir başka rakibi İspanyol Mallorca da sıkıntılı günler geçiriyor. Geçtiğimiz sezonu La Liga'da 17'nci sırada tamamlayan Mallorca, son 7 haftada yaptığı çıkışla ligde kaldı. Mallorca, 2003-2004 sezonunda da yine son 7 maçta aldığı 18 puanla ligde kalmıştı. 

UEFA 2000 laneti 
Galatasaray'ın şampiyon olduğu 2000 yılında UEFA Kupası'nda mücadele eden takımların üstüne sonraki beş yılda adeta kara bulutlar çöktü. 2. turda elenen takımlardan Fransız Montpellier, aynı sezon Ligue 1'e veda etti. Yine 2. turda elenen İngiliz West Ham United 2003'te, Polonya temsilcisi Widzew Lodz da 2004'te 2. lige düştüler. 
Polonya'nın o sezon UEFA Kupası'ndaki diğer temsilcisi Lech Poznan yıl sonunda küme düştü. Avusturya ekibi LASK 2001'de, Stabaek Norveç 2004'te, Lyngby Danimarka 2002'de, Karpaty Ukrayna 2004'te bir alt ligin yolunu tutarken, Lausanne İsviçre ise son 5 yılda iki kez ikinci lige düştü. 

UEFA'da hep böyle 
Son 10 yılda tam 12 takım UEFA'da son 32'ye kalmasına rağmen ulusal liginde küme düşmekten kurtulamadı. Nottingham Forest 1996'da UEFA Kupası'nda çeyrek final oynadı ama bir sonraki sezon Premier Lig'den geçtiğimiz yıl da Chamsionship'ten düştü. Yani efsanevi ekip şu anda İngiltere 3. Ligi'nde mücadele ediyor. 
1997'nin yarı finalisti Tenerife, 1999'da La Primera Liga'ya veda etti. Şu anda Serie B'de mücadele eden Bologna, 1999'da UEFA Kupası'nda yarı final oynamıştı. En trajik sonuçlardan biri de 2001 UEFA Kupası finalisti Alaves'in 2003'te küme düşmesiÖ 2001 UEFA Kupası çeyrek finalinde karşı karşıya gelen iki İspanyol ekibi Alaves ve Rayo Vallecano, şu anda birlikte İspanya 2. Ligi'ndeler. 

Karlsruhe-Perugia-Ipswich ve daha niceleri 
1997 ve 1998'de Karlsruhe, 2001'de 1860 Münih, 2002'de Freiburg ve Ipswich, 2003'te Servette, 2004'te Perugia UEFA Kupası'nda son 32'ye kalıp, daha sonra 2. lige düşen diğer ekipler olarak göze çarpıyor. 

2000 YILI UEFA KUPASI SON 32 1. maç 2. maç Bologna-Galatasaray 1 -1 1 -2 Udinese-Leverkusen 0 -1 2 -1 AEK-Monaco 2 -2 0 -1 Wolfsburg-Atl etico 2 -3 1 -2 Olympiacos-Juventus 1 -3 2 -1 Rangers-Dortmund 2 -0 0 -2 Lyon-Bremen 3 -0 0 -4 Deportivo-Panathinaikos 4 -2 1 -1 Parma-Sturm 2 -1 3 -3 Ajax-Mallorca 0 -1 0 -2 Lens-Kaiserslautern 1 -2 4 -1 Roma-Newcastle 1 -0 0 -0 Celta-Benfica 7 -0 1 -1 Arsenal-Nantes 3 -0 3 -3 Slavia-Steaua 4 -1 1 -1 Spartak Mosk ova-Leeds 2 -1 0 -1 


</TEXT>
</DOC>
