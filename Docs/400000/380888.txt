<DOC>
<DOCNO> 380888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonsiy06.html </URL>
<DATE> 2005/09/23/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Rektörler yasaklı Ermeni Konferansı için biraraya geldi 
</HEADLINE>
<TEXT>

     
     İSTANBUL, DHA 
     
BOĞAZİÇİ Üniversitesi Rektörü Prof. Dr. Ayşe Soysal, Sabancı Üniversitesi Rektörü Prof. Dr. Tosun Terzioğlu ve akademisyenler İstanbul 4. İdare Mahkemesi’nin İmparatorluğun Çöküş Döneminde Osmanlı Ermenileri’ başlıklı konferans hakkında verdiği yürütmeyi durdurma kararı sonrası Boğaziçi Üniversitesi’nde konuyu tartışmak üzere biraraya geldi. 
     Toplantı sonrasında Prof. Dr. Soysal ve Prof. Dr. Terzioğlu basına açıklama yaptı. Prof. Dr. Ayşe Soysal, açıklamada 23-25 Eylül 2005 tarihleri arasında Bilgi, Boğaziçi, Sabancı Üniversitelerinin desteği ile yapılması öngörülen yürütmeyi durdurma kararı Boğaziçi Üniversitesi Rektörlüğü’ne ulaştı. Boğaziçi ve Sabancı üniversite rektörleri olarak idare mahkemesinin yürütmeyi durdurma kararına uymak zorunda olduğumuzu ancak, bilimsel özgürlük ve üniversite özerkliğinin korunması için tüm yasal haklarımızı kullanacağımızı kamuoyuna saygılarımızla duyururuz'' dedi. 
     Prof. Dr. Soysal, gazetecilerin toplantının bir başka yerde ve yakın bir zamanda yapılıp yapılmayacağına ilişkin sorusuna, Şu anda buna cevap veremeyeceğiz. Durumu değerlendirmekteyiz'' şeklinde cevap verdi. Prof. Dr. Terzioğlu ise, Başbakanın bu konuya ilişkin açıklamasına kendilerinin de herkes gibi televizyondan izlediklerini söylemekle yetindi. Prof. Dr. Terzioğlu, 3 Ekim’de müzakere sürecine başlamasına kısa bir süre kala alınan böyle bir kararın AB nezdinde ne gibi bir yankı uyandıracak’ sorusuna ise şöyle cevap verdi 
     Türkiye elbette prestij kaybetmiştir. Ciddi sakıncalar yaratacaktır. Kişisel kararım ve düşüncem budur. Yalnızca AB nezdinde değil, bu Türkiye’nin çağdaş, uygar demokratik, üniversitelerin özerk akademik özgürlüklere sahip bir ülke olup olmadığı meselesidir.'' Bir gazetecinin Bütün bu olanlardan sonra pişman mısınız. Keşke yapmasaydık dediğiniz oldu mu ’ sorusuna ise, Prof.Dr. Ayşe Soysal, Bu soruyu sormaya hakkınız yok diye düşünüyorum. Bu kişisel bir mesele değil. Böyle kişisel sorular soramazsınız. Kişisel değerlendirmemizi basınla paylaşmamamızın daha uygun olduğunu düşünüyorum'' diye cevap vererek tepki gösterdi. 
     
</TEXT>
</DOC>
