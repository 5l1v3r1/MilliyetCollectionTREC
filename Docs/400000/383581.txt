<DOC>
<DOCNO> 383581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/soneko25.html </URL>
<DATE> 2005/10/03/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Toyota, önümüzdeki yıl dünya liderliğine yakın... 
</HEADLINE>
<TEXT>

     ABD'li General Motors'un GM ardından dünyanın ikinci büyük otomotiv üreticisi Japon Toyota'nın, önümüzdeki yıl ilk sıraya yerleşmesi bekleniyor. 
     Sektör analistleri ve şirket yetkilileri, Toyota ve bağlı şirketlerin Daihatsu, Lexus, Hino bu yıl 8.28 milyon araç satacağını, önümüzdeki yıl da bu rakamın 9 milyona ulaşacağını tahmin ediyorlar. 
     Dünyada halen ilk sırada yer alan ve Chevrolet, Pontiac, Buick, Cadillac, GMC, Oldsmobile, Saturn, Hummer, Saab, Opel, Vauxhall gibi markaları bulunan GM ise bu yıl 9 milyon 130 bin otomotiv satmayı hedefliyor. Fakat GM'nin 2006 yılında özellikle Kuzey Amerika pazarında güç kaybedeceği ve Toyota'nın gerisinde kalacağı ifade ediliyor. 
     Sektör analistleri, Toyota'nın önümüzdeki yıl GM'yi geçememesi halinde bile en azından eşitliği sağlayacağını ve 2007 yılında birinciliğin el değiştireceğini belirtiyorlar. 
     Toyota, 2003 yılında da Ford'u geride bırakarak otomotiv sektöründe dünya ikinciliğine yerleşmişti. 
     Bu arada ana pazarı Japonya dışında Türkiye dahil 26 ülkede üretim yapan Toyota'nın, tarihinde ilk kez gelecek yıl, yerli üretimden fazla denizaşırı üretim gerçekleştirmesine ve 2010'lu yıllarda dünyadaki toplam pazar payını yüzde 15'e yükseltmesine kesin gözüyle bakılıyor. 
     
</TEXT>
</DOC>
