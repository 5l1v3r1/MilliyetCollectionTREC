<DOC>
<DOCNO> 370008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonspo26.html </URL>
<DATE> 2005/08/15/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Aktuğ Takım iyi hazırlanmamış... 
</HEADLINE>
<TEXT>

     
     DHA 


     Tatil yaptığı Marmaris’ten Konya’ya gelerek karşılaşmayı izleyen Trabzonspor Başkanı Atay Aktuğ’un maç sonrası alınan beraberliğe kızdığı ve çevresindekilere, Gerek Avrupa gerekse ligde oynadığımız maçlar takımın kamplarda iyi hazırlanamadığının göstergesi. Gerede ve İsviçre kampları verimli geçmemiş. Teknik adamlarla yaptığı görüşmede bana 4-5 maç sonunda bu sorunların giderileceğini söylediler. Hazırlıkta sorunlar yaşansa da 3 maç geride kaldı. Düzeleceğimizi düşünüyorum. Ligin sonuna kadar yarışmayı sürdüreceğiz'' dediği öğrenildi. Teknik direktör Şenol Güneş’in de, Aktuğ’la yaptığı görüşmede, Sezon öncesi hazırlık döneminde eksiklerimiz vardı. Milli oyuncular yoktu. Kısa zamanda düzeleceğiz'' dediği ifade edildi. 
     
     İSTİFAYI HİÇ DÜŞÜNMEDİM 
     Atay Aktuğ, ayrıca Anorthosis maçlarının ardından gündeme gelen istifa söylentileriyle ilgili de, Biz kulübün sağlıklı yürümesinden ve istikrarından yanayız. Yöneticilerin istifalarını da istikrar adına aldım. Bırakmak gibi bir niyetim yoktu. Trabzonspor’u yolda bırakacak durumda değiliz. Yönetimimiz başarılı. Takım sahaya çıkana kadar ne gerekiyorsa yapıyoruz. Türkiye’de sağa sola borcu olmayan ender kulüplerden biriyiz. Sonuna kadar da yarışmayı sürdüreceğiz'' dedi. 
     
     MEHMET’E TRİBÜN ŞOKU 
     Trabzonspor’da istenilen performansa bir türlü ulaşamayan Mehmet Yılmaz’ın Konya’da Şenol Güneş tarafından kadroya alınmayarak tribüne gönderilmesi tam bir şok oldu. İlk 11’de yer almamasına rağmen yedek soyunan Mehmet’in, Güneş’in bu kararına çok bozulduğu belirtildi. Genç oyuncu, İdmanlarda çalışıyorum. Maçlarda elimden geleni yapıyorum. Ama hocanın kararına sonuna kadar saygılıyım. Yine de en azından yedek oturmak isterdim'' dedi. 
     
</TEXT>
</DOC>
