<DOC>
<DOCNO> 391230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/astro/index.html </URL>
<DATE> 2005/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Şansa açsık bir gündeyiz 
</HEADLINE>
<TEXT>


Ay küçülmekle birlikte, daha iyimser ve yeniliklere açık durumdayız. Duygusal abartılar, aniden ortaya çıkan görüşler akşam saatlerinde daha belirgin olabilir. Gün içinde sezgilerin çok işimize yaradığını görebiliriz. 
Koç'lar için ilişkiler açısından bugün de sorunsuz bir gün olacak. Sadece karşısındakini dinlemeli ve ortaklaşa konularda yeni girişimlerini ihmal etmemeliler. Boğa'lar iş hayatında verimli olacakları şartlara sahipler. Bu alanda sosyal konular öne çıkabilir. İş ortamında ortak çalışmalara gereken özeni göstermek gerekecek. İkizler gerginlikleri üzerlerinden atabilecekler. Yaratıcı enerjiler öne çıkarken, yenilikler yapmak onlara keyif verecek. Yengeç'ler bugün dikkatlerini eve ait konulara vermeliler. Hızlı hareket etmeleri gereken işlerse önemli olmalı. Yakınlarla ilgili konularda kardeşlerin desteğini almak ise çok kolay olacak. Aslan'lar eğitim ve zihinsel alanda canlı enerjilere sahipler. Bu arada yeni sözleşmeler gündeme gelebilecek. Başak'lar kazançlarını artırmanın bir yolunu bulabilmeli. Zira ilişkiler ve yeni fırsatlar onlara şans getirebilir. Harcamalarında ise abartıdan kaçınmalılar. 
Terazi'ler düşüncelerini rahat ortaya koyacak ve ilgi çekecekler. Duygusal alandaki coşkunlukları ilişkilerine olumlu yansıyor. Bugün yeni adımlar da atabilecekler. Akrep'ler geçmişe yönelik konularla ilgilenebilir. Duygusal anlamdaki hatalardan ders aldıklarında kendilerini daha iyi hissedecekler. İyimser olmaları için sebepleri var. Yay'lar oldukça iyimser enerjiler altındalar. Amaçlarına yakın durmak ve arkadaşlarla beraberlikler onlara çok şey kazandırabilir. Oğlak'lar için iş hayatındaki tempo bugün de sürüyor. Çabuk hareket etmek onlara fayda getirecek. Bu arada ilişkilerden öğrenecekleri şeyleri de görmeliler. Kova'lar hayattan daha fazla keyif alacaklar. Yabancılarla ilgili konularda pek çok engel ortadan kalkıyor. Bu arada sosyal alanda daha uzlaşıcı olmalarında fayda var. Balık'lar ortaklaşa konularda kazançlı olacakları bir gündeler. Bununla birlikte kendi birikimlerini doğru kullanmalılar. Bu konuda olumlu koşullara sahipler. 
</TEXT>
</DOC>
