<DOC>
<DOCNO> 391171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sontur12.html </URL>
<DATE> 2005/10/31/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Okullara 100 bin bilgisayar yolda 
</HEADLINE>
<TEXT>

     Milli Eğitim Bakanlığı ve TÜBİSAD Türkiye Bilişim Sanayicileri ve İşadamları Derneği tarafından düzenlenen 'Bilgisayarlı Eğitime Destek' kampanyası meyvelerini toplamaya devam ediyor. Bireysel, kurumsal ve kamusal tüm desteklere açık olan girişim, Türkiye'deki eğitim sisteminde bilgi teknolojilerinin etkin olarak kullanımını amaçlıyor. 5 Haziran 2005 tarihinde duyrulan kampanya Türkiye Tekstil Sanayi İşverenleri Sendikası'nın 42 bin bilgisayar bağışıyla hızlı bir başlangıç yapmıştı. Son verilere göre eğitime kazandırılması için sözü alınan bilgisayar sayısı 96 bin 558'e ulaştı. İl özel idareleri, belediyeler, kamu kuruluşları, vakıf ve derneklerine ek olarak özel sektörden en büyük katkıyı Doğan Grubu, Doğuş Grubu, Çanakkale Seramik, Park Grubu, Doğramacı Vakfı, Zorlu Grubu, Hedef Grubu, Koç Holding ve Avea gerçekleştirdi. Sözü alınan 96 bin 558 bilgisayarın 46 bin 598'i okullara yollandı ve kullanıma geçti. 
     
</TEXT>
</DOC>
