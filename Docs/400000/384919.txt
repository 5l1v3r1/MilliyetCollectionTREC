<DOC>
<DOCNO> 384919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sonyas06.html </URL>
<DATE> 2005/10/07/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Oruçluyken kuruyan ağız, diş eti iltihabı nedeni... Peki ne yapmalı 
</HEADLINE>
<TEXT>

     Metin FERAH DHA 

      BOLU Ağız ve Diş Sağlığı Merkezi Başhekimi Mehmet Baysal, oruçluyken yaşanan ağız kuruluğunun dişe eti iltihabına neden olabileceğini belirterek, Ağzınızı sık sık suyla çalkalayın'' uyarısında bulundu. 
     Baysal, normal günlerde yemek dışında içilen çay, kahve, su ve meşrubatın ağız mukozasındaki diş etlerinin ıslak kalmasını sağladığını belirterek, Ramazan ayında iftar ve sahur dışında yeme-içme ihtiyacı giderilemediği, yeterince de tükürük salgılanmadığı için, ağız kurur. Bu kuruluk da diş etlerinin iltihaplanmasına neden olur'' dedi. 
     Ramazan ayında ağızda meydana gelen kuruluğu giderebilmek için ağzın sık sık su ile çalkalanması gerektiğini belirten Baysal, Kuruyan ağızın su ile çalkalanması,diş etlerinin korunması açısından son derece yararlı olur. Ağızdaki kuruluk nedeniyle diş etinde meydana gelen iltihaplanma, Ramazan ayının sonlarına doğru kendini göstermeye başlar. Diş etinin normal pembe rengi, ağızdaki kuruluk nedeniyle parlak kırmızı bir renge dönüşmeye başlar. Bu da diş etinin iltihaplanmaya başladığının işaretidir. Zamanında tedavi edilmemesi halinde de, dişlerin sallanarak dökülmesine yol açar'' diye konuştu. 
     Baysal, dişlerin sahur ve iftar arasında fırçalanmamasının, diş arasında kalan yemek artıklarında bulunan mikroorganizmaların daha çabuk üremesine yol açtığını da belirterek, şunları söyledi 
     Mikroorganizmalar, havasız ortamlarda üremeyi severler. Ağız ıslanmadığı zaman yeterince hava ve oksijen sirkülasyonu olmadığı için diş aralarında oluşan havasız ortam, dişlerin çürümelerinin hızlanmasına yol açar. Vaktinde tedavi ettirilmeyen çürük dişlerin köklerinde meydana gelen iltihaplar da, kesik dokular meydana getirir. Bunların nüksetmesi halinde de, kalp kapakçığı romatizmasına da neden olabilir.'' 
     
</TEXT>
</DOC>
