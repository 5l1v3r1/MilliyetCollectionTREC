<DOC>
<DOCNO> 376109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonspo04.html </URL>
<DATE> 2005/09/06/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Ali Tandoğan Kırmızı mı Bir daha asla 
</HEADLINE>
<TEXT>

     Üç maçlık cezası Rize maçında bitecek olan Ali Tandoğan, dersimi aldım. Bundan sonra kendime hakim olup sadece futbolu düşüneceğim dedi. 
     Erciyesspor karşılaşmasında hakeme sarfettiği söz nedeniyle kırmızı kart gören ve 3 maç ceza alan Ali Tandoğan başarılı futbolcu çok kötü günler geçirdiğinin altını çizerken, bundan sonra kendine hakim olacağına dair söz verdi. 
     
     Erciyes sınavında gördüğün kırmızı kart seni nasıl etkiledi 
     Maçın henüz başında şanssız bir olay yaşadım. Yaptığım hatadan dolayı takımımı 10 kişi bıraktım ve bu beni çok üzdü. Her futbolcunun istemediği gibi ben de kırmızı kart görmek istemedim. Ancak artık geri dönüş yok, o saniyede ağzımdan kaçan ufak bir laf nedeniyle 3 hafta ceza yedim. Buradaki psikolojimi herkes bilemez. Nasıl böyle bir hata yaptım diye sinirden, stresten uyuyamadım. Ancak kötü günler geride kaldı. Bir kez daha herkesten özür diliyorum. Ali Tandoğan bir daha asla böyle birşey yapmayacak. 
     
     Ailton kanatlardan fazla pas gelmiyor diye şikayet ediyor. Sen oynamaya başlayınca bu sorun ortadan kalkar mı 
     Benim en büyük özelliğim hücuma yönelik bir futbolcu olmam. Defansif yönüm de iyi ama daha çok hücuma yönelik iyi orta yapan, gol pozisyonlarına giren, iyi asist yapan oyuncuyum. Forvetleri tanıdığım zaman onlara her türlü pası atabilirim. Ben muhteşemim demiyorum ama kendimi iyi bir futbolcu olarak görüyorum. Oynadığım zaman golcülerin genelde nereye koşacaklarını iyi bilirim. Takıma faydalı olacağımı düşünüyorum, zaten bunun için Beşiktaş’a geldim. 
     
     Kart gördükten sonra bir baskı gördün mü 
     En büyük baskıyı ben kendime yaptım. Yaşım 27, ne kadar baskı görürsem göreyim saha içinde ve dışında kendimi iyi kontrol edebilirim. Zaten kendi kendime bunu yapmamam gerektiğini düşündüm. İnsanların gözündeki durumunuz belli Eh işte Ali agresif zaten, bak işte ilk maçta ceza yedi'' diye düşünüyorlar. Asla böyle birşey yok. Ben takımım için orada mücadele etmek istedim. İlk maçta arkadaşlarım benden biraz daha sakin olmamı bekliyordu. Bu takımım bana ihtiyacı olduğunu söylediler. Hocam da bunu söyledi. Ben en büyük cezayı takımımdan ayrı kalıp gördüm.'' 
     
     Taraftardan neler bekliyorsun 
     Duygusal bir insanım. Onlardan tek isteğim sahaya çıktığımda bana biraz daha destek olmaları. Ben kazanmak için herşeyimi veririm. Bana biraz bu durumda sahip çıkmaları lazım. Sahip de çıktılar aslında. Ceza yedim ama hiçbirinin sesi çıkmadı. Ama oynamaya başlarsam, İnönü’de verecekleri destek beni çok mutlu eder. Çünkü Beşiktaş taraftarı karşısında olmak çok güzel. Dışardan izlediğim kadarıyla arkadaşlarımız maçtan çıkınca elleri titriyor. Futbolcuların performansları daha yukarıya çıkıyor. Umarım Fenerbahçe maçında bu taraftarın önünde oynarım. 
     
     Sizi zor maçlar bekliyor, bu konuda neler düşünüyorsun 
     Rize iyi bir takım. Maçı kazanmak isteyeceklerdir. Bizim yapmamız gereken sakin olmak. Akıllı oynarsak 3 puan bizim olur. Rize sınavından sonra Malmö maçı var. Çok dikkatli olmamız lazım. Ancak ben Avrupa’da da yüzümüzün güleceğinden eminim. Fenerbahçe karşılaşması için konuşmak yanlış olur çünkü o maça daha zaman var. 
     
</TEXT>
</DOC>
