<DOC>
<DOCNO> 350547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/siyaset/axsiy02.html </URL>
<DATE> 2005/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Akrabalarımız var' 
</HEADLINE>
<TEXT>


Medya mensupları Erdoğan'a, İran ve Suriye'yi sordu. Başbakan, "Suriye sınırımızın iki tarafında akrabalar var. Suriye bizi örnek almak istiyor" dedi 

ABDULLAH KARAKUŞ Washington 


ABD kamuoyunu etkilemek için medya ve kanaat önderleriyle ayrı ayrı toplantılar yapan Erdoğan, "Neden ABD'nin Suriye politikasına uymuyorsunuz İran'la ilişkileriniz hangi düzeyde PKK'yla bir diyalog kurdunuz mu " sorularıyla karşılaştı. 
Üniversite öğretim üyeleri, gazeteciler ve düşünce kuruluşları temsilcilerinin katıldığı önceki akşamki toplantıda, 26 kişiden oluşan grup, özellikle Suriye üzerinde durdu. Suriye'nin ABD için hassas bir konu olduğunu vurgulayan kanaat oluşturucuları, "Suriye ile diyaloğu artırıyor musunuz ABD'nin hassasiyetine rağmen neden h l ilişkidesiniz " diye sordu. 
Erdoğan, Türkiye'nin tüm komşularıyla iyi ilişki içinde olmak istediğini belirterek, "Suriye de bunlardan biri. Sınırımızın iki tarafında akrabalar var. Suriye bizi örnek almak istiyor. Demokrasi açısından gelişmesi için elimizden geleni yapmaya hazırız" karşılığını verdi. 

İran ve PKK sorusu 
Erdoğan'a, "İran'la ilişkileriniz nasıl PKK ile diyalog kuruyor musunuz AB'ye giriş süreci konusunda hangi aşamadasınız " soruları da yöneltildi. Erdoğan, İran'la Türkiye'nin komşu olduğunu, nükleer silah üretimi konusunda duyulan hassasiyetin iletildiğini vurguladı. 


</TEXT>
</DOC>
