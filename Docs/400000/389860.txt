<DOC>
<DOCNO> 389860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sonspo05.html </URL>
<DATE> 2005/10/26/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Türk futbolunda son 7 yılda yapılan yolsuzluklar 'pes' dedirtiyor 
</HEADLINE>
<TEXT>

     Başbakanlık Müfettiş Kurulu, Türk futbolunun son 7 yılına damga vuran önemli figürlerin kanuni de olsa ahlaki olmayan davranışlar sergilediğini, hatta Federasyonun parasını har vurup harman savurduğunu ortaya çıkardı... 
     İşte olay yaratacak raporda müfettişlerin yaptığı bazı tespitler... Haluk Ulusoy’un kaldığı suit oda için 17 bin dolar ödenmiş... Ata Aksu cep telefonu almış, ücretini federasyon ödemiş... Can Çobanoğlu, yurtdışı gezilerinden kabarık faturalarla geri dönmüş...'' Başbakanlık müfettişi Eyüp Özgüç, GSGM müfettişleri Erkan Altıok ve Subutayhan Karayel’in yaptıkları araştırmada, Haluk Ulusoy Federasyonu’nun yaptığı keyfi harcamalara ilişkin inanılmaz gerçekler ortaya çıktı. 29 Temmuz 2005 tarihinde tamamlanan 323 sayfalık raporda Haluk Ulusoy Federasyonu’nun Türk futbolunu yönettiği yaklaşık yedi yıllık dönem içerisinde yapılan faaliyetler, tüm detaylarıyla ortaya konurken, federasyon bütçesinin keyfi amaçlarla kullanıldığı ve yine federasyon çatısı altında, çeşitli kademelerde görev yapan bir çok kişinin, kişisel harcamalarını federasyona ödettirdiği gözler önüne serildi. İşte 323 sayfalık raporda yapılan tespitler... 
     
     Ulusoy’un Oteli, Ulusoy’un Firması 
     Haluk Ulusoy Futbol Federasyonu Başkanı 
     Yapılan tespitler içerisinde en dikkat çekeni TFF Başkanı olarak görev yapan Haluk Ulusoy’a ait Kuşadası Fantasia Otel’e adı geçenin görev yaptığı dönem içerisinde yapılan ödemelerdir... 
     Fantasia Otel’e gerçekleştirilen alımlar nedeniyle 2001-2004 döneminde 1.457.748.592.947 TL ödeme yapıldığı tespit edilmiştir. Aynı şekilde Ulusoy Seyahat firmasına 2002-2004 tarihleri arasındaki alımlar nedeniyle 295.629.000.000 TL ödendiği görülmüştür. 
     Ödemelere ilişkin harcama belgelerinin incelenmesinde de yapılan mal ve hizmet alımlarıyla ilgili herhangi bir ihale veya piyasa araştırması yapılmadığı, doğrudan hizmet alımı yoluna gidildiği görülmüştür. 
     
     Yönetim Kurulu Giderleri Ve Yurtiçi-Yurtdışı Geçici Görev Giderleri... 
     8 Temmuz 2002 tarih ve 8057 nolu fiş ekinde Antalya Sheraton Oteli’e ait, 22 Mayıs 2002 ve 875447 nolu fatura ve diğer belgeler incelenmiştir. 
     Bölge müdürü Sadık DEDA tarafından Haluk ULUSOY için 1 büyük suit oda ve 3 tek oda rezervasyonu yaptırıldığı, konaklama ve ekstra giderler dahil, Haluk ULUSOY 1.664.983.100. 
     Hüsnü HAYALİ 341.677.148. 
     Firuzanfer ARSLAN 277.427.148. 
     Şükrü YAZICIOĞLU 296.927.148 Başkan danışmanı olduğu belirtilmiştir . 
     Olmak üzere toplam 2.581.014.544 ödendiği tespit edilmiştir. 
     13-15 Mayıs 2002 tarihleri arasındaki rezervasyonun yönetim kurulu toplantısına ilişkin olmadığı açıktır. Görev gereği olup olmadığı konusu da şüphelidir. Ayrıca danışman olduğu belirtilen Şükür YAZICIOĞLU isimli şahsın giderleri de federasyon bütçesinden karşılanmıştır. 
     Federasyon tarafından otele gönderilen yazıda Trabzon Tesisleri müteahhidi Bahri KÖSE adına da rezervasyon yaptırıldığı dikkat çeken bir diğer husustur. 
     21 Ağustos 2002 tarih ve 21012 nolu fiş ekinde İzmir Hilton Otel’e ait fatura ve diğer belgeler incelenmiştir. 
     Bölge müdürü Hamdi Kutval tarafından 17 Temmuz 2002 giriş, 18 Temmuz 2002 çıkış olmak üzere Haluk ULUSOY adına bir Kral dairesi ve iki adet oda rezervasyonu yaptırıldığı, Haluk ULUSOY adına düzenlenmiş folyolara göre 2907 nolu oda 839.156.132. 
     2906 nolu oda 327.064.200. 
     2911 nolu oda 378.928.020. 
     olmak üzere toplam 1.545.148.172 TL ödendiği tespit edilmiştir. Kral dairesi uygulaması tarafından abartılı ve maliyet arttırıcı bir işlem olarak değerlendirilmiş olup, söz konusu konaklamanın görev gereği olmadığı düşünülmektedir. 
     
     Aksu’nun Cep Telefonu Kredi Kartı Harcamaları... 
     Federasyon Başkanvekili Ata Aksu’nun 2004 yılına ait kredi kartı harcamalarının ağırlıklı olarak yurtiçi, yurtdışı restaurant giderleri olduğu görülmektedir. Bu harcamalar içinde yine özel nitelik arzettiği düşünülen şubat ayı ekstresinde 375.000.000 TL evrak çantası alımı ve mart ayı ekstresinde görülen, Roma-Gaziantepspor maçı için kafileyle beraber misafir olarak Roma’ya gittiği anlaşılan Ata AKSU’nun Gaziantepspor idarecilerine Roma’da verdiği yemek bedeli olarak belirtilen 850 EURO 1.408.439.819 TL, mayıs ayı ekstresinde 834.000.000 TL bedelli cep telefonu alımı dikkat çekmektedir. 
     
     Seyahatlar Rant Kapısı Olmuş 
     
     Orhan Saka Yönetim Kurulu Üyesi 
     Yönetim kurulu üyesi Orhan Saka tarafından milli müsabakalara davet edilen şahıslara ilişkin giderlerin 1.636.380.000 TL, 5876 USD ve 4975 DM’lik kısmının 15 Şubat 2000 tarihi itibariyle ödenmediği anlaşıldığından, bu giderlerin adı geçenlerden tahsil edilmesi gerektiği... 
     Orhan Saka ve Ali İpek’in raporda belirtilen bazı işlem ve eylemlerinin yönetim kurulu üyeliğiyle bağdaşmadığı düşünüldüğünden, adı geçenlerin yeniden aday olmaları halinde, heyetin bu tespitinin TFF Genel Kurulu’nca özenle değerlendirilmesinin uygun olacağı... 
     Müfettişliğimizce yapılan incelemeler sırasında özellikle yurtdışı seyahatlerle ilgili olarak, harcırah talimatına aykırı olarak, belgesiz harcamalar karşılığı ödeme yapıldığı veya ödenemeyecek giderler karşılığı beyan sahibine ödemeler yapıldığı tespit edilmiştir. 
     
     Burhan Satır Ümit Milli Takım Menaceri 
     29 Nisan 2004 tarih 29036 fiş ekinde Belçika seyahati giderleri harcama belgesinin incelenmesinde 2000 EURO avans karşılığı 1145 EURO harcandığı, 191.21 EURO’nun belgesiz harcama-yemek-alan şeklinde adlandırılarak mahsup edildiği görülmüştür. 
     Cetvelde 52.60 EURO olarak beyan edilen ödemenin 17.57, 470 EURO olarak beyan edilen yemek giderinin 70 EURO, 120 EURO olarak beyan edilen alışveriş tutarının aslında 107.80 EURO olduğu açıkça görülmektedir. Bu durumda söz konusu beyannamede toplam 502.23 EURO fazla mahsup yapıldığı anlaşılmaktadır. 
     25 Mayıs 2004 tarihli fiş ekinde yer alan belgelerin incelemesinde market ve havaalanı harcaması olarak tespit edilen toplam 689 EURO belgesiz harcama beyan edildiği tespit edilmiştir. 
     20 Mayıs 2003 tarih 20014 fiş ekinde yine mahiyeti anlaşılamayan 600 EURO yol masrafı olarak mahsup edilmiştir. 
     7 Haziran 2004 tarih 7006 fiş ekinde yiyecek-içecek adı altında 855 EURO tutarında belgesiz harcama yapıldığı görülmektedir. Yine aynı seyahatle ilgili olarak 2155 EURO belgesiz harcama beyan edilmiş olup, Burhan Satır ile ilgili mali yönden yapılacak işlemler hariç, yapılacak işlem bulunmamaktadır. 
     
     İsmail Dilber Yönetim Kurulu Üyesi 
     27 Mayıs 2004 27041 nolu fiş ekinin incelemesinde, aynı listede 196.79 EURO olarak beyan edilen giderin belgesinin incelenmesinde söz konusu belgede yer alan tutarın 30 EURO olduğu, bu tutarın frank cinsinden dönüşümü olan 196.79 Fransız Frangı’nın 166.79 EURO fazla beyanda bulunduğu anlaşılmıştır. Bu fişte fazla beyan edildiği anlaşılan giderin toplamı 1164 EURO’dur. 
     
     İçeride Dışarıda Evsahibi 
     Can Çobanoğlu A Milli Takım Menaceri 
     29 Mayıs 2003 tarih 29133 fiş nolu ekinin incelemesinde 7-18 Mayıs 2003 tarihleri arasında İtalya, Slovakya, Avusturya, İran ve Fransa seyahatleriyle ilgili olarak toplam 6900 EURO seyahat gideri beyan ettiği, bazı harcamaların mahsup belgesi niteliği taşımayan kredi kartı müşteri kopyasıyla belgelendirildiği, bunların toplamının 3589 EURO olduğu belirlenmiştir. Kopyaların bazılarında tarih bulunmadığı, bazılarının ise seyahat tarihleri dışındaki tarihleri içerdiği görülmektedir. 
     4 Ağustos 2003 tarih 4022 nolu fiş ekinde 30 Temmuz-3 Ağustos 2003 tarihleri arasındaki seyahatle ilgili olarak 2644 EURO beyan edilmiş olup, bu harcamaların 898 EURO’luk kısmı, yine belge niteliği taşımayan kredi kartı müşteri kopyasıyla mahsup edilmiştir. 
     28 Temmuz 2003 tarih 28017 masraf fişi ekinde 6799 CHF gider beyan etmiş olup, bunun 6128 CHF’lik bölümü için yukarıda belirtildiği gibi belge niteliği taşımayan kredi kartı müşteri kopyası belirtilmiştir. 
     Ülkemize gelen yabancı federasyon yetkilileri ve delegasyonlar, TFF tarafından en iyi şekilde ağırlanıp, giderleri karşılanırken, Çobanoğlu’nun görevli olarak gittiği ülke federasyonları temsilcileriyle yenilen yemek giderlerini beyan etmesi, anlaşılamayan bir husustur. Bununla ilgili örnekler... 
     24 Nisan 2004 tarih 220 nolu fiş ekinde Avusturya Federasyon Heyeti’ne yemek bedeli 686 EURO ve Türk derneklerine yemek bedeli 709 EURO beyan edilmiştir. 
     24 Eylül 2003 tarih 24033 nolu fiş ekinde seminer için yemek bedeli 512 EURO, İtalyan gazetecilere yemek bedeli 377 EURO, UEFA ve İtalya Federasyonu ile yemek bedeli 571 EURO, Inter Yönetimi ile yemek bedeli 892 EURO ve yine yemek bedeli olarak ayrı ayrı 693, 459, 243 ve 198 EURO beyan edilmiş olup, bu örnekleri çoğaltmak mümkündür. 
     Taner Çelik Haluk Ulusoy’un Özel Kalem Müdürü 
     25 Kasım 2002 tarih ve 35027 nolu fiş ekindeki belgelerde Taner Çelik, başlangıç tarihi belirtilmeyen, bitiş tarihi 25 Kasım 2002 olan Almanya seyahati gideri olarak 490.91 EURO gider beyan etmiştir. Ekli belgelerin seyahat başlangıcının 19 Kasım 2002 tarihine kadar gittiği, ancak Almanya olarak belirtilen seyahatle ilgili olarak, adı geçen İtalya’da yaptığı harcamaların belgeleri beyan edilmiş ve federasyonca ödemesi yapılmıştır. 
     15 Ekim 2003 tarih 15059 nolu fiş ekindeki belgelerle 3.451.52 CHF gider beyan etmiştir. Beyannamede görev başlangıç ve bitiş süreleri belirtilmemiş olup, 24 Ağustos 2003 tarihinden başlayıp, 8 Ekim 2003 tarihine kadar uzanan yaklaşık 1.5 aylık döneme ait harcama belgelerinin beyan edildiği tespit edilmiştir. Ekli döviz kasa fişi üzerinde İsviçre’de büro tutulmuştur’ ibaresine yer verilmiş olup, bu kadar uzun süreli bir seyahatle ilgili herhangi bir görevlendirme onayı veya yönetim kurulu kararına rastlanmamıştır. 
     
     Çilingir Sofraları Kurulmuş 
     Bazı Kasa Fişleri Ve Masraf Listeleri... 
     19 Haziran 2002 tarih ve 23761 nolu kasa fişi ekindeki belgelerde... 
     Rakkas Bar Restaurant firmasına ait 18 Haziran 2002 tarih ve 087502 numaralı fatura ile 800.0000.000 KDV yemek ve 242.372.881 KDV içki bedeli olarak toplam 1.230.000.000 TL ödendiği, ayrıca 5 adet otopark fişi karşılığında 50.000.000 TL park bedeli ödendiği, kişinin isminin yazılmadığı gibi, personel yemek giderleri hesabında kayıtlara alınan bu harcamanın hangi gerekçeyle yapıldığının da belli olmadığı görülmektedir. 
     Açıklanan nedenlerle harcamanın futbol faaliyetleri ile ilgili olmadığı ve tamamen kişisel bir giderin Futbol Federasyonu’nun kaynaklarından karşılandığı kanaatini uyandırmaktadır. 
     
     Profesörler Yemiş, İçmiş 
     Amerika’dan Gelen Doktorlar Heyeti İçin Yapılan Giderler Müfettişliğimizce yapılan incelemeler sırasında Başkanlık Temsil Giderleri faslından yapılan ve Amerika’dan gelen bir grup profesöre ait olduğu belirtilen konaklama gideri ve yemek ödemeleri olduğu tespit edilmiştir. Ödeme evrakı ekindeki belgelerde de, daha fazla ayrıntıya yer verilmeden Amerikalı Profesörler için yapılan ödemeler şeklinde ibareler bulunduğu görülmüştür. 
     Yapılan ödemelerin dökümleri şu şekildedir 
     Yukarıda açıklanan giderlerin federasyonun kurumsal amaçlarına uygun olmadığı düşünülmektedir. Bu nedenle yukarıda ayrıntısı verilen toplam 13.178.511.000 TL’nin Futbol Federasyonu Eski Başkanı Haluk ULUSOY’dan tahsili gerekmektedir. 
     
     Uzakdoğu Seyahati 9 Trilyona Patlamış 
     Milli Takımın Deplasman Maçlarına Giden Kafilelere İlişkin Giderler Bu seyahatlerin organizasyonunun genelde Plaza Turizm firması tarafından gerçekleştirildiği ve raporun ilgili bölümlerinde de belirtildiği üzere bu firmaya, gerçekleştirilen seyahat organizasyonları kapsamında 2000-2004 yılları arasındaki dönemde toplam 8.855.833.094.573 sekiz trilyon sekiz yüz elli beş milyar sekiz yüz otuz üç milyon doksan dört bin beş yüz yetmiş üç TL ödendiği tespit edilmiş olup, bu kadar yüksek tutarlara ulaşan ödemelere ilişkin ayrıntıları gösteren belgelerin muhafaza edilmemesi şaşkınlıkla karşılanmıştır. 
     Bu durum üzerine adı geçen firmadan ayrıntılı dökümler ve belgelerin temin edilmesi istenmiş, firmanın talep edilen belgelerin müfettişlik heyetimize ibraz edilmesi yaklaşık 3 ay sonra gerçekleşmiştir. Gönderilen belgelerin çoğu da istenen bilgileri içermekten uzaktır. 
     
     Dünya Kupası Finalleri İçin Yapılan Harcamalar 
     Uçak biletleri ile giderler de eklendiğinde genel giderler toplamı 1.649.220 USD karşımıza çıkmaktadır. 
     Yapılan giderlere ilişkin ayrıntılar, firmadan temin edilen dökümlerden anlaşılmakta olup, dikkat çeken bazı hususlar şu şekildedir 
     Dünya Kupası Organizasyonu’na misafir olarak davet edilen milletvekillerine ait dökümlerin incelenmesinde Kore’de konaklayan 12 kişilik milletvekili grubunun giderleri 71.216 USD, Japonya’da konaklayan 7 kişilik milletvekili grubunun giderleri 35.719 USD olmak üzere toplam 106.935 USD 179.074.634.220 TL olarak gerçekleşmiştir. 
     Uçak bileti ödemelerine ilişkin faturalarda dikkat çeken bazı hususlar ise şunlardır 
     Plaza Turizm tarafından ibraz edilen listelere göre yönetim kurulu başkanı ve üyelerinin Japonya konaklamasının Okura Otel’de yapıldığı ve Haluk ULUSOY için 15-20 Haziran 2002 tarihleri için toplam 17.000 USD Exc. Suit’ oda ücreti ödendiği tespit edilmiştir. 
     
     İHALE SAKA’YA KALDI 
     Trabzon Haluk Ulusoy tesisleriyle ilgili yılan hikayesine dönen yolsuzluk söylentileri Başbakanlık Teftiş Kurulu tarafından incelendi. O dönemin başkanvekili Orhan Saka çok ciddi bir tazminat ödemekle karşı karşıya Başbakanlık müfettişi Eyüp Özgüç, GSGM müfettişleri Erkan Altıok ve Subutayhan Karayel’in hazırladıkları Trabzon Haluk Ulusoy Kamp ve Eğitim Merkezi inşaatı ihaleleri ve yapılan ödemelerin değerlendirilmesi kapsamında ortaya çıkan gerçekler gündeme bomba gibi düşecek. Müfettişler tesisin kapısından menteşesine, toprak dolgudan çim sahasına, ihale metotlarına ilişkin her noktada detaylı suistimaller tespit etti. Raporun sonuç ve öneriler kısmı tarihi bir değer taşıdığından noktası vigülüne dokunmadan yayınlıyoruz... 
     TFF tarafından gerçekleştirilen ihaleler kapsamında tespit edilen fazla ödeme tutarları toplamı 1.289.108.968.384 TL’nin adı geçen kişilerden dönemsel olarak hesaplanacak yasal faizleriyle birlikte tahsili için gerekli işlemlerin başlatılması yerinde olacaktır 
     
     4.2.Öneriler 
     Yukarıda yapılan açıklamalar ışığında genel olarak değerlendirildiğinde, Trabzon Haluk ULUSOY Kamp ve Eğitim Merkezi inşaatı ile ilgili ihale işlemlerinde rekabet şartlarının oluşturulmadığı, ihale yöntemlerinin sağlıksız olduğu, birtakım keyfi ve yanlış uygulamalar ile usulsüz işlemler neticesinde T.Futbol Federasyonunun zarara uğratıldığı anlaşılmış olup, 
     
     4.2.1 Adli Yönden 
     - Fuar Alanı İçi Spor Tesisleri Deniz Dolgusu ve Anroşman İhalesi ile ilgili olarak İlana başvurulmadan yapılan ihaleye davet edilen firmaların verdikleri teklif mektupları incelendiğinde, ihaleyi kazanan Yapı-Tek İnşaat ve Polat Yol Yapı San. Firmalarının teklif mektuplarının birebir aynı formatta oldukları, kullanılan ifadelerden, aynı elden hazırlandığı hususunda şüphe bulunmadığı, davet edilen diğer firmanın da, ihaleyi kazanan Yapı-Tek İnş. Firması ile ortak girişim halinde Trabzon Yat Liman İnşaatı işini yaptıkları dikkate alındığında, bu firmadan bağımsız hareket etmesinin mümkün olmadığı, bu durumun ihaleye giren firmaların birbirleriyle anlaşmalı oldukları hususunda akla soru işaretleri getirdiği düşünülmekte olup, bu uygulamalarla ilgili hususların zarar gören konumundaki TFF’nun Hukuk Kurulunca değerlendirilmesi yerinde olacaktır. 
     - Trabzon Haluk Ulusoy Kamp ve Eğitim Merkezi İhalesi ve İnşaatı işi kapsamında yapılan ödemelerle ilgili olarak İlgili bölümlerde ayrıntılı olarak açıklandığı üzere, Trabzon Haluk Ulusoy Kamp ve Eğitim Merkezi İhalesi alan Yapı-Tek İnşaat Sanayi ve Ticaret Lmt. Firması tarafından, birim fiyat tariflerinde yer almayan, rayiç bedelleri ve birim fiyatları faturalarla tespit edilen özel imalatlar konusunda Özel İdari Şartnamenin, Sözleşmeye Ek Yeni Fiyatlar ve Faturalar’ başlıklı 14.maddesi hükmüne aykırı işlem tesis edildiği, faturalı imalatların fiyat tespitlerinin Ticaret ve Sanayi Odası tasdikli fatura bedelleri üzerine 25 müteahhit karı ve genel giderler payı uygulanmak suretiyle yapılması gerekirken, çok daha yüksek birim fiyat içeren proforma faturalar temin edilerek şişirildiği ve ödemelerde esas alındığı, idareyi aldatmaya yönelik bu işlemler neticesinde 225.777.619.568 TL haksız kazanç sağlandığı kesin hesapta Gerek usul hataları, gerek yanlış ve keyfi uygulamalar neticesinde de 479.435.689.728 TL.olmak üzere KDV hariç toplam 705.213.309.296 TL fazla ödemeye sebebiyet verilmiştir , Açıklanan usulsüz işlemle ilgili olarak fiyatlar konusunda gerekli kontrolleri yapmayan ve faturalı imalatlarda yüksek birim fiyatlar tespit edilmek suretiyle Federasyonun zarara uğratılmasına sebebiyet veren, Federasyon adına Onay Makamı Orhan SAKA ve inşaat imalatları ile ilgili kontrol elemanları Sayım ADANUR ve B.Cahit ERDEM’in de gerçekleştirilen eyleme iştirak ettikleri sonucuna ulaşılmıştır. 
     Yukarıda açıklanan hususların zarar gören konumundaki Futbol Federasyonu’nun Hukuk Kurulunca değerlendirilmesinin yerinde olacağı düşünülmektedir. 
     - Trabzon Haluk Ulusoy Kamp ve Eğitim Tesisi Ortalama 150 Lux Aydınlatma Seviyesinde 1 Adet Çim Saha, 1 Adet Toprak Saha ve 1 Adet Sentetik Saha Aydınlatmasının Yapımı işinin İhale süreci ile ilgili olarak İdare tarafından herhangi bir keşif bedeli çalışması yapılmadan ve ihaleyi kazanan Yapı-Tek firması dışındaki firmalara işin mahiyeti bildirilmeden, yer görme işlemi gerçekleştirilmeden, yine ihaleyi kazanan Yapı-Tek firması ile ilişkili firmalardan teklif alınması suretiyle ihale sürecinin tamamlanması ve yüklenici firmanın bizzat hazırladığı keşif doğrultusunda işin yüksek bedelle adı geçen inşaat firmasına ihale edilmesinin sağlanması şeklinde gerçekleşen eylemlerin zarar gören konumundaki Futbol Federasyonu’nun Hukuk Kurulunca değerlendirilmesinin uygun olacağı kanaatine varılmıştır. 
     
     4.2.2 Mali Yönden 
     Müfettişlik Heyetimizce yapılan inceleme kapsamında Bilirkişiler eliyle yapılan çalışma neticesinde düzenlenen raporda ayrıntıları belirtildiği üzere, TFF Trabzon Haluk ULUSOY Kamp ve Eğitim Tesisleri yapım işi kapsamındaki ihalelerde fazla ödendiği tespit edilen tutarlarla ilgili olarak - TFF Trabzon Eğitim ve Kamp Tesisleri Deniz Dolgusu ve Tahkimatı işinde sözleşmeye aykırı olarak taş tartılmaması, deniz dibinde olması muhtemel oynamalar ve oturmaların dikkate alınmaması, düzenlenen keşfe ödemede mükerrerlik oluşturacak şekilde taş bedeli konulması, nakliye bedelinin mesafe ve A katsayısına bağlı olarak attırılması neticesinde yüksek bedelle ihaleye çıkılması nedeniyle T.Futbol Federasyonunun, o dönemde 15 olarak uygulanmakta olan KDV dahil olmak üzere, 69.960.1.294 TL zarara uğratıldığı sonucuna ulaşılmış olup, belirtilen tutarın, yapılan işlemlerin sorumluları olan Orhan SAKA, Ümit ÜLGER ve Necati BİRİNCİ’den 31.12.1998 tarihinden itibaren hesaplanacak yasal faizi ile beraber tahsil edilmesi, - Trabzon Haluk Ulusoy Kamp ve Eğitim Merkezi ihalesi ve inşaatı ile ilgili ödemelere ilişkin olarak, iki ayrı bölüm halinde yapılan değerlendirmeler ışığında Olmak üzere, Futbol Federasyonu’nun 31.12.2001 tarihi itibariyle toplam 832.151.704.969 TL zarara uğratıldığı sonucuna ulaşılmış olup, bu tutarın belirtilen tarih baz alınmak suretiyle hesaplanacak yasal faizleri ile birlikte, Müteahhit Yapı-Tek Firması ile fazla ödemelerden sorumlu oldukları kanaatine varılan Orhan SAKA, Sayım ADANUR, B.Cahit ERDEM, Mehmet BERBER ve Naci FEYZİOĞLU’ndan tahsil edilmesi, - T.F.F. Trabzon Haluk Ulusoy Tesisleri Kuzeybatı Parçası Saha ve Dolgu Anroşman İşinde piyasa rayiçlerinin bile çok üzerindeki değerlerle ihaleye çıkılması ve yasal olmadığı halde 2001 2862 Sayılı Kararname esaslarına göre fiyat farkı ödenmesi neticesinde T.Futbol Federasyonunun 05.09.2001 tarihi itibariyle KDV dahil olmak üzere 190.368.081.547 TL zarara uğratıldığı sonucuna ulaşılmış olup, belirtilen tutarın, belirtilen tarihten itibaren hesaplanacak yasal faizi ile beraber, Yapı-Tek İnşaat firması ile bu zararın sorumluları olarak görülen Orhan SAKA ve B.Cahit ERDEM’den tahsil edilmesi, - T.F.F. Trabzon Haluk Ulusoy Kamp ve Eğitim Tesisi Ortalama 150 Lux Aydınlatma Seviyesinde 1 Adet Çim Saha, 1 Adet Toprak Saha ve 1 Adet Sentetik Saha Aydınlatmasının Yapımı işinde yaklaşık 310 arttırılmış fiyatlarla ihale dosyası hazırlanarak, işin ilk elden elektrik taşeronuna verilmesi yerine, sağlıksız bir şekilde tamamen müteahhit firmanın güdümünde hazırlanan özel birim fiyatlara dayalı keşfin esas alınması neticesinde T.Futbol Federasyonunun KDV dahil olmak üzere 181.425.000.000 TL zarara uğratıldığı ve bu tutarın 07.09.2001 tarihinden itibaren hesaplanacak yasal faizi ile birlikte, Yapı-Tek İnşaat firması ile zararın sorumluları olarak görülen Orhan SAKA, B.Cahit ERDEM ve Sayım ADANUR’dan tahsil edilmesi, - Kontrolluk hizmetleri sözleşmesi kapsamında yapılan ödemelerle ilgili olarak Sözleşme Bedeli Hakediş Miktarı yüzde 1.50 olarak belirlendiğinden, kontrollük hizmeti alınan işlerde fazla ödendiği tespit edilen tutarlara bu oran uygulandığında bulunan 15.203.650.574 TL’nın, son ödeme tarihinden sonra gelmek üzere 01.10.2002 tarihinden itibaren hesaplanacak yasal faiziyle birlikte Adanur Mühendislik firması sahibi Sayım ADANUR’dan tahsil edilmesi, Gerektiği sonucuna ulaşılmıştır. 
     Yukarıda, TFF tarafından gerçekleştirilen ihaleler kapsamında tespit edilen fazla ödeme tutarları toplamı 1.289.108.968.384 TL’nin adı geçen kişilerden dönemsel olarak hesaplanacak yasal faizleriyle birlikte tahsili için gerekli işlemlerin başlatılması yerinde olacaktır. 
     
</TEXT>
</DOC>
