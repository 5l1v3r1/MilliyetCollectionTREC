<DOC>
<DOCNO> 389755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sondun18.html </URL>
<DATE> 2005/10/26/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Financial Times Bu kez Türkiye AB'yi ısırdı 
</HEADLINE>
<TEXT>

     LONDRA ANKA 

Türkiye’nin AB ile Güney Avrupa ülkesi arasındaki bölgesel enerji anlaşmamasını imzalamaması yankı buldu. Financial Times gazetesi, "Bu kez Türkiye, AB’yi ısırdı" yorumunu yaptı. 
     Ekonomi gazetesi Financial Time, Türkiye’nin AB ile Güneydoğu Avrupa ülkeleri arasındaki bölgesel enerji anlaşmasını imzalamamasını değerlendirirken "bu kez Türkiye, Brüksel’i ısırdı" ifadesini kullandı. 
     Türkiye’nin Atina’da AB’yi reddetmek için müzakerelerin başlamasından sonra kamuoyu önündeki ilk fırsattan yararlandığını belirten gazete, "Türkiye’nin Enerji Bakanı Hilmi Güler, AB üyeliği yolunda da olan yedi Balkan komşusu ile ’tarihi’ bölgesel enerji antlaşmasını imzalamak üzere geldiğinde hep gülümsüyordu ancak kalemi kılıfı içinde tuttu" ifadesini kullandı. 
     Söz konusu anlaşmanın AB’ye girmeyi uman sekiz ülke tarafından Balkanlar’da tek bir enerji pazarının kurulması ve bu pazarın 2008 yılında rekabete açılmasını öngördüğünü kaydeden gazete, bunun ödülü olarak da Avrupa Komisyonu’nun, bu bölgesel pazarın değerini görecek olan şirketlerden yatırım akacağı sözünü verdiğini belirtti. 
     Financial Times, Türkiye’nin Enerji Bakanlığı’nın son üç yılda isteyerek enerji paktını müzakere ettiğini belirtirken, "Ancak dün Türk yetkilileri, dün onlarınki gibi Rusya’dan İran’a uzanan bir bölgeden petrol ve doğalgaz taşıyan boru hatlarının geçtiği bir ülkenin şimdiden jeopolitik avantajından Brüksel’in lehinde vazgeçmeyeceğini anlatıyorlardı" diye yazdı. 
     Avrupa Komisyonu’nun Enerjiden Sorumlu Üyesi Andris Piebalgs’ın önce biraz asık suratlı gözüktüğünü belirten gazete, ancak sonra Piebalgs’ın olumlu konuşarak anlaşmadaki birkaç ufak noktanın açıklığa kavuşturulmasından sonra Türkiye’nin taraf olacağını söylediğine dikkat çekti. 
     Gazete, haberini noktalarken "Bakan Güler, en azından Pire yat kulübündeki akşam yemeği öncesi bir öğleden sonra şehir gezisi ile yorucu programı tamlayarak Yunanlıları yatıştırdı" diye yazdı. 
     
</TEXT>
</DOC>
