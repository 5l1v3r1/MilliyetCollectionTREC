<DOC>
<DOCNO> 396859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/astro/index.html </URL>
<DATE> 2005/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yay burcu başlıyor 
</HEADLINE>
<TEXT>


Bugün Güneş Yay burcuna geçerken, planlarımızda ufak değişiklikler yapabiliriz. Satürn de geri gitmeye başladı. Acele etmek yerine, sorumlulukları gözden geçirmek daha iyi olacak. Öğleden sonrası kafa karıştırıcı olabilir. 
Koç'lar sevgi konusunda heyecana açıklar ama iyimser olmaları da lazım. Yaratıcı konular ve eğlencenin içinde olmak ise onları bir hayli heveslendiriyor. Boğa'lar ellerindeki kaynakları iyi kullanmalı ve dikkatli olmalı. Biraz kendilerine dönmek istiyorlar ama, ailevi konular ve bununla ilgili fedak rlıklar öne çıkabilecek. İkizler kısa yolculuklarda dikkatli olmalı. Duygusal alanda ise kafa karışıklığı onları huzursuz edebilir. Eğitimle ilgili olumlu gelişmeler var. Yengeç'ler parasal konularda tutumlu olmalılar. Birtakım belirsizlikler hata yapmalarına sebep olabilir. Birikimleri konusunda net kararlar almaya bakmalılar. Aslan'lar burçlarındaki Ay sayesinde girişkenler ama, ilişkilerine yönelik konularla ilgilenmek durumunda kalabilirler. Başak'lar aşırı hayalci olmamalı ve huzursuzluktan kaçınmalı. Geçmişe ait konular onları fazlasıyla zorlayabilir. İyimser olmalılar. 
Terazi'ler farklı görüşlere karşı toleranslı olmalı ve doğru değerlendirmeye çalışmalı. Sosyal çalışmalar ve arkadaşlıklar onlar için önemli olacak. Akrep'ler tamamlanması gereken konulara karşı ciddi yaklaşmalı. İş hayatında özenli olmak ve detaylara gereken önemi vermek durumundalar. Üstlerle ilişkiler ise dikkat gerektiriyor. Yay'lar keyifli bir gün geçirecekler. Duygularını ifade etmekte biraz zorlanacaklar ama yolculuklar ve eğitimle ilgili konularda pozitif gelişmeler onları memnun edecek. Oğlak'lar ortaklaşa alanda temkinli hareket etmeye bakmalı. Haklarını korumaları için daha fazla çabalamak zorundalar. Duygusal huzursuzluktan da kaçınmalılar. Kova'lar ortaklaşa projelerde kendilerini zorda hissedebilirler. Birçok konuda abartılı tepkiler vermekten kaçınmalı zira, ikili ilişkilerinde birtakım terslikler yaşanabilir. Balık'lar çoktandır ihmal ettikleri işlerini artık toparlamalı ve kendilerine çekidüzen vermeliler. İş ortamında olası tersliklere karşı iyimser yaklaşmalarında fayda var. 


</TEXT>
</DOC>
