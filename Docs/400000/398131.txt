<DOC>
<DOCNO> 398131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/yasam/yas05.html </URL>
<DATE> 2005/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşta politize oldu 
</HEADLINE>
<TEXT>


"Picasso İstanbul'da" sergisinin küratörü Dr. Marilyn McCully ve yaşayan en önemli Picasso uzmanı John Richardson, önceki akşam düzenlenen konferansta sanatçının yaşamına dair ilginç bilgiler verdi 


Sakıp Sabancı Müzesi'nde 24 Kasım'da açılan "Picasso İstanbul'da" başlıklı Picasso sergisi kapsamında çeşitli konferanslar gerçekleştiriliyor. Konferans dizisinin ilki önceki akşam serginin küratörü Dr. Marilyn McCully ve yaşayan en önemli Picasso uzmanı olarak tanımlanan John Richardson'un katılımıyla düzenlendi. 
McCully ve aynı zamanda Picasso'nun yakın arkadaşlarından biri olan Richardson, sanatçının yaşamına dair ilginç bilgiler aktardı. 

İznik seramiğine ilgi 
Belki de ufak tefek bir adam olduğu için eserlerinde, devasalık, devlik etkisi yaratmaya çalıştı. Mesela "Ana ile Çocuk" resminde her şey çok uyumludur ama eller ve ayaklar çok büyüktür. Bu, devasa bir etki yaratır izleyici üzerinde.İspanya İç Savaşı'na kadar apolitik olan Picasso, savaş sırasında politize oldu. Aslında izm'lere takılıp kalmak istemiyordu.Pablo Picasso, bilinenin aksine burjuva bir aileden geliyor. Seramik çalışmaları da olan Picasso, İznik seramiğini de biliyordu. Ve buna hayranlık duyuyordu. 

Th r se'yi pembe çizdi 
Picasso'nun hayatındaki kadınlar değiştiğinde her şey değişiyordu Arkadaşları, evi, çevresi, hatta köpeği... İlk karısı Olga, Rus bir balerindi. Görkemli bir yaşamı, burjuvaziyi seviyordu. Bu hayat bir süre sonra Picasso'yu rahatsız etti. 1927'de Marie Th r se ile tanıştı. Ve aynı zamanda onunla olmaya başladı. Biri karısı, diğeri metresiydi. Olga'yı mavi, Th r se'i pembe çizerdi. Picasso "Yaptığım işler güncem gibidir" derdi. Gerçekten de yaşadıklarını yapıtlarında görebiliyoruz. Picasso fazla seyahat etmeyi sevmezdi. "Zaten kafamın içinde seyahat ediyorum," derdi. 

Türk model kullandı 
Her şeyi muhafaza ediyordu küçük notlar, kağıtlar, fotoğraflar... Mesela Abdullah Kardeşler'in bir fotoğrafını kullanmıştır Güney Fransa'da yaptığı resimlerden birinde. O resimde, fotoğraftaki bir Türk erkeğini model olarak almış. Çok güzel fotoğraf çekerdi ve zaman zaman eserlerinde de fotoğraf kullanırdı. Picasso Barok sanattan nefret ederdi. İtalyan sanatçıların çoğunu sevmezdi, heykeltraşlar hariç. Alman rönesansını ve Rembrandt'ı severdi.Bütün eşleri Picasso için önemliydi ama Jacqueline farklıydı. Çok uysal bir kadındı ve Picasso'ya tapıyordu. Picasso'nun çok iyi eserler üretmesine olanak sağlamıştı. Rahat çalışabilmesi için yanına kimseyi sokmuyordu. Picasso'nun cenazesine akrabalarını almadı. Bu nedenle Picasso'nun bir torunu intihar etti. Picasso'nun ölümünden sonra Jacqueline ve Th r se de intihar ettiler. Richardson anlatıyor "Yılbaşında Jacqueline için Dior'dan şal aldım. Kimse Jacqueline'e hediye almamış. Çok sevinmişti. Ertesi gün Picasso, Dior kutusuna resim çizerek bana hediye etti. Bunu duyan koleksiyonerler Jacqueline'e hediye götürdü. Ama çok geçti...Sanılanın aksine Picasso ve Matisse, birbirlerine çok saygı duyarlardı. Matisse'in ölümünden sonra Picasso, "Ben artık kiminle konuşacağım" demiş. Çoğu tablosunda imzası yok. Bu kısmen tabloları kendisine saklamasıyla ilgili bir durum. Tablosunu, satılacağı zaman imzalardı. 

100 milyon dolardan fazla değer biçildi 

Geçtiğimiz yıl bir Picasso tablosu olan "Düdüklü Çocuk" sağda satışa çıktı. 100 milyon dolardan fazla fiyat biçildi. Şu ana kadar bir tablo için biçilen en yüksek fiyat bu. Ne Rembrandt ne Boticelli için böyle fiyat biçilmiştir.Parasız olduğu bir gün tuval bulamıyor. Ama bu arada resim yapma isteği çok fazla. Elindeki Modigliani tablosunun üstünü boyuyor ve üzerine resim yapıyor."Kötü Picasso diye bir şey yoktur. Bazıları diğerlerine göre daha iyidir" derdi. 

PABLO PİCASSO 
25 Ekim 1881'de İspanya'nın taşra kasabası Malaga'da doğan Pablo Diego Jose Francisco de Paula Juan Nepomuveno Maria de los Remedios Crispin Crispiniano Santisima Trinidad, yani Pablo Ruiz Picasso'nun resim yeteneği küçük yaşlarda fark edildi. İlk resim derslerini kendisi de ressam olan babasından aldı. 19 yaşına girmeden birkaç gün önce Paris'e taşındı. İlk sergisini burada açtı. Yakın arkadaşı Casagemas'nın intiharıyla sanatçının ünlü "Mavi Dönem'i" başladı. 1904 - 1906 arasında "Pembe Dönem"i geldi. 1906'nın sonuna doğru ünlü "Avignon'lu Kızlar" tablosunu yaptı. Georges Braque ile işbirliğinin sonucunda resme yepyeni bir yaklaşım getirdi Kübizm. Sanatçı, 8 Nisan 1973'te öldü. 


</TEXT>
</DOC>
