<DOC>
<DOCNO> 356175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sondun27.html </URL>
<DATE> 2005/06/28/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Suriye, Irak'a Fırat'tan saldığı su miktarını artırdı 
</HEADLINE>
<TEXT>

     Suriye, Fırat nehrinden Irak'a bıraktığı su miktarını artırdığını bildirildi. 
     Resmi El Tavra gazetesinin haberine göre, Suriye Sulama Bakanı Nadir el Buni, ''Bu kararın, çok zor bir dönemden geçen Iraklılarla dayanışma için alındığını'' söyledi. 
     El Buni, bu ay ortasından itibaren Suriye'nin Irak'a saniyede 670 milyon metre küp su sağladığını söyledi, ancak nehrin normal akışıyla Irak'a ne miktarda su gittiği konusunda bilgi vermedi. 
     Su miktarının artmasının, Irak'taki Hudeyta barajından elde edilen enerji miktarının artmasını sağlayacağını belirten El Buni, böylece Irak'taki elektrik sıkıntısının bir nebze azalacağını söyledi. 
     Suriye Sulama Bakanı El Buni, Fırat'ın suyunun Suriye, Irak ve Türkiye arasında paylaşımını ele almak için üçlü komitenin kısa süre içinde Şam'da toplanacağını da kaydetti. 
     
</TEXT>
</DOC>
