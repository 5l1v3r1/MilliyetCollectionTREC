<DOC>
<DOCNO> 396274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sondun01.html </URL>
<DATE> 2005/11/19/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
Endonezya'da terör saldırısı uyarısı... 
</HEADLINE>
<TEXT>

     ABD ve Avustralya’dan, Endonezya’da terörist saldırı olabileceği uyarısı yapıldı. 
     Amerikan Dışişleri Bakanlığı’ndan yapılan açıklamada, Endonezya’da Azahari Bin Hüsin adlı Malezyalı teröristin tutuklanacağını anlayınca kendini havaya uçurduğu hatırlatılarak, Endonezya’nın Amerikalılar ve diğer Batılılar için güvenli bir yer olmadığı uyarısında bulundu. 
     Dışişleri Bakanlığı açıklamasında, Usame Bin Ladin’in El Kaide örgütüyle bağlantılı İslam Cemaatı adlı örgütün liderlerinden Azahari’nin ölüm şeklinin, halen Endonezya’da bulunan Amerikalılar ve diğer Batılılar için ciddi güvenlik tehdidinin devam ettiğini gösterdiği, Bakanlığın Amerikalılara bu ülkeye gereksiz seyahatlerden kaçınma yönündeki telkinlerini sürdüreceği kaydedildi. 
     Avustralya da, Endonezya’ya gidecek olanlara yıl sona ermeden Batılılara terörist saldırı düzenlenebileceğini bildirdi. 
     Avustralya Dış İlişkiler ve Ticaret Bürosu bürosu, kökten dincilere ait bir internet sitesinde Avustralya Büyükelçiliği, Uluslararası Ticaret Merkezi, Büyükelçi Alışveriş Merkezi ve JW Marriott Oteli’nin de yer aldığı Cakarta’nın Kuningan bölgesine saldırılar düzenlenebileceği yolunda bilgiler olduğu kaydedildi. 
     
</TEXT>
</DOC>
