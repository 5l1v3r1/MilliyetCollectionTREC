<DOC>
<DOCNO> 393794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sonsiy14.html </URL>
<DATE> 2005/11/10/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
AKP'li vekilden Org. Özkök'e ''Eski Bröve korunsun'' mektubu... 
</HEADLINE>
<TEXT>

     AK Parti Adana Milletvekili Atilla Başoğlu, Genelkurmay Başkanı Orgeneral Hilmi Özkök’e mektup göndererek, Kara Kuvvetleri Komutanlığı’nın eski brövesinin korunmasını istedi. 
     Başoğlu’nun mektubu şöyle 
     "Kara Kuvvetleri Komutanlığı’nın birlik armasının, Ulu Önder Atatürk hariç tutulmak üzere yeniden tasarlandığı hakkında basınımızda yer alan haberler, tarafımızdan üzüntüyle karşılanmıştır. Hele Türkiye’ye çağdaşlığın kapılarını açan Atatürk’ün dışlandığı bu yeni brövenin ’daha çağdaş ve sade’ olarak nitelendirmesi, büyük bir çelişki olmuştur. 
     Mısır seferinden dönen Yavuz Sultan Selim’in, ’benim altunla doldurduğum hazineyi, bundan sonra gelenlerden her kim mangırla doldurursa, hazine anın mührüyle mühürlensin ve illa benim mührümle mühürlenmekte devam olunsun’ sözleri sonrasında, Osmanlı hazinesi son gününe kadar Yavuz’un mührüyle mühürlenmiştir. Devletimizin sembollerinden, Atatürk’ün izini silmenin, ondan daha büyük işler yapmayı gerektirdiği ortadadır. 
     Cumhuriyet’in değerlerine yürükten bağlı bir milletvekili olarak, bu değişikliğin durdurularak, armanın eski, güzel haliyle muhafazası beklentisi içinde olduğumu bilmenizi diler, saygılarımı sunarım." 
     
</TEXT>
</DOC>
