<DOC>
<DOCNO> 362577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/ekonomi/eko12.html </URL>
<DATE> 2005/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cepte vergi indirimi en fazla yüzde 2.5 
</HEADLINE>
<TEXT>


ANKA 

GSM şirketlerinin cep telefonu faturaları üzerindeki dolaylı vergilerle gecikme faizi, harç ve benzeri yüklerin yüzde 15 oranındaki Hazine payı alınan brüt gelirin tanımından çıkarılmasını, abonelerine yansıtması halinde yüzde 2.5'e kadar bir indirim yapabilecekleri belirlendi. 
Yeni Özelleştirme Yasası'yla yapılan düzenlemeyle, "abonelere tahakkuk ettirilen gecikme faizi ile dolaylı vergiler, harç ve resim gibi mali yükümlülükler ve raporlama amacıyla muhasebeleştirilen tahakkuk tutarları", yüzde 15'lik Hazine payının belirleneceği brüt satış tutarının dışına çıkarıldı. Söz konusu düzenleme yürürlüğe girdiğinde, GSM şirketleri en az yüzde 18 oranındaki KDV için Hazine payı ödemekten kurtulacaklar. Cep telefonu faturalarından alınan diğer bir dolaylı vergi olan yüzde 25 oranındaki özel iletişim vergisinin ise geçen yıl çıkarılan ve özel ileşitim vergisini kalıcı hale getiren yasayla Hazine payının hesaplanmasında esas alınan brüt gelir tanımına dahil edilmediği bildirildi. 


</TEXT>
</DOC>
