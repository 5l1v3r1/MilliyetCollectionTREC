<DOC>
<DOCNO> 380037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sontur12.html </URL>
<DATE> 2005/09/20/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
1 ayda 30 PKK'lı terörist öldürüldü 
</HEADLINE>
<TEXT>

     Şeyhmus ÇAKAN DHA 

      PKK’nın Başbakan Recep Tayyip Erdoğan’ın Kürt sorunu konusundaki açıklamalarından sonra 20 Ağustos-20 Eylül tarihleri arasında aldığı Eylemsizlik kararı’ndan bu yana Doğu ve Güneydoğu Bölgesi'nde 33 operasyon yapılırken, 30 terörist öldürüldü, 2’si yakalandı. Çatışmalarda 11 güvenlik görevlisi şehit oldu, 13’ü de yaralandı. 
     Başbakan Recep Tayyip Erdoğan’ın 12 Ağustos’ta Diyarbakır’da yaptığı konuşma ardından terör örgütünün 20 Ağustos’ta aldığı eylemsizlik kararının süresi yarın doluyor. Bu süre içerisinde teröristlere karşı operasyonlar Tunceli, Bingöl, Şırnak ve Hakk ri kırsal kesimlerinde devam etti. PKK’ya yönelik son 1 ay içerisinde 33 kapsamlı operasyon gerçekleşti. Operasyonlarda 30 terörist öldürülürken, 2’si yakalandı. Operasyonlarda ve kent merkezlerinde ise, 11 güvenlik görevlisi şehit oldu, 13’ü de yaralandı. 
     Operasyonların örgütün eylemsizlik kararıyla duramayacağını belirten bir yetkili, Örgüt her isteğinde eylemsizlik kararı alıyor. Ama güvenlik güçlerinin bu duruma uyması söz konusu değil. Operasyonlar aralıksız devam edecek. Dağda tek bir silahlı kişi kalana kadar güvenlik güçleri durmaz'' diye konuştu. 
     
</TEXT>
</DOC>
