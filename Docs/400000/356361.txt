<DOC>
<DOCNO> 356361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sontur17.html </URL>
<DATE> 2005/06/28/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Bir kadın, Kırım-Kongo Kanamalı Ateşi hastalığından öldü 
</HEADLINE>
<TEXT>

     Kastamonu’da bir kadın, Kırım-Kongo Kanamalı Ateşi hastalığından öldü. Hastalık belirtisi saptanan 2 kişi de Ankara’ya sevk edildi. 
     AA muhabirinin aldığı bilgiye göre, Kastamonu’nun Çatalzeytin İlçesi’nde yaşayan ve 7 yıl önce oğlunu teröre kurban veren Şazimet Meşe 70 , kene ısırması sonucu rahatsızlanarak Kastamonu Devlet Hastanesi’ne kaldırıldı. Kırım-Kongo Kanamalı Ateşi hastalığı teşhisi konulan Meşe, Ankara Numune Hastanesi’ne sevk edildi. Meşe, burada yapılan müdahalelere rağmen kurtarılmadı. 
     Çatalzeytin’e getirilen Meşe’nin cenazesi, düzenlenen törenin ardından toprağa verildi. 
     Öte yandan, Çatalzeytin İlçesi’ne bağlı Sökü Köyü’nde Kırım-Kongo Kanamalı Ateşi hastalığı teşhisi konan Fatma Kılıç 68 ve Cemal Özkan da 73 Kastamonu Devlet Hastanesi’ndeki ilk müdahalelerinin ardından Ankara’ya sevk edildi. 
     Kastamonu’da daha önce de 6 kişi de Kırım-Kongo Kanamalı Ateşi hastalığı belirtisi görülmüş, Tarım İl Müdürlüğü ile Sağlık Müdürlüğü, hastalığın görüldüğü bölgelerde vatandaşları bilinçlendirmek amacıyla çalışma başlatmıştı. 
     
</TEXT>
</DOC>
