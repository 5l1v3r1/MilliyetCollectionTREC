<DOC>
<DOCNO> 385693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/yasam/yas05.html </URL>
<DATE> 2005/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
2 aylık polis memuru emniyet şeridi kurbanı 
</HEADLINE>
<TEXT>


Emniyet şeridini ihlal eden minibüse ceza yazan polis aracının üzerine kamyon devrildi. 22 yaşındaki polis memuru şehit oldu 

HALUK ATALAY İstanbul 

Eyüp'te emniyet şeridinde yaşanan akıllara durgunluk veren kazada, trafik polisi Muharrem Tanoba 22 şehit oldu. 
O-3 Karayolu Hasdal Sapağı'na 200 metre mesafede dün 14.45 sıralarında meydana olayda, bölgede görev yapan ekip otosu, emniyet şeridini ihlal eden Ümit Demir'in kullandığı minibüsü durdurdu. Ekip otosundan inen Tanoba, Demir'den belgeleri aldığı sırada arkadan hızla gelen Serdar Gürbüz yönetimindeki kamyon, minibüse çarptı. Çarpmanın etkisiyle minibüs savrulurken, kontrolü kaybeden kamyon, ekip otosunun üzerine devrildi. 
Ağır yaralanan Tanoba, kaldırıldığı İstanbul Tıp Fakültesi Hastanesi'nde şehit oldu. Kamyon sürücüsü Gürbüz ile minibüs sürücüsü Demir ise hastaneye kaldırıldı. Henüz 2 aydır polislik görevinde olan Tanoba'nın, 1 yılını doldurmadığı için aday polis memuru statüsünde olduğu öğrenildi. 
Kaza nedeniyle bir süre trafiğe kapanan karayolu, hasarlı araçların, itfaiye, kurtarma ekipleri ve vinç yardımıyla yol kenarına çekilmesinden sonra açılabildi. 




</TEXT>
</DOC>
