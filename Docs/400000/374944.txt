<DOC>
<DOCNO> 374944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/spor/spo11.html </URL>
<DATE> 2005/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol, aslında sadece futboldur 
</HEADLINE>
<TEXT>


Süper Lig, son yıllarda özellikle artan tribün olayları nedeniyle seyirci sayısı açısından Avrupa'nın uzağına düştü. Geçen sezon klasmanında Avrupa'da 10. sırayı alabilen ligimizde mücadele eden kulüplerden hiçbiri seyirci ortalamasında ilk 30 arasında da yer alamadı 

UĞUR MELEKE 


Sahalarda son yıllarda artan şiddet ve azalan kalite problemi tribündeki ve televizyon başındaki seyirciyi de etkiliyor. Avrupa'nın önde gelen ligleri, hem statta hem de ekranda daha fazla izleniyor. 
Süper Lig'de son yıllarda artan yaralanma hatta ölüm vakalarının, stadyumdaki seyirci profilini değiştirdiği ve sayıyı azalttığı bilinen bir gerçek. Devlet Bakanı ve Başbakan Yardımcısı Mehmet Ali Şahin'in basına açıkladığı 2004 verilerinde Süper Lig'de maç başına seyirci sayısının 8 bin 132'de kalması dikkat çekici. Oysa Avrupa kupalarında son yıllarda üst turların çok uzağında kalan ve sırf bu yüzden Royal Lig oluşumu içinde yer alan İsveç Ligi'nin bile seyirci ortalamasının Süper Lig'in üzerinde olduğu görülüyor. 
İngiltere Premier Ligi, 2004 verilerine göre yaklaşık 36 bin ortalama seyirci ve yüzde 90'ı aşan doluluk oranıyla Avrupa'da başı çekiyor. İngiltere'yi Avrupa'nın diğer büyük ligleri Almanya, İtalya, İspanya ve Fransa izliyorlar. Türkiye'nin de içinde bulunduğu ikinci grup liglerde ise başta Hollanda var. Hollanda'nın 15 bin 500 kişiyi bulan seyirci ortalaması Türkiye'nin neredeyse iki katı. 

İngiltere'de bu sezon 
İngiltere'de Manchester United 2005-2006 sezonuna 99,7'lik bir doluluk oranıyla başlayarak bu yıl da liderliği kimseye bırakmayacağını gösterdi. 68 bin 139 kapasiteli Old Trafford'a ligin ilk iki maçında gelen ortalama seyirci sayısı 67 bin 934... Şampiyonluk yarışı içinde bulunmamalarına rağmen Emre'li Newcastle United ve Tottenham da yüzde 99'un üstündeki doluluk oranlarıyla zirvedeler. 
En düşük verimle oynayan Tugay'lı Blackburn Rovers'ın 37 bin 250 kişilik Ewood Park'ına ortalama 32 bin 147 seyirci gelmiş. Doluluk oranı en düşük kulüp Blackburn ve onların da verimi yüzde 86.30... 

Fransa'da yüzde 77 
Avrupa'nın en üst düzey 4 liginin ardından gelen ve ülkemizde televizyon kanallarının rağbet etmediği, futbolcularımızın transfer olmadığı Fransa Ligi'nin 2005-2006 sezonu doluluk oranı yüzde 77,4. Ligde son sırada bulunan ve Avrupa kupalarına da katılamayan Marsilya'nın geçtiğimiz hafta Ajaccio'yu konuk ettiği maçı yüzde 82'lik doluluk oranı ile 49 bin 203 kişi izlemiş. 

Top 30'da Türk yok 
2004-2005 sezonu Avrupa seyirci sıralamasında ilk 30'da Türk kulübü yok. İki sezondur Avrupa kupalarının dışında kalan Alman Borussia Dortmund'un 77,295 ortalama seyirciyle başı çektiği listede ilk 30'da geçtiğimiz sezon ikinci ligde mücadele eden Köln bile var. 
Almanya'da geçtiğimiz hafta maç özetlerinin gösterildiği spor programı 4 milyon 900 bin izleyici ve yüzde 28'lik izlenme payı ile en çok izlenen program olmuş. Türkiye 1. Ligi maç özetlerini gösteren program ise bu yılki çıkışıyla, geçen yılki izlenme payını ikiye katlamasına rağmen Almanya'nın yarısı düzeyinde. Stadyum'un izlenme payı 14,20... 

2004 seyirci ortalamaları İngiltere 36.000 Almanya 35.000 İtalya 29.000 İspanya 28.000 Fransa 23.000 Hollanda 15.500 İskoçya 11.000 Portekiz 10.500 İsveç 8.500 Türkiye 8.132 Danimarka 6.900 Norveç 6.600 

2004-2005 KULÜP SIRALAMASI Kulüp Seyirci ortalaması Ülke 1 B.Dortmund 77295 Almanya 2 Barcelona 73355 İspanya 3 Real Madrid 71935 İspanya 4 M.United 67750 İngiltere 5 AC Milan 63595 İtalya 6 Schalke 04 61340 Almanya 7 Celtic 57945 İskoçya 8 Inter 57295 İtalya 9 B.Munih 53295 Almanya 10 Marsilya 52995 Fransa 11 N.United 51845 İngiltere 12 AS Roma 49630 İtalya 14 Hamburg 48825 Almanya 15 Rangers 48675 İskoçya 16 Ajax 48570 Hollanda 17 Hertha Berlin 48485 Almanya 18 M.City 45190 İngiltere 19 Liverpool 42585 İngiltere 20 A.Madrid 42580 İspanya 21 Valencia 42440 İspanya 22 Chelsea 41870 İngiltere 23 VfB Stuttgart 41365 Almanya 24 W.Bremen 39855 Almanya 25 Sevilla 39525 İspanya 26 Feyenoord 38280 Hollanda 27 FC Köln 38190 Almanya 28 Arsenal 37980 İngiltere 29 SS Lazio 37515 İtalya 30 O.Lyon 37510 Fransa 

İNGİLTERE PREMIER LİGİ 2005-06 Kulüp Ortalama Kapasite Doluluk M. United 67934 68139 99.70 N. United 51974 52327 99.32 Tottenham 35961 36236 99.24 Liverpool 44913 45362 99.01 Arsenal 37970 38500 98.62 Portsmouth 19997 20288 98.56 Chelsea 41669 42449 98.16 Everton 38610 40170 96.12 West Ham 32467 35089 92.53 Bolton W 25756 27879 92.38 Birmingham 27182 30009 90.58 M. City 42003 48000 87.51 West Brom 24,199 27901 86.73 Charlton 23453 27111 86.51 M'brough 29057 35049 82.90 Wigan Ath. 20399 24826 82.17 Aston Villa 32137 42719 75.23 Fulham 16860 22580 74.67 Sunderland 33902 49000 69.19 Blackburn 19664 31367 62.69 Ortalama 32147 37250 86.30 

Kaynaklar Footballeconomy.com, E.Sivritepe 



</TEXT>
</DOC>
