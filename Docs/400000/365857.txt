<DOC>
<DOCNO> 365857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/soneko04.html </URL>
<DATE> 2005/07/31/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Köprü gelirleri rekora koşuyor... 
</HEADLINE>
<TEXT>

     Getirisi ile bütçeye önemli bir kaynak sağlamanın yanı sıra önemli yatırımlara da katkı sağlayan köprü ve otoyollar para basmaya devam ediyor. 
     Karayolları Genel Müdürlüğü'nün son verilerine göre, 2005 yılı Haziran ayı sonu itibari ile köprü ve işletmedeki paralı otoyollardan elde edilen toplam gelir 161 milyon 701 bin 281 YTL olarak gerçekleşti. 
     Söz konusu süre içerisinde İstanbul I. Boğaziçi köprüsü ile Fatih Sultan Mehmet köprülerinden geçiş yapan 66 milyon 860 bin 592 bin araçtan, 76 milyon 802 bin 765 YTL gelir elde edildi. 
     Aynı süre içerisinde işletmedeki paralı otoyollardan ise 84 milyon 989 bin 710 YTL gelir elde edildi. Bu süre içerisinde paralı otoyollardan çift yönlü olarak 54 milyon 255 bin 689 adet aracın geçiş yaptığı bildirildi. 
     
     GEÇİŞ GELİRLERİ ARTIYOR 
     Geçtiğimiz yıl toplamında boğaziçi ve paralı otoyollardan toplam 302 milyon YTL 302 trilyon lira gelir elde edilmişti. Bu yılın ilk altı aylık gerçekleşmeleri dikkate alındığında 2005 yılı sonunda boğaziçi köprüleri ile otoyollardan elde edilecek toplam gelirin 350 milyon YTL'yi aşması bekleniyor. 
     
</TEXT>
</DOC>
