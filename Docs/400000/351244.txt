<DOC>
<DOCNO> 351244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/yazar/altan.html </URL>
<DATE> 2005/06/12/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Hula-hup, hup-hula, hula... 
</HEADLINE>
<TEXT>


Nasreddin Hoca'ya sormamışlar 
- İğneli çiviler üstünde yürümek nasıl bir şey, diye... 
Nasreddin Hoca da yanıt vermemiş 
- Başbakan olmak gibi bir şey, diye... 

Hünk rbeğendi, domatesli pilav ve suböreklerinin orkestra şefi Feridun'dan bir fıkra 
Temel Reis'in oğlu, üniversiteyi Amerika Birleşik Devletleri'nde okumuş Karadeniz'in sevimli şivesinden de arınmış, aceleci hareketlerinden de, hemen sertleşmeye dönüşen hızlı tartışmalarından da... 
Oturup kalkması, giyimiyle, Temel Reis geleneğinden çok ayrı bir kimlikle dönüp gelmiş İstanbul'a... 
Ve canı bir kadeh viski içmek istemiş gidip ayakta, dirseğiyle amerikanbara dayanmış 
- Bir viski, demiş. 
Tezg hın arkasındaki kişi 
- Ha siz Laz misunuz, diye sormuş 
Temel Reis'in oğlu şaşkın 
- Nasıl anladınız, demiş... 
- Ha purasu pankatur, meyhane değiltur da, ondan... 
Nereye girdiğini ve kimden ne isteyeceğini bilemeyen politikacılar için anlatılıyormuş bu fıkra... 

Amatör bir balıkçı, ırmakta sandalıyla avlanmaya çalışırken, kolundaki altın saati düşürmüş suya öylesine sinirlenip üzülmüş ki, kanı beynine çıkmış... 
Sıkıntılı sıkıntılı birkaç saat geçmiş aradan. Neyse ki sonunda, büyük mü büyük bir yayın balığı yakalamış da, azıcık azalmış üzüntüsü... 
Ama yine de gergin, asık bir yüzle dönmüş eve. Yakaladığı büyük yayın balığını mutfakta tezg hın üstüne bırakmış. 

Karısı başlamış balığı ayıklamaya. Önce pullarını temizlemiş, sonra da ortasından ikiye ayırmış balığı... 
Ve içinden ne çıkmış biliyor musunuz 
Yok yok... Tahmin edemezsiniz... 
Sadece kocaman bir kılçık... 

Dünkü Milliyet'ten 2 haber 
1- "Roket fırlatabiliriz-Uzay teknolojisindeki gelişmelerin anlatıldığı 'RAST 2005' konferansında, TÜBİTAK SAGE yetkilileri 5-10 milyon dolarlık bir kaynakla 3 yılda uzaya roket gönderip geri getirebileceklerini belirtti". 
2- "Bir köy yangında kül oldu-Çorum'un İskilip ilçesine bağlı 50 haneli Karaağaç köyünde çıkan yangında, 4'ü boş olmak üzere 44 evin tamamen yandığı bildirildi. İskilip'e 45 kilometre uzaklıkta bulunan köydeki evlerin tamamının ahşap yapıdan oluştuğu belirtildi. Köye itfaiyenin iki saat sonra ulaşabildiği öğrenildi." 

50'ye yakın siyasi partiden biri, tüm Türkiye'yi temsil ettiğini ve bir ayağının Hakk ri'de, bir ayağının da Edirne'de olduğunu anlatmak için amblem olarak iki ayağının ortasındaki yerini koysa parti bayrağının üstüne... 
Dünkü Milliyet'te 2 haberin de sentezini, özet olarak belirtmiş olmaz mı 
Olur, bal gibi... 
Siyasal partilerimize öneririz, böyle bir amblemi ıskalamasınlar... 

İncili Çavuş'a sormuşlar 
- Türkiye'de sen bakmasan da görünenler kimlerdir 
- Politikacılar... 
- Sadece bakarsan görünenler kimlerdir 
- Türkiye'nin sanat ve yazı adamları Edip Hakkı'lar, Şadi Çalık'lar, Nevit Kodallı'lar, Memduh Şevket'ler, Akagündüz'ler, Hasan İzzet'ler... 
- Bakmasan da görünenlerle, ancak bakarsan görünenleri Türkiye'nin karmaşık gergefi içinde nasıl tanımlayacağı peki 
- "Önemliler" ve "değerliler" diye... 
- "Önemliler"in haberi var mıdır "değerliler"den 
- Hiç olsaydı, kürsülerde kuru sıkı Ramazan toplarına mı benzerlerdi .. 

Bir demet sevimli söz 
Dilsiz ve sağırlar çok daha uzun yaşarlar başkalarından doktorlara yalan yanlış dertlerini anlatamadıkları için... 

Şayet bütün kadınlar sadakatli olsa, erkekler kiminle aldatacaklardı ki karılarını 

Sövgüyle küfür de, yerçekimi yasasına tabidir. Yükseklerden düştüğünde ağırlığı artar... 

Bir sarhoş, kadehleri daha çok tutar, vermiş olduğu sözlerden... 

Voltaire'den bir söz bu da 
"İyi bir vatansever olmak için, insanın başka insanlara düşman olmak zorunda kalması ne hazin, ne acı"... 

Ömer Bedrettin'den bir şiirle bitirelim yazıyı 
Deniz Hasreti 
Gözümde bir damla su deniz olup taşıyor, 
Çöllerde kalmış gibi yanıyor, yanıyorum. 
Bütün gemicilerin ruhu bende yaşıyor 
Başımdaki gökleri bir deniz sanıyorum. 

Nasıl yaşayacağım ey deniz, senden uzak 
Yanıp sönüyor gibi gözlerimde fenerin. 
Uyuyor mu limanda her gece sallanarak, 
Altından çivilerle çakılmış gemilerin .. 

Sevmiyorum suyunda yıkanmamış rüzg rı 
Dalgaların gözümde tütüyor mavi, yeşil... 
İçimi güldürmüyor sensiz ay ışıkları 
Ufkundan yükselmeyen güneşler güneş değil. 

Bir gün nehirler gibi çağlayarak derinden 
Dağlardan, ormanlardan sana akacak mıyım 
Ey deniz, söyle bir gün sana bakacak mıyım, 
Elma bahçelerinden, fındık bahçelerinden .. 



</TEXT>
</DOC>
