<DOC>
<DOCNO> 362822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sontur10.html </URL>
<DATE> 2005/07/20/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Dekolte kıyafetli dansçılara taciz koruması 
</HEADLINE>
<TEXT>

     İsmail AKDUMAN - Murat SANDIKÇI DHA 

      SAMSUN Büyükşehir Belediyesi tarafından bu yıl 25’incisi düzünlenen Uluslararası Halk Dansları Festivali kortej yürüyüşü ile başladı. Geçen yıl sözlü tacize uğrayan dekolte kıyfetli Macaristan ekibi, bu yıl polis kordonu eşliğinde yürüdü. 
     Türkiye, Makedonya, Azerbaycan, Bulgaristan, Gürcistan, KKTC, Macaristan, Sırbıstan, İtalya, Ukrayna, Güney Kore, Polonya, Romanya ve Rusya gibi ülkelerinin halk dansları ekipleri Cumhuriyet meydanından yürüyüşe başladı. Karnaval havasında geçen ve vatandaşların büyük ilgi gösterdiği yürüyüş 19 Mayıs Bulvarı, İstiklal, Lise ve Gazi caddeleri üzerindeki geçişlerinde ekipler kısa oyunlar sergiledi. Vatandaşların büyük alkışlarını toplayan ekipler, kendilerine gösterilen ilgiden oldukca memnun kaldı. 
     
     MACAR EKİBİNE POLİS KORUMASI 
     Bu arada geçen yılda festivale katılan ve sözlü tacizlere maruz kalan Macaristan ekibi danscıları, çevik kuvvet polisleri ve zabıta ekipleri koruması altında yürüdü. Dansçıların rahatsız edilmesi engellemek için polisler Macar ekibini çember içine alarak, bir an olsun yalnız bırakmadı. Buna rağmen Macar ekibi, yürüyüş boyunca, gazinoda sergileyecekleri oyunlardan kısa gösteriler sundu ve Samsunlulardan alkış topladı. 
     Diğer ülke ekipleri ise yöresel kıyafetleriyle kortej yürüyüşünü sürdürdü. Festivale katılan halk dansları ekipleri Fuar içindeki Neco Gazinosu'ndaki gösterilerini 27 temmuz tarihine kadar sürdürecek. Final akşamı ise En iyi dans ekibi’ ile En güzel dansçı’ seçilecek. 
     
</TEXT>
</DOC>
