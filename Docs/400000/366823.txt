<DOC>
<DOCNO> 366823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sonyas02.html </URL>
<DATE> 2005/08/03/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Bebeklerini öldürüp saksılara gömdü 
</HEADLINE>
<TEXT>

     Almanya, dokuz çocuğunu öldürdükten sonra evinin bahçesine gömen cani anneyi konuşuyor. Almanya’da, Polonya sınırındaki Frankfurt an der Oder kenti yakınlarında yaşayan ve 9 bebeğini öldürmekle suçlanan Sabine H. 39 adlı kadın, 2 bebeğini öldürdüğünü itiraf etti. 
     Frankfurt an der Oder Savcılığı’ndan yapılan açıklamaya göre, hakkında tutuklama kararı çıkartılan Sabine H, 2 çocuğunu öldürdüğünü itiraf etti, 3. çocuğunun doğumu sırasında ise aşırı içkili olduğu için hiçbir şey hatırlamadığını söyledi. 
     Sabine H’nin 9 çocuğunun cesetlerine ait parçaların çiçek saksıları ve bir akvaryumun içinde bulunduğu belirtilen açıklamada, Sabine H’nin 1988 ve 2004 yılları arasında doğumlarından hemen sonra bebeklerini öldürdüğünde evli olduğu, 2005 yılında eşinden ayrıldığı kaydedildi. 
     
     SAKSILARA GÖMDÜ 

     17 yaşında tanıştığı erkek arkadaşından bir kız çocuğu dünyaya getirdikten sonra onunla 1984 yılında evlenen Sabine H., 21 yaşına geldiğinde 3 çocuk annesi oldu. 
     Eşinden boşanan Sabine, değişik erkeklerle beraber olmaya başladıktan sonra sürekli hamile kaldı. Doğurduğu çocuklarını öldürdükten sonra cesetlerini evinin bahçesindeki büyük saksılara gömen Sabine H., çoğuna sonradan sebze ve meyve ekti. Sabine H. 14'üncü çocuğuna hamile. 

     
</TEXT>
</DOC>
