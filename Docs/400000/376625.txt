<DOC>
<DOCNO> 376625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/yazar/asik.html </URL>
<DATE> 2005/09/08/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ermeni konferansı 
</HEADLINE>
<TEXT>


Türkiye Genç İşadamları Derneği, üyelerini Ermeni meselesi konusunda aydınlatmak için bir bilgilenme toplantısı düzenledi. Konuşmacı, Emekli Büyükelçi ve Avrasya Stratejik Araştırmalar Merkezi Başkanı Gündüz Aktan... TÜGİAD Başkanı Murat Saraylı, yurtdışı temaslarında sık sık Ermeni meselesi ile ilgili sorulara muhatap olduklarını, bu sorulara yanıt verebilmek için bilgilenme gereği duyduklarını anlattı toplantı öncesinde. Bilgilenmek için doğru isim seçmişlerdi. Gündüz Aktan, toplantıya katılan üyelere Ermeni soykırımı ile ilgili iddiaları ve bunların geçersizliğini tek tek anlattı. Nazilerin Nürnberg mahkemelerinde soykırım suçundan mahk m olduğunu, ancak Ermeni konusuyla ilgili bir yargı kararı bulunmadığını, bu yüzden Türkiye'nin soykırımla suçlanamayacağını belirtti. Bu arada Soros Vakfı'nın desteklediği Sabancı, Bilgi ve Boğaziçi üniversitelerinin ortak Ermeni konferansı söz konusu oldu. Aktan, bir dostunun önerisini nakletti 
- Bu toplantıyı düzenleyenler bilimsel yeterliklerine inanıyorlarsa, bir televizyonun konuşmalarını naklen yayımlamasına izin versinler... Kamuoyu bu görüşleri duyup tartışma fırsatı bulsun... 
Var mı bu kadar bilimsel cesaretleri 

Başbakan Diyarbakır'da "Kürt sorunu vardır" dedi, PKK yandaşları da Başbakan'ı haklı çıkarmak için ellerinden geleni ardlarına koymuyorlar... 
Haldun Ertem 

"Size hesap yok" Doğu ve Şule Perinçek'in oğulları Mehmet Perinçek, İÜ'de öğretim görevlisi. Mehmet, 1 yıllık araştırma bursu alarak Moskova'ya gitti. Maaşını annesi üniversiteden alarak her ay Moskova'ya gönderecek. Şule Perinçek, City Bank'a giderek dolar hesabı açtırmak istedi. Birkaç gün sonra gelmesi istendi. Ve gittiğinde şu yanıt verildi 
- Genel Müdürlüğümüz izin vermedi, size dolar hesabı açamayacağız... 
Perinçek'ler bir yaşına daha girdi... 

New Orleans'ı vuran Katrina kasırgası ile ilgili en "özlü" sözü ABD'nin pek "sevdiği" Venezuella Devlet Başkanı 
Hugo Chavez söyledi 
"Zenginler kaçtı kurtuldu, fakirler boğularak öldü. İşte ABD'nin bize satmak istediği bu..." 

Banka reklamları Eminönü vapur iskelesine Oyak Bank bir reklam panosu koymuş. Diyor ki 
"Biz vapur yanaşmadan iskeleye atlamayanların bankasıyız" 
Bankalar bu tür eğitici sloganlara yönelebilir 
"Biz vergisini ödemeden içi rahat etmeyenlerin bankasıyız" 
"Biz namusuyla para kazananların bankasıyız" 
"Biz kayıt dışı çalışmayan işadamlarının bankasıyız" gibi... 
Neden olmasın Neden olmuyor Sizce... 

Basbakan Yardımcısı M. Ali Şahin, Fatih Camii'nde eylem yapan Hizb-ut Tahrir örgütü elemanlarını yakalamayan polisi eleştirmiş 
Polis ne yapsın .. Başbakan'ın "İslamcı terörist olmaz" demecinin gereğini yapmışlar... 
Arif Ayhan 

Arslan darbesi Yargının dile getirilecek onca sorunu varken Yargıtay Başkanı Osman Arslan'ın adli yıl açış konuşmasında 44 sayfalık konuşmasının 24 sayfasını Anayasa Mahkemesi'nin eleştirisine ayırması ne derece doğru oldu Soruya İstanbul Barosu Başkanı Kazım Kolcuoğlu'nun yanıtı 
- Tabii ki doğru olmadı. Nitekim bugünkü gazetelerin tamamı, "Yargıda kavga", "Yargı birbirine girdi" türünden başlıklarla çıktı. Kamuoyunda yüksek mahkemeler arasında bir çatışma varmış izlenimi doğdu. Bu da korkarım yargıya güveni zedeleyecektir. 

Osman Arslan'ın Anayasa Mahkemesi'ne ilişkin eleştirilerine ne diyorsunuz 
- Bunun adli yılın açılışında, üstelik de bu kadar ayrıntılı dile getirilmesini doğru bulmadım. 

Yüce Divan görevinin Anayasa Mahkemesi'nden alınıp Yargıtay'a verilmesi de istendi... 
- Bazı siyasilerin Yüce Divan'da yargılandığı şu günlerde bunun gündeme getirilmesi bana göre yanlış olmuştur. Yarın Yaşar Topçu Yüce Divan'da kalkıp, sizin beni yargılamaya hakkınız yoktur, bakın Yargıtay Başkanı bile böyle söylüyor derse ne olacak 

Bu konuşma tüm Yargıtay adına mı yapıldı 
- Ben o gün Yargıtay'ın resepsiyonunda Başkanlar Kurulu'nun bazı üyeleri ve daire başkanlarıyla konuştuğumda hiç de öyle bir izlenim almadım. Onların da bu konuşmadan memnun kalmadıklarını gördüm. 

İktidar bu konuşmayı nasıl karşılamıştır sizce 
- Kuşkusuz çok mutlu olmuşlardır... 
Hukuka aykırı yasaların Anayasa Mahkemesi'nden dönmesi iktidarı rahatsız ediyor. Hatırlanacağı üzere bir süre önce Meclis Başkanı Bülent Arınç da Anayasa Mahkemesi'ni kaldırmaktan dem vurdu. Yargıtay Başkanı adli yıl açış konuşmasıyla iktidara hayli değerli bir pas atmış oldu Aynı zamanda adaleti sarsıcı bir pas... 



</TEXT>
</DOC>
