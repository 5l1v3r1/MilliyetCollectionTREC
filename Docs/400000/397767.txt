<DOC>
<DOCNO> 397767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/astro/index.html </URL>
<DATE> 2005/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Akşam saatlerine dikkat 
</HEADLINE>
<TEXT>


Gün içinde hareket, organizasyon ve yapıcı enerjiler var ancak akşam saatlerinde aşırı eleştiri ya da duygusal açıdan bizi yıpratabilecek koşullarla karşılaşabiliriz. Bu saatlerde tepkilerimizde daha fazla öfke de olabilir. Dikkatli olalım. 
Koç'lar için bitmesi gereken konular uğraştırıcı olacak. Bugün detaylar dikkat gerektiriyor. Sağlıklarına da gereken özeni göstermeliler. Boğa'lar için rahat bir gün sayılır. Duygularını iyi ifade etmeye çalışmalı ve hayattan daha fazla keyif almalılar. İkizler düzenli ve pratik olmalılar. Aksi halde aksaklıklar yaşanabilir. Eve ait uğraşlar bir kenara itilmemeli ve önemsenmeli. Yengeç'ler enerjik durumdalar. Bu sayede düşünülen yolculuklar verimli geçebilir. Sözlerine dikkat etmeleri gereken bir gündeler. Aslan'lar bugün birikimlerini korumaya yönelik kararlar alabilmeli. Bu konudaki fikir değişiklikleri onları üzebilir. Harcamalarında abartıdan kaçınmaları gerek. Başak'lar dikkat çekebilecekleri bir gündeler. Duygusal olarak hassas davranışları olabilir. Acele kararlar almaları gereken önemli girişimler de göze çarpıyor. Anneyle ilgili uğraşları da olabilecek. 
Terazi'ler sabırlı olmalılar. Birçok konuda huzursuzluk yaşamaları onları yorabilir. Özellikle geçmişle ilgili konulardan bir süre uzak kalmalılar. Akrep'ler değişik fikirlere karşı ılımlı yaklaşıyorlar. Gün boyunca grup çalışmaları ve yeniliklere açık olmak onları çok daha hevesli yapıyor. Yay'lar biraz huzursuz olacaklar ama yapmaları gereken pek çok iş var. İş hayatında kararlı ve yapıcı yanları kullanmak onlara fayda sağlayacak. Oğlak'lar kafalarındaki pek çok düşünceyi yerine oturtmalı. Bu sayede eğitimle ilgili konularda yeniliklere uyum sağlamak kolay olabilecek. Kova'lar duygusal olarak gergin sayılırlar. Bugün ortaklaşa paralarda yaşanan sorunları aşmaya bakmalılar ve enerjilerini doğru kullanmalılar. Balık'lar iyimserler fakat, ikili ilişkilerde tatmin arayışı da var. Duygusal anlamda huzurlu olmalılar çünkü, ortaklaşa konularda yeni şanslar bu sayede kullanılabilir. 
</TEXT>
</DOC>
