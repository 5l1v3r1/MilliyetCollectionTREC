<DOC>
<DOCNO> 392705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/yazar/oztrak.html </URL>
<DATE> 2005/11/07/ </DATE>
<TIME>  </TIME>
<AUTHOR> Faik ÖZTRAK  </AUTHOR>
<HEADLINE>
Uluslararası piyasaların beklentileri üzerinde yüzen bütçe 
</HEADLINE>
<TEXT>


Türkiye son beş yıldır kamu kesiminde GSMH'nin yüzde 6,5'i seviyesinde faiz dışı fazla hedefliyor. Bu uluslararası standartlara göre çok yüksek oran neden bu kadar uzun sürdü 
Ekonomide yapı güçlendikçe piyasaların daha düşük faiz dışı fazladan duydukları endişe azalır. Siyasi istikrarın artması, yolsuzlukların azalması ve bürokrasinin kalitesinin artması kurumsal yapının güçlenmesinin göstergeleridir. Tek parti iktidarı siyasi istikrarı artırırken, kamu alım satımlarında yaşanan saydamlık eksiklikleri çok da olumlu işaretler vermiyor. 

Mali uyum kalitesi 
Diğer taraftan personel ve transfer harcamalarının yapısal reformlarla kalıcı biçimde azaltılmasına dayanan bir mali uyum süreci, vergileri artırarak veya yatırımları kısarak gerçekleşen bütçe dengesinden daha büyüme dostu olarak algılanıyor. Son birkaç yıldır faiz dışı harcamaların GSMH'deki payını artırırken, bunu vergilerdeki artış ve düşük kamu yatırımları seviyelerinde kalarak dengelemeye çalışıyoruz. 
Kurumsal güçlenme ve mali uyumun kalitesindeki artışlarla desteklenmeyen mali uyum faiz dışı fazlanın düşürülmesi için uygun ortamı yaratamıyor. Bu açıdan bakıldığında 2006 bütçesi radikal bir dönüşümü içeriyor mu 
Eski konsolide bütçe tanımına uygun 2006 verilerine göre önümüzdeki yılda da faiz hariç harcamaların GSMH'ye oranı artacak. Transfer ve yatırım dışındaki tüm harcamalarda artış söz konusu. Cari transferlerde GSMH'nin yüzde 0,4'ü oranında azalış öngörülüyor. 

Bütçenin yumuşak karnı 
Beklenen iyileşmenin büyük ölçüde bu yıl çıkarılan sosyal güvenlik affından gelecek gelirlere ve sağlık harcamalarının etkin denetiminden sağlanacak tasarruflara bağlı olduğu anlaşılıyor. Ekonominin genişlediği dönemlerde aflarla önemli gelir tahsilatlarına ulaşmak mümkün. Ancak büyüme yavaşlarken bu tahsilatı yapmak güçleşiyor. 2006 bütçesinin yumuşak karnı bu. 
2006 bütçe gelirlerinin GSMH'ye oranı 0,3 puan düşüyor. Bağış ve yardımlar dışındaki tüm gelirlerde sınırlı da olsa gerileme öngörülmüş. Sonuçta faiz dışı fazla 2005 yılına göre 0,5 puan azalıyor. 

Önlemler eksik 
Faiz harcamalarının GSMH'ye oranı 2006'da 1 puan daha düşüyor. Faiz giderlerinde hızlı gerilemenin faiz dışı dengedeki bozulmayı telafi etmesiyle bütçe açığının GSMH'ye oranı geçen yıla göre 0,6 puan azalarak yüzde 2,4'e geriliyor. Bu son dönemlerde hedeflenen en düşük bütçe açığı. 
Bu hedefin gerçekleşmesi, kamu borcunun içinde değişken faizlilerin ağırlığı ve vadenin kısalığı dikkate alındığında, faizdeki düşmenin sürmesine bağlı. Uyumun kalitesini artıracak önlemler eksik. 

KONSOLÜDE BÜTÇE Milyon YTL GSMH'ye oran Artış 2005 bütçe tahmini 2006 bütçe teklifi 2005 bütçe tahmini 2006 bütçe teklifi 2005 bütçe tahmini 2006 bütçe teklifi Harcamalar 145.529 157.272 30,0 29,1 3,2 8,1 1- Faiz hariç harcama 99.123 111.012 20,4 20,6 17,3 12,0 Personel giderleri 31.630 35.642 6,5 6,6 9,3 12,7 Sosyal güv. kur. devlet primi 4.436 4.885 0,9 0,9 10,2 10,1 Mal ve hizmet alımları 14.120 15.930 2,9 3,0 11,3 12,8 Cari transferler 35.651 37.372 7,3 6,9 28,8 4,8 Sermaye giderleri 9.807 10.737 2,0 2,0 21,8 9,5 Sermaye transferleri 1.514 2.184 0,3 0,4 246,5 44,3 Borç verme 1.965 3.279 0,4 0,6 -26,4 66,9 Yedek ödenekler 983 0,2 2- Faiz harcamaları 46.406 46.260 9,6 8,6 -17,8 -0,3 Gelirler 130.946 144.058 27,0 26,7 18,3 10,0 1- Genel bütçe gelirleri 128.786 141.773 26,6 26,3 18,2 10,1 Vergi gelirleri 112.701 124.630 23,2 23,1 25,1 10,6 Vergi dışı gelirler 13.727 14.497 2,8 2,7 -21,6 5,6 Sermaye gelirleri 2.204 2.272 0,5 0,4 1268,9 3,1 Alınan bağış ve yardımlar 154 374 0,0 0,1 -87,2 142,9 2- Katma bütçe öz geliri 2.160 2.285 0,4 0,4 21,3 5,8 Bütçe dengesi -14.583 -13.214 -3,0 -2,4 -51,9 -9,4 Faiz dışı denge 31.823 33.046 6,6 6,1 21,5 3,8 GSMH 485.058 539.870 100,0 100,0 13,1 11,3 



</TEXT>
</DOC>
