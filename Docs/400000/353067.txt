<DOC>
<DOCNO> 353067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sontur44.html </URL>
<DATE> 2005/06/17/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Denizli'de olaylı yıkım... 
</HEADLINE>
<TEXT>

     Denizli’de turistlik bir restoranın kaçak yapılan eklerini yıkmak isteyen belediye ekibi, direnişle karşılaştı. Restoranın çalışanları, üzerlerine benzin dökerek, belediye ekiplerinin çalışmalarını engellemek istediler. 
     Denizli Belediyesi ekipleri, daha önce bir bölümünü yıktığı, kalan bölümü için ise süre tanıdığı Pamukkale karayolundaki Tuba Restoran’a giderek, yıkım çalışması yapmak istedi. Ancak ekipler, işyeri sahibi Mevlüt Candemir ve ailesinin direnişiyle karşılaştı. Kaçak olarak yapılan ek bölümleri yıktırmak istemeyen aile ekiplerle tartışırken, işyeri çalışanları da bu bölümlerin çatısına çıkarak, üzerlerine benzin döktüler. Kendilerini yakma tehdidinde bulunan çalışanlar, ekiplerden uzaklaşmalarını istediler. 
     Olay yerine gelen jandarma ekibi, işletmeci Candemir ile görüştü. 
     Candemir’in ikna edilmesinin ardından çalışanlar da eylemlerinden vazgeçti. Restoran işçilerinin kaçak yapıların çatısındaki kiremitleri indirmeye başlaması üzerine, Candemir’e kaçak bölümleri yıkması için 2 gün süre verildi. 
     
</TEXT>
</DOC>
