<DOC>
<DOCNO> 374086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/soneko04.html </URL>
<DATE> 2005/08/30/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Otomotiv üretimi Temmuz'da yüzde 15 azaldı... 
</HEADLINE>
<TEXT>

     Türk otomotiv sektörünün üretimi azalıyor. Temmuz ayında geçen yıla göre yüzde 15 gerileyen taşıt araçları üretimi, 71.7 bin adede indi. Otomobil üretimi de yüzde 13 azalarak 38.2 bin adet oldu. İlk yedi ayda yalnızca yüzde 3 artan otomotiv sektörünün toplam üretimi, 2 bin adet düzeyinde oluştu. 
     ANKA’nın Otomotiv Sanayi Derneği’nden OSD edindiği verilere göre, taşıt araçları sektörünün temmuz ayındaki toplam üretimi 71 bin 734 adet olarak gerçekleşti. Sektörün üretimi, geçen yılın aynı ayındaki 84 bin 36’lık düzeyine göre yüzde 15 azaldı. 
     Temmuz ayındaki otomobil üretimi yüzde 13 azalarak 43 bin 910 adetten 38 bin 164 adede geriledi. 
     Ticari araç üretimi de yüzde 16’lık gerileme göstererek geçen yılın temmuz ayındaki 36 bin 383 adetlik düzeyinden 30 bin 683 adede indi. Kamyonet üretimi yüzde 14 azalarak 25 bin 688 adet, minibüs üretimi yüzde 34 azalarak 1950 adet, midibüs üretimi yüzde 21 azalarak 466 adet, küçük kamyon üretimi yüzde 67 azalarak 198 adet oldu. Büyük kamyon üretimi yüzde 6 artarak 1943 adede, otobüs üretimi de yüzde 5 artarak 438 adede yükseldi. 
     
     İLK YEDİ AY 
     Taşıt araçları sektörünün üretiminde ilk yedi aylık artış ise yüzde 3 düzeyinde kaldı. Sektörün 2004 yılının ocak-temmuz döneminde 514 bin 362 adet olan toplam üretimi, bu yıl 2 bin 48 adet düzeyinde oluştu. 
     Otomobil üretimi sözkonusu dönemde yüzde 0.1 azalarak 270 bin 864’ten 270 bin 500 adede indi. 
     Ticari araç üretimi ise yüzde 11 artarak 217 bin 589 adetten 241 bin 382 adede yükseldi. Kamyonet üretimi yüzde 14 artarak 199 bin 97 adede, büyük kamyon üretimi yüzde 11 artarak 17 bin 60 adede, midibüs üretimi yüzde 2 artarak 15 bin 7 adede ulaşırken, küçük kamyon üretimi yüzde 15 azalarak 3 bin 3 adede, midibüs üretimi yüzde 44 azalarak 3 bin 295 adede, otobüs üretimi de yüzde 1 azalarak 3 bin 40 adede geriledi. 
     Traktör üretimi de yedi ayda yüzde 22’lik düşüş göstererek 20 bin 166 adet düzeyinde oluştu. 
     
     SEKTÖRÜN LİDERİ FORD OTOSAN 
     Türk otomotiv sektörünün lideri yine Ford Otosan oldu. Ford Otosan’ın ocak-temmuz dönemindeki toplam üretimi 137 bin 663 adede yükseldi. Firma, toplam üretiminde yüzde 25.9’luk pay aldı. Başka bir ifadeyle üretilen her dört taşıttan birini Oyak Renault markalılar oluşturdu. 
     Ford Otosan’ı 104 bin 130 araç üretimiyle Oyak Renault, 97 bin 468 araç üretimiyle Tofaş izledi. Oyak Renault toplam üretimin yüzde 19.6’sını, Tofaş yüzde 18.3’ünü gerçekleştirdi. 
     Toyota’nın toplam üretimi 92 bin 542 adet, Hyundai Assan’ın üretimi 38 bin 630 adet, Türk Traktör’ün üretimi 10 bin 555 adet, Uzel’in üretimi 9 bin 611 adet oldu. 
     
     OTOMOBİLDE OYAK RENAULT İLK SIRADA 
     Otomobil üretiminde ise Oyak Renault liderliği bırakmıyor. Oyak Renault yedi ayda 104 bin 130 adet otomobil üreterek, toplamda yüzde 38’lik pay aldı. 
     Daha sonra yüzde 34 oranındaki 92 bin 542 otomobille Toyota, yüzde 17 oranındaki 46 bin 288 otomobille Tofaş geldi. Hyundai Assan 21 bin 120 adet, Honda Türkiye 6 bin 420 adet otomobil üretti. 
     Kamyonet üretiminde yüzde 61’lik payla Ford Otosan, büyük kamyon üretiminde yüzde 39 payla Mercedes Benz Türk, küçük kamyon üretiminde yüzde 41 payla Temsa, otobüs üretiminde yüzde 45 payla Mercedes Benz Türk ilk sırada yer aldı. 
     Minibüs üretiminin yüzde 77’sini Ford Otosan, midibüs üretiminin yüzde 37’sini A.I.O.S., traktör üretiminin yüzde 52’sini Türk Traktör yaptı. 
     
     KAPASİTE KULLANIM ORANLARI 
     Taşıt araçları sektörünün kapasite kullanım oranları, temmuz ayında yüzde 32 ile yüzde 1 arasında değişti. Sektörde ilk yedi ay itibariyle en yüksek kapasite kullanım oranına yüzde 169’la kamyonet üretiminde ulaşıldı. Kapasite kullanımı otobüs üretiminde yüzde 77, kamyonda yüzde 61, otomobilde yüzde 59, traktörde yüzde 58, minibüste yüzde 36, midibüsde yüzde 35 olarak gerçekleşti. 

ANKA 
     
</TEXT>
</DOC>
