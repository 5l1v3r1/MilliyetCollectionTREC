<DOC>
<DOCNO> 386890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sondun09.html </URL>
<DATE> 2005/10/15/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Hindistan'da Hindularla Müslümanlar çatıştı 3 ölü, 28 yaralı... 
</HEADLINE>
<TEXT>

     Hindistan'ın kuzeyinde Müslümanlarla Hindular arasında çıkan çatışmada 3 kişi öldü, 28 kişi yaralandı. 
     Uttar Pradeş eyaleti İçişleri Bakanlığı yetkilileri, çatışmalar üzerine Mau kasabasında sokağa çıkma yasağı ilan edildiğini, ancak bazı yerlerde çatışmaların sürdüğünü söyledi. 
     Müslümanların, çoğunlukta oldukları bu bölgede Hinduların dini tören yapmalarına karşı çıkmaları ve buna kızan Hinduların cuma ezanında megafonların kullanılmasını engellemeye çalışmaları üzerine çatışmaların başladığı belirtildi. 
     Hindularla Müslümanların birbirlerine taş, sopa ve bıçaklarla saldırdığı kaydedildi. 
     Mau, Uttar Pradeş eyaletinin başkenti Lucknow'un 300 kilometre ötesinde bulunuyor. Müslümanlar, kasaba nüfusunun yüzde 40'ını oluşturuyor. 
     
</TEXT>
</DOC>
