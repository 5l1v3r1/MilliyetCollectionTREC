<DOC>
<DOCNO> 382924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sonspo34.html </URL>
<DATE> 2005/09/30/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
İsviçre basını Galatasaray, adı pek duyulmamış bir takıma boyun eğdi 
</HEADLINE>
<TEXT>

     
     Zafer ATAMER CENEVRE, DHA 

     
İSVİÇRE basını, Galatasaray’ın UEFA Kupası’ndan elenmesine geniş yer ayırırken, 5 yıl içinde sarı kırmızılı takımda çok şeyin değiştiği yorumu yapıldı. 
     Courrier gazetesi, 2000 yılının UEFA Kupası Şampiyonu Galatasaray’ın, adı pek duyulmamış bir takıma boyun eğdiğini yazarken, sarı kırmızılı takımın zayıf rakibi karşısında hiçbir varlık gösteremediğini ifade etti. 
     Basel Zaitung gazetesi, "Şampiyon zor durumda" başlığını kullandığı haberde, "Nerede o eski Galatasaray. 5 yıl içinde çok şey değişmiş. Ne yaptığını bilmeyen forvet, zayıf rakibe boyun eğdi" dedi. 
     Illustre gazetesi ise, "Galatasaray’da şok" başlığıyla verdiği haberde, Galatasaray’ın maçtan sonra taraftarlarınca protesto edildiğini, yönetimin de bundan payını aldığını belirtti. 

     
</TEXT>
</DOC>
