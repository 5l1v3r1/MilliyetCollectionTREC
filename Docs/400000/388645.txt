<DOC>
<DOCNO> 388645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sontur31.html </URL>
<DATE> 2005/10/21/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Gaziantep'te aile faciası 
</HEADLINE>
<TEXT>

     Gaziantep’te bir anne ve iki çocuğu bıçakla öldürüldü. Cinayetlerin zanlısı olduğu ileri sürülen baba ise kayıplara karıştı. 
     Edinilen bilgiye göre, Türktepe Mahallesi Kumlu Çıkmazı’nda meydana gelen olayda, yaklaşık 3 aydır ayrı yaşayan Mustafa D. 30 gizlice girdiğini sanılan evde, uyuyan 9 yıllık eşi Yeliz D. 25 ve kızı Kardelen’i 8 bıçakla boğazlarından kesti. 
     Gürültüye uyanan Sezer 6 ise kaçarak mutfağa saklanmak istedi. Ancak Baba Mustafa D, oğlu Sezer’i saklandığı yerde bularak onu da bıçakla öldürerek, kayıplara karıştı. Cinayetler, Yeliz D’ın annesi Rukiye Elveren’in kızını ziyaret için geldiği sırada ortaya çıktı. 
     Olay yerine gelen polis, çevrede geniş güvenlik önlemi aldığı sırada kız ve erkek tarafları arasında ise kavga yaşandı. Polisin ve çevredeki vatandaşların araya girmesi ile kavga büyümeden önlendi. 
     Cumhuriyet Savcısı ve Emniyet Müdürlüğü Olay Yeri İnceleme Şubesi’nin yaptığı incelemeden sonra, cenazeler otopsi için Avukat Cengiz Gökçek Devlet Hastanesi morguna kaldırıldı. Cenazelerin götürülüşü sırasında yakınlarından bazıları sinir krizleri ve baygınlık geçirdi. Olayla ilgili soruşturmanın sürdürüldüğü bildirildi. 
     
     OLAYIN GEÇMİŞİ 

     İddiaya göre, Mustafa D. 9 yıl önce dayısının kızı Yeliz ile onunla evlenmek istedi. Ancak işsiz olduğu için Yeliz tarafından evlilik teklifi kabul edilmeyen Mustafa D, ailesi üzerinde baskı kurarak Yeliz’i 14 yaşındayken nişanlanmak için ikna etti. 16 yaşında evlenen Yeliz, 2 çocuk dünyaya getirdikten sonra kocasından iş bulmasını istedi. Bunun üzerine, işsiz Mustafa D. ile Yeliz D.tartışma ve kavgalar yaşanmaya başladı. 
     Yaklaşık 1,5 yıl önce yaşanan kavga sırasında eşi Yeliz’i 9 yerinden bıçakla yaralayan Mustafa D. yakalanarak, cezaevine konuldu. 
     Ancak Mustafa D, eşi Yeliz’in şikayetçi olmaması nedeniyle cezaevinde 3 ay yattıktan sonra serbest bırakıldı. 
     Ancak Yeliz D, yaşadığı olay üzerine eşinden ayrılmak istedi. 
     Ayrılma kararı üzerine çılgına dönen ve yaklaşık 3 aydır eve gelmeyen Mustafa D, gizlice girdiği sanılan evde eşi Yeliz ve çocuklarını öldürdü. 
     
</TEXT>
</DOC>
