<DOC>
<DOCNO> 398571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sondun06.html </URL>
<DATE> 2005/11/28/ </DATE>
<TIME> 08.05 </TIME>
<AUTHOR>  </AUTHOR>
<HEADLINE>
Danimarka'nın çifte standardı 
</HEADLINE>
<TEXT>

     Tempo Dergisi'nin Danimarka basınını kızdıran 'yataklı karikatüre', Danimarka Başbakanı'ndan yorum geldi 
     "Böyle şeyler beni kızdırmıyor" 
     
     RASMUSSEN BENİ KIZDIRMADI 

     Ekstra Bladet gazetesinin sorusunu yanıtlayan Başbakanı Anders Fogh Rasmussen ise, "Böyle şeyler beni kızdırmıyor" ifadesini kullandı. 
     Haber.dk’a göre, Tempo dergisinde yayınlanan karikatürü değerlendiren Politiken gazetesi de, "Türkiye, Danimarka’nın ifade özgürlüğünü test ediyor" başlıklı haberinde Danimarka’nın benzeri karikatürlere alışkın olduğunu belirtti. 
     Hz. Muhammed ve Erdoğan karikatürleriyle, Roj TV konusunda Türkiye’ye basın özgürlüğü dersi vermeye kalkan Danimarka basını, Rasmusen’le, Öcalan’ı aynı yatakta gösteren Tempo Dergisi’nin karikatürünü, Türkiye baskı yapıyor’ diye yorumladı. Danimarka Başkanı Rasmussen ise, karikatür için "Böyle şeyler beni kızdırmıyor" ifadesini kullandı. 
     
     MEDYANIN KARİKATÜR ÖFKESİ 

     Ekstra Bladet gazetesinin geçtiğimiz günlerde klozetten kalkan Başbakan Recep Tayyip Erdoğan’ı elinde "basın özgürlüğü" yazan tuvalet kağıdı tutarken karikatürleştirmesinin ardından Tempo Dergisi, Rasmussen’in Öcalan ile aynı yatakta gösteren bir karikatür yayınladı. Danimarka Başbakanı Anders Fogh Rasmussen ile PKK lideri Abdullah Öcalan’ın birlikte çıplak vaziyette aynı yatakta Roj TV seyrederken çizilmiş karikatürüne geniş yer ayıran Danimarka basını, tepkisini Türkiye’nin Danimarka’ya baskı uyguladığı’ iddiasına kadar götürdü. Başbakan Rasmussen ise karikatüre daha sakin bir tepki verdi. 
     
     BASKI UYGULUYORLAR 

     Danimarka’nın Ekstra Bladet Gazetesi Anders Fogh, Abdullah ile aynı yatakta’ başlığı ile verdiği haberde Tempo Dergisi’ndeki karikatürün, Jyllands Posten Gazetesi’nde yayınlanan Hz. Muhammed karikatürlerine nispet olsun diye ve Danimarka’nın Roj TV’yi kapatmama ısrarına karşı baskı uygulamak için yayımlandığı öne sürüldü. 
     Politiken Gazetesi’nin Türkiye, Danimarka’nın fikir özgürlüğünü test ediyor’ manşetiyle verdiği haberde ise Danimarka’nın benzeri karikatürlere alışkın olduğuna dikkat çekilerek şöyle denildi Dalgalar yükseldi. Danimarka, Türkiye’nin hedef tahtası haline geldi. Türkler, Roj TV’nin kapatılmasını istiyorlar ama Başbakan Rasmussen şimdilik fikir ve basın özgürlüğünü gerekçe göstererek Roj TV konusunda bir adım atmıyor.’ 
     
     ERDOĞAN'IN KARİKATÜRÜNE TEPKİ YOK 

     Tempo’nun basın özgürlüğü testi espirisinde yayınladığı karikatüre tahammül gösteremeyerek negatif tepki veren Danikmarka basını, geçtiğimiz günlerde Başbakan Recep Tayyip Erdoğan’ı tuvaletten kalkarken üzerinde basın özgürlüğü’ yazan tuvalet kağıdıyla yansıtan karikatür yayımlamıştı. 
     
</TEXT>
</DOC>
