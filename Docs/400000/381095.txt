<DOC>
<DOCNO> 381095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/yazar/cemal.html </URL>
<DATE> 2005/09/24/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hey siz, demokrasi korkusu içinde yaşayanlar 
</HEADLINE>
<TEXT>


3 Ekim savaşları devam ediyor, devam edecek. Öyle anlaşılıyor. 
Çünkü demokrasi kolay değil. Hukuk devleti kolay değil. İnsan hakları kolay değil. Kısacası, uygarlaşmak kolay değil. 
Lafla olmuyor. 
Ezbercilikle olmuyor. 
Yalnız dile pelesenk ederek, sloganlara indirgeyerek olmuyor demokrasi de, hukuk devleti de, insan hakları da. 
Zaman alıyor. 
Çünkü en güç olan, kafaların değişmesi. Zihniyet değişmeden, yasaları ne kadar değiştirsen de, ne kadar demokrasi ve hukuk devleti sloganları atsan da bir arpa boyu yol gidebiliyorsun. 
İstanbul 4. İdare Mahkemesi'nin Ermeni Konferansı'nı durdurma kararı bu bakımdan son yılların belki de en çarpıcı örneği. 
Bir mahkeme kalkıyor, bir üniversite çatısı altında yapılacak uluslararası bir toplantıya hayır diyebiliyor. Toplantının bilimselliğini, katılımcıların yetkinliğini sorgulayabiliyor. 
Yargı bilime karışabiliyor 
Dünkü yazımda da belirttim 
Tüyler ürpertici bir şey bu. 
Bilimsel özgürlüğe de, üniversite özerkliğine de, hukuk devletine de, demokrasiyi demokrasi yapan ifade özgürlüğüne de bir darbedir bu mahkeme kararı. Adalet tarihimize kara bir leke olarak geçeceği konusunda kuşkum yok. 
Bu kafanın değişmesi lazım. 
Bu zihniyetin değişmesi lazım. 
Bu zihniyet ve kafalarla mücadele lazım, eğer ülkemizde demokratik hukuk devleti bir gün tüm kural ve kurumlarıyla yerleşecekse... 
Başka çaremiz yok. 
Çünkü bu kafalar, demokrasi korkusu içinde. Çünkü bu kafalar, hukuk devleti istemiyor. Çünkü bu kafalar, insan hakları deyince irkiliyor. 
İşte bunun içindir ki, Türkiye'de bir süredir 3 Ekim savaşları veriliyor. 
Bitmeyecek bir savaş bu. 
3 Ekim sonrası da sürecek. 
Çünkü bu kafalar, Avrupa Birliği'ne takmış durumda. Avrupa yolundaki bir Türkiye'nin daha fazla demokratikleşeceğinin farkındalar. Avrupa yolundaki bir Türkiye'nin yüzünü çok daha fazla hukuka ve insan haklarına döneceğinin farkındalar. 
Bu nedenle, sürekli provokasyon ve kışkırtma atağı içindeler. Orhan Pamuk'u bu yüzden hedef haline getiriyorlar. Ermeni Konferansı'nı bunun için yasaklamaya kalkışıyorlar. 
Oysa kitaplar özgürce yazılsa, serbestçe okunsa, istenildiği gibi tartışılsa ne olacak İnsanlar, demokrasinin özgür tartışma geleneğinde buluşsalar ne olacak 
Bu sayede gerçekler daha çok aydınlanmış olmaz mı İnsanlar kendi geçmişleriyle, toplumlarıyla, gelecekleriyle daha barış ve huzur içinde yaşamazlar mı Daha olgunlaşmış olmazlar mı 
Niye korkuluyor 
Ermeni sorunu tarih içindeki yeriyle niçin tartışılmasın ki Herkes kendi fikrini ne diye serbestçe dile getirmesin ki 
Üniversiteler bunun için değil mi 
Üniversite özerkliği, bilimsel özgürlük bunun için değil mi 
Ortaçağ'da dünya dönüyor diyen bilim adamları engizisyon mahkemelerinde zulüm görmüş, hatta canlı canlı yakılmışlardı. Ama bu zulüm, dünyanın döndüğü gerçeğini ortadan kaldırmamıştı. 
Bu çağ tarihte kalmadı mı 
Biz h l 90 yıl öncesi yaşanmış kepazelikleri üniversite çatısı altında bile ele alıp tartışamayacak mıyız Bunların kitaplarını, romanlarını yazamayacak mıyız En aykırı seslerden en makul seslere kadar her türlü sesin çıkmasını mümkün kılmayacak mıyız Yoksa yasaklar dünyasında mı yaşayacağız 
Aklınızdan zorunuz mu var 
O bilimsel platformu beğenmeyebilirsiniz. Oraya katılanların ilmi seviyelerine dudak bükebilirsiniz. Orada tek yanlı bir hava olduğuna inanabilirsiniz. 
Olabilir bunların hepsi. 
Ama yeter ki yasakçı olmayın 
Ama yeter ki saldırganlaşmayın 
Siz de gelin bir araya, bir başka platform kurun ve istediğiniz gibi tartışıp eleştiri hakkınızı kullanın. 
Bu kadar basit. 
Ama derdiniz bu değil. 
Siz, karıştırmak istiyorsunuz ortalığı. Siz, Türkiye'nin Avrupa yolunu kesmek istiyorsunuz. Siz, darbe dahil, kardeş kavgası dahil her türlü kötülüğün peşindesiniz. 
Çıldırdınız mı 
Ama hiç heveslenmeyin 
Hevesiniz kursağınızda kalacak çünkü. Türkiye'de demokrasiye, hukuk devletine, insan haklarına sahip çıkanlar sizden çok daha kuvvetli çünkü... 
Hey siz 
Demokrasiden korkanlar 
Size sesleniyorum Kazanma şansınız hiç yok 
Tarihe çok kötü geçeceksiniz. Türkiye'nin demokrasi, hukuk devleti ve insan hakları yolundaki tarihi yürüyüşünü durduramayacaksınız. 
Bu satırları yazarken, iyi bir haber geldi 
Ermeni Konferansı bu sabah Bilgi Üniversitesi'nde yapılacak. Dileriz, her türlü güvenlik önlemi alınır, konferansın huzur içinde geçmesini sağlamak için... 



</TEXT>
</DOC>
