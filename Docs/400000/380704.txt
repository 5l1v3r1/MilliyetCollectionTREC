<DOC>
<DOCNO> 380704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sonyas21.html </URL>
<DATE> 2005/09/22/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
13-20 yaş arasındaki 3 bin kız kürtaj yaptırınca... 
</HEADLINE>
<TEXT>

     Belçika Sosyal İşler Bakanlığı, kürtaj yaptıran gençlerin sayısındaki artışa dikkat çekerek kapsamlı önlemler alınacağını açıkladı. 
     Sosyal İşler Bakanı Rudy Demotte tarafından yapılan açıklamaya göre, her yıl 3 bini 13-20 yaş grubundan olmak üzere toplam 15 bin kadın kürtaj yaptırıyor. 
     Okullarda 900 bin prezervatifin ve gençleri bilinçlendirmeye yönelik 350 bin fotoromanın ücretsiz dağıtılacağını bildiren bakanlık, uyarı kampanyasında televizyon ve internet yollarının da kullanılacağını duyurdu. 
     Demotte, doğum kontrol yöntemlerine de dikkat çekileceğini, sosyal sigortaların doğum kontrol hapları ve cihazları alanlara maddi katkıda bulunacağını, 21 yaşından küçüklere bu hapların ve cihazların ücretsiz verileceğini, kontrolsuz cinsel ilişkilerin ardından kullanılan ''ertesi gün hapları''nın da bu genç kadınlara ücretsiz dağıtılacağını açıkladı. 
     
</TEXT>
</DOC>
