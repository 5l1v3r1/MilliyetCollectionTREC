<DOC>
<DOCNO> 373980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/siyaset/asiy.html </URL>
<DATE> 2005/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Arayan Erdoğan'a 'İşletme beni' dedi 
</HEADLINE>
<TEXT>


Başbakan'ın telefonla aradığı bir vatandaş, "Başbakan Erdoğan mı Yok canım, bizi işletmiyorsunuz değil mi " diyerek şaşkınlık geçirdi 

ABDULLAH KARAKUŞ Ankara 


Başbakan Recep Tayyip Erdoğan, yeni bir uygulamaya başladı. Erdoğan, halkın nabzını tutmak amacıyla her gün 3 vatandaşı telefonla arıyor. Ancak Erdoğan, konuştuğu kişilere arayanın kendisi olduğunu inandırmakta güçlük çekiyor. 
Erdoğan, İstanbul Büyükşehir Belediye Başkanlığı döneminde de vatandaşları telefonla arıyordu. Başbakan şimdi de, zarfla ya da sözlü olarak kendisine sorunlarını ileten bazı vatandaşlarla telefonla görüşüyor. 
Erdoğan'ın yakın çevresinden alınan bilgiye göre, Başbakanla bir vatandaş arasında şu diyalog yaşandı 
Erdoğan Ben Recep Tayyip Erdoğan. 
Vatandaş Başbakan Erdoğan mı 
Erdoğan Evet, Başbakan Recep Tayyip Erdoğan. 
Vatandaş İnanmıyoruz size, olamaz ya Nasıl olur 
Erdoğan Sorununuzu inceledim, çözülmesi için gerekli talimatı vereceğim. 
Vatandaş Yok canım Başbakan bizi aramaz, böyle bir şey beklemiyordum, işletmiyorsunuz değil mi bizi 
Erdoğan İşletmiyorum, ben Başbakan'ım. İlgili bakana sizinle ilgili gerekli talimatı vereceğim. Başka sorununuz var mı Hizmetlerimizden memnun musunuz 
Vatandaş Çok teşekkür ediyoruz. 

Cep numarası verdi 

Temmuz 2004'te Fransa gezisinde, yurttaşlarımızın karayolunda sıkıntı çektiklerini söylemesi üzerine Erdoğan kendi cep numarasını vererek şöyle konuşmuştu "Burada Ulaştırma Bakanı olduğu için onun cep telefonunu veriyorum. Bir telefon daha veriyorum. Bu sürpriz bir telefon. Bakan Bey ilgilenmediği zaman bu telefon açılacak." Erdoğan'ın 0533 748 32 54 numaralı cep telefonu, daha sonra Başbakanlık'taki özel görevlilerce açılmaya başlandı. 


</TEXT>
</DOC>
