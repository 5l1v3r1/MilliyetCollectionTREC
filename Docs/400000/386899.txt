<DOC>
<DOCNO> 386899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sondun19.html </URL>
<DATE> 2005/10/15/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Hrisostomidis ABD yaptığı eylemlerle adadaki ayrılıkçılığı güçlendiriyor 
</HEADLINE>
<TEXT>

     Rum yönetimi sözcüsü Kipros Hrisostomidis, ''Amerikalıların, yaptıkları eylemlerle adada ayrılıkçılığı güçlendirdiklerini'' iddia etti. 
     Hrisostomidis, güney Lefkoşa'daki ABD Büyükelçiliği maslahatgüzarı Jane Zimmerman'ın, ''ABD Dışişleri Bakanı Condoleezza Rice'ın Mehmet Ali Talat'la Kıbrıs Türk toplumu lideri olarak görüşmeye hazır olduğu'' yönündeki açıklamasına atfen yaptığı açıklamada, Rum hükümetinin, Rice'ın KKTC Cumhurbaşkanı Talat'ı görüşmek için davet etmesinin, ''Kıbrıs sorununun çözümü ve adanın yeniden birleşmesi çabalarına hizmet etmediğine inandığını'' söyledi. 
     Hrisostomidis, ''Amerikalıların yaptığı eylemlerle adada ayrılıkçılığı güçlendirdiklerini ve Talat'ın 'yasadışı' talepleriyle ilgili beklentilerini artırdıklarını'' savundu. 
     Sözcü, Rum hükümetinin, Rice-Talat görüşmesiyle ilgili resmi bilgisinin bulunmadığını da ifade etti. 
     Bu arada, KKTC Cumhurbaşkanı Talat, 17 Ekim Pazartesi günü, ABD Avrupa ve Güney Asya Direktörü Douglas Silliman'ı kabul ederek görüşecek. 
     
</TEXT>
</DOC>
