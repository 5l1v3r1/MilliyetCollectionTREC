<DOC>
<DOCNO> 370401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonyas01.html </URL>
<DATE> 2005/08/16/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Sağlık için doğaya kulak verin 
</HEADLINE>
<TEXT>

     Genetiği ile oynanmış bitkiler yerine doğal ürünlerin tüketimine ilginin arttığı bir dönemde, doğal ve sağlıklı yaşam sloganından hareketle düzenlenen EXPONATURA Fuarı, 25-28 Ağustos tarihleri arasında İstanbul Dünya Ticaret Merkezi’nde gerçekleştirilecek. 
     EXPONATURA 2005 Fuarı kapsamında yapılacak olan Organik Tarım Zirvesi’nde toplumun yararları doğrultusunda ekolojik dengenin korunarak, organik tarım üretiminin artırılmasını sağlamak, sektördeki üretici, tüketici ve sanayicileri aynı platformda buluşturmak ve sağlığına önem veren halk kitlesini bilinçlendirmek amaçlanıyor. 
     Fuar kapsamında ayrıca, stresli ortamlardan bedene geçen negatif enerjiyi pozitife çevirmek isteyenlere, doğru bilgileri, doğru kaynaktan edinme fırsatı verecek. Konuyla ilgili sağlık merkezleri, spor salonları, meditasyon merkezlerine kadar çok sayıda ürün ve hizmet sunulacak. 
     Tarım ve Köyişleri Bakanlığı, Sağlık Bakanlığı ve İstanbul Büyükşehir Belediyesi tarafından da desteklenen fuarda, uzmanlar tarafından hazırlanan seminer, panel, yarışmalar ve renkli etkinlikler yer alacak. 
     
</TEXT>
</DOC>
