<DOC>
<DOCNO> 385753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sondun42.html </URL>
<DATE> 2005/10/11/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
18 Türk insan kaçakçılığıyla suçlanıyor 
</HEADLINE>
<TEXT>

     Metin Güneş CNN TÜRK Londra 

İngiltere'de insan kaçakçılarına yönelik operasyonda Avrupa'nın en büyük çetesi çökertildi. Operasyonda 18 Türk gözaltına alındı. 
     Çok sayıda Türk vatandaşını yasadışı yollardan İngiltere'ye sokan insan kaçakçılığı şebekesinin peşine düşen polis, Londra'nın kuzeybatısındaki Boston kentinde operasyon düzenledi. 
     'Maxim' adı verilen ve 200'den fazla güvenlik görevlisinin katıldığı operasyonda 12 adrese baskın yapıldı. Baskınlarda polis 18 Türkü gözaltına aldı. Polis, 18 Türkün gözaltına alınmasıyla ilgili iddiaları da şöyle açıkladı 
     7 kişi insan kaçakçılığına yardım etti. 
     2 kişi soruşturmaya müdahale etti. 
     6 kişinin göçmen yasasını ihlal etti. 
     2 kişi hırsızlık yaptı. 
     
     1 kişi kara para akladı 
     Operasyonu Fransa, Hollanda, Danimarka, İtalya ve Belçika polis teşkilatının işbirliği ile düzenlediklerini belirten Londra polisi, baskınların iki yıl süren bir soruşturmanın ardından yapıldığını açıkladı. 
     Şebeke tarafından İngiltere'ye sokulan kişilerin sayısı hakkında bilgi vermeyen polis, şebekenin kaçak göçmen getirmek için kişi başına 4 bin 500 ile 7 bin bin euro arasında para aldığını kaydetti. 
     Polis sözcüsü, gözaltına alınan kişilerin kimliklerine ilişkin ayrıntılı bilgi sahibi olmadığını, ancak ikisinin kadın olduğunu söyledi. Zanlılar yarın mahkemeye çıkarılacak. 
     
</TEXT>
</DOC>
