<DOC>
<DOCNO> 352980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonspo12.html </URL>
<DATE> 2005/06/17/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Trabzon'un listesinde Fenerbahçe'nin de talip olduğu Lugano var... 
</HEADLINE>
<TEXT>

     Newcastle'la anlaşan Emre olmadı belki ama Trabzon'un listesinde önemli bir yıldız daha var Fenerbahçe'nin talip olduğu stoper Lugano. 
     
     Kulaklar İngiltere’de 
     Geçen sezon Şampiyonlar Ligi kapısından dönen Trabzonspor, aynı hataları tekrarlamak istemiyor. Bu nedenle en azından bir yıldızı kadrosuna katmak isteyen Bordo-Mavililer’in düşündüğü ilk isim Inter ile yollarını ayıran Emre’ydi. Bu transferin zor olduğunu bilen yöneticiler, Emre’nin İngiltere’de yapacağı görüşmelerin sonuçlanmasını bekliyordu. Ancak kötü haber dün geldi... Emre, Newcastle United’la anlaşmıştı. 
     
     Murat Bozoğlu görüştü 
     Emre defterini tamamen kapatan Trabzonspor’un istediği diğer bir yıldız ise yine Fenerbahçe’nin gündeminde bulunan Sao Paulo’lu Lugano. Uruguay Milli Takımı’nda da oynayan ve 25 yaşında olan, 1.88 boyundaki Diego Lugona Moreno ile yönetici Murat Bozoğlu’nun görüştüğü ve anlaşma aşamasına geldiği bildirildi. Tolga Seyhan’ın satılması halinde Lugano’nun işinin hemen bitirilebileceği kaydedildi. 
     
</TEXT>
</DOC>
