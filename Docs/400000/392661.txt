<DOC>
<DOCNO> 392661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/siyaset/siy05.html </URL>
<DATE> 2005/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski DEP'lilere kötü haber 
</HEADLINE>
<TEXT>


TÜRKER KARAPINAR 


Adalet Bakanı Cemil Çiçek, 1 Haziran'da yürürlüğe giren Adli Sicil Kanunu'nun Demokratik Toplum Partisi'nde siyasete hazırlanan eski DEP'lilere yeni bir hak getirmediğini bildirdi. ANAP'lı Emin Şirin'in, kanunun, Leyla Zana, Orhan Doğan, Selim Sadak ve Hatip Dicle'ye yeni hak getirip getirmediği yönündeki soru önergesini Çiçek şöyle yanıtladı "Kanun, yeniden yargılama sonucunda verilecek beraat veya ceza verilmesine yer olmadığı kararının kesinleşmesi halinde, önceki mahk miyet kararına ilişkin adli sicil kaydının tamamen silineceğine ilişkin hükümler getirdi. Bu hükümlerin, bahsi geçen kişilere ilişkin yeni bir hak getirmediği düşünülmektedir" dedi. DEP'lilerin, Ankara 11. Ağır Ceza Mahkemesi'nde AİHM kararı uyarınca yeniden yargılanmalarına devam ediliyor. DEP'lilerin avukatı Yusuf Alataş ise müvekkillerinin siyaset yapabilmelerinin önünde hiçbir hukuki engel bulunmadığını savundu. 


</TEXT>
</DOC>
