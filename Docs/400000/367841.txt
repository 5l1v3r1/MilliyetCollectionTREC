<DOC>
<DOCNO> 367841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sonspo02.html </URL>
<DATE> 2005/08/07/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Beşiktaş'ın UEFA Kupası'ndaki rakibi Vaduz'dan gol şov 
</HEADLINE>
<TEXT>

     Mehmet ÇİFTÇİ DHA 

      BEŞİKTAŞ'ın UEFA kupası ikinci ön elemedeki rakibi FC. Vaduz, deplasmanda AC Lugano ile oynadığı lig maçını 4-0'lık bir sonuçla kazandı. 
     Vaduz bu sonuçla Leichtensteın ligindeki liderliğini sürdürürken, Beşiktaş ile perşembe günü oynayacağı maç öncesinde büyük moral kazanmış oldu. Karşılaşmada Vaduz'un Brezilyalı golcüsü Gazpar iki gol attı. Teknik Direktör Mats Gren maç 3-0 olduktan sonra Beşiktaş maçını düşünerek Gazpar, Perez, Zarn gibi yıldızlarını sahadan çekti. Lugano maçı sonrası Vaduz Teknik Direktörü Matz düzenlediği basın toplantısında, takımının Beşiktaş maçına tamamen hazır olduğunu söyledi. 
     Matz, perşembe gününe kadar ara vermeden çalışmalarına devam edeceklerini belirterek, Takım istediğim gibi, hem ligde hem de UEFA kupasında iyi oynuyor, Beşiktaş tabi ki bizden güçlü, ancak ilk maçta istediğim sonucu sahamızda alırsak tura ortak oluruz, bunu da yapacak güçte olduğumuzu belirtmek isterim'' sözleri ile Perşembe günü sahaya mutlak galibiyet için çıkacakları mesajını verdi. 
     
</TEXT>
</DOC>
