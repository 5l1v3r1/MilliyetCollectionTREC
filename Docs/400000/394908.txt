<DOC>
<DOCNO> 394908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sontur45.html </URL>
<DATE> 2005/11/14/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Hastanede olay çıkardı, polis bacağından vurdu 
</HEADLINE>
<TEXT>

     Kütahyada, eski eşi tarafından bıçaklandığı öne sürülen kişi, tedavi gördüğü hastanede makas ve neşterle personele saldırdığı iddiasıyla polis tarafından bacağından vuruldu. 
     Alınan bilgiye göre, Gaybi Efendi Mahallesi’nde D.E. 32 , henüz belirlenemeyen nedenle tartıştığı eşi R.K. tarafından göğsünden bıçaklanması sonucu Evliya Çelebi Devlet Hastanesi’ne kaldırıldı. 
     Aşırı alkollü olduğu bildirilen D.E, hastanede makas ve neşterle kendisini tedavi eden personele saldırdı. 
     Olay üzerine tabancasıyla havaya uyarı amaçlı bir el ateş eden hastanede görevli polis memuru N.B, daha sonra üzerine saldıran zanlıyı bacağından vurdu. 
     Etkisiz hale getirilen zanlının tedavisi aynı hastanede yapılırken, olayla ilgili soruşturma başlatıldı. 
     
</TEXT>
</DOC>
