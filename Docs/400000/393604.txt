<DOC>
<DOCNO> 393604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/guncel/gun06.html </URL>
<DATE> 2005/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye, Yüce Önder'ine sahip çıkacak' 
</HEADLINE>
<TEXT>


ANKARA Milliyet 

Cumhurbaşkanı Ahmet Necdet Sezer, Atatürk'ün ölümünün 67. yıldönümü nedeniyle yayımladığı mesajında, "Türk ulusu, Yüce Önderi'ne, kurduğu Cumhuriyet'e, ilke ve devrimlerine ve Atatürkçü düşünce sistemine her zaman sahip çıkacaktır" dedi. Sezer, Türk milletinin Atatürk'ün varlığından, ilke ve devrimlerinden, düşünce sisteminden, Cumhuriyet'in kazanımlarından güç alarak, Türkiye Cumhuriyeti'ni aydınlık yarınlara ulaştırmak için elbirliğiyle çalışacağını kaydetti. 

'Eseri gurur veriyor' 
TBMM Başkanı Bülent Arınç da, "Gazi Mustafa Kemal Atatürk'ün kurduğu ve ilk başkanlığını yaptığı Meclisimiz, bugün de ilk günkü heyecan ve kararlılık içinde Cumhuriyetimize sahip çıkarak yoluna devam etmektedir" dedi. 
ANAP lideri Erkan Mumcu da Atatürk'ün bir ufuk ve ilke adamı olduğunu vurgulayarak, "O'nu tabulaştırarak ve dondurarak anlayamayız" ifadelerini kullandı. 

'Milletin çocuğu' 
CHP lideri Deniz Baykal'ın mesajı ise şöyle "Atatürk'ün kurduğu Türkiye Cumhuriyeti, o Cumhuriyet'i ortadan kaldırmak için yola çıkmış olanların dahi hiç olmazsa belli bir süre sahiplenmek, savunur gözükmek zorunda kaldıkları bir meşruiyeti, gücü temsil etmektedir. Mustafa Kemal, bu milletin çocuğudur." 

Özkök TSK kararlıdır 
Genelkurmay Başkanı Org. Hilmi Özkök de, "Atatürk'ün düşüncelerini, söylemlerini ve eylemlerini ulusal bir servet olarak kabul eden TSK, onun ilke ve devrimlerini sonsuza kadar yaşama ve yaşatma kararlılığındadır" dedi. 



</TEXT>
</DOC>
