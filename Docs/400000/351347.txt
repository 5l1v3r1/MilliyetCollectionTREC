<DOC>
<DOCNO> 351347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/astro/index.html </URL>
<DATE> 2005/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Detaylara önem vermek gerekiyor 
</HEADLINE>
<TEXT>


Haftanın ilk gününde sürekli değişen şartlara uyum sağlamak pek kolay olmayabilir. Yapılacak kontratlarda detaylara önem vermek gerekiyor. Öğle saatlerinde iyi pazarlık yapılabilir. 
Koç'lar detay gerektiren işler nedeni ile yorulacaklar. Tamamlanması gereken konuları da ihmal etmemeleri gerekiyor. Sağlık konusunda daha önlemci olmalılar. Boğa'lar duygu ve düşüncelerini rahat ifade ediyorlar. Bu sayede sosyal hayat ve sevgi beraberlikleri öne çıkıyor ve onlara keyif veriyor. İkizler, iş ve ev hayatı arasında ikileme düşmemeli. Çünkü eve ait sorumluluklar ve bitmesi gereken konular bulunuyor. Yengeç'ler enerjik olacakları günlerindeler. Verimli kısa yolculuklar önemli olurken, eğitim konusunda kararlı adımlar atmaları halinde başarı kolay gelebilir. Aslan'lar harcamaları konusunda temkinli olmalı ve riske girmemeli. Birikimlerini dikkatli bir şekilde değerlendirmeli ve ani kararlardan kaçınmalılar. Başak'lar dikkat çekecekleri bir günde olacaklar. Hızlı kararlar almaları gereken konularla ilgilenirken, anne ile ilgili uğraşlar da olabilecek. 
Terazi'ler geçmişten aldıkları dersleri olumlu kullanabilmeli. Taşıdıkları duygusal endişeler onları yorabilir. İyimser olmalılar. Akrep'ler değişik fikirlere iyimser yaklaşıyorlar. Bu durum grup çalışmalarında verimli olmalarını sağlayacak. Yay'lar için huzursuz bir gün olsa da yapmaları gereken çok iş var. Kendilerini göstermeleri için fırsatlar söz konusu olabilir. İş hayatındaki değişikliklere uyum sağlamalılar. Oğlak'lar kafalarını karıştıran konularda net düşünmeye çalışmalı. Bu arada başkalarından alacakları önerileri olumlu değerlendirmeye çalışmalılar. İlişkiler konusunda daha özenli olmalılar. Kova'lar duygusal olarak rahatlamanın yolunu bulmalılar. Ortaklıkla ilgili konularda ikilem yaşamamak için temkinli olmalılar. Balık'lar pozitif enerjilerle birlikteler. Duygusal olarak rahat olmayı başardıklarında yaratıcı yanlarını öne çıkarabilecekler. 


</TEXT>
</DOC>
