<DOC>
<DOCNO> 369777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sontur05.html </URL>
<DATE> 2005/08/14/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Sunucu Mehmet Tacettinoğlu, trafik kazasında hayatını kaybetti... 
</HEADLINE>
<TEXT>

     Sky Türk Televizyonu ana haber sunucusu Mehmet Tacettinoğlu, dün Uşak yakınlarında geçirdiği trafik kazasında hayatını kaybetti. Tacettinoğlu'nun cenazesi yarın Uşak'ta toprağa verilecek. 
     Alınan bilgiye göre, Bodrum'da tatilden dönen Mehmet Tacettinoğlu 37 yönetimindeki 34 YA 2530 plakalı özel otomobil, Uşak-Çivril Devlet Karayolu'nun 22. kilometresinde, çalışma nedeniyle yola dökülen mıcıra girince, tarlaya yuvarlandı. 
     Yaklaşık 150 metre sürüklendiği belirtilen otomobilin camından fırlayan Mehmet Tacettinoğlu, olay yerinde yaşamını yitirdi. 
     Otomobilde bulunan Tacettinoğlu'nun eşi Elif 35 ve kızı Tuna Suna Tacettinoğlu 10 ise kazayı hafif sıyrıklarla atlattı. 112 Acil Servis Ambulansı tarafından Sivaslı Devlet Hastanesi'ne kaldırılan yaralılara ayakta tedavi uygulandığı belirtildi. 
     Mehmet Tacettinoğlu, TGRT, NTV ve CNBC-e’de birçok başarılı programa imza atmıştı. 
     Tacettinoğlu'nun cenazesi, yarın, Ulu Cami'de kılınacak öğle namazının ardından, Uşak Yeni Mezarlık'ta defnedilecek. 
Merhuma Allah'tan rahmet, ailesine ve basın dünyasına başsağlığı diliyoruz... 

     
</TEXT>
</DOC>
