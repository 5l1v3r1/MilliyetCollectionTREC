<DOC>
<DOCNO> 378191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sonyas01.html </URL>
<DATE> 2005/09/13/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Gökbilimciler, şimdiye kadarki en uzak gama ışını patlamasına tanık oldu 
</HEADLINE>
<TEXT>

     İtalyan gökbilimciler, şimdiye kadar tespit edilen en uzaktaki gama ışını patlamasının son parıltılarına tanık olduklarını söylediler. 
     Patlamanın ilk kez 4 Eylül’de Swift uydusuyla tespit edildiği ve 12,500 ışık yılı uzakta olduğu belirtildi. Bir ışık yılı ışığın bir yılda katettiği mesafe 10 trilyon kilometre kadar. 
     Patlama sonrasını izleyen ekibin başkanı Milano-Biocca Üniversitesi’nden Guido Chincarini, "Parlaklık öyle fazlaydı ki birkaç dakika içinde, güneşin 10 milyon yılda yayacağı enerjiden 300 kat fazla enerji yaymış olmalı" dedi. 
     Gökbilimciler, gama ışını patlamalarına neyin yol açtığını bilmiyorlar, ancak bu patlamaların kara deliği oluşturan yıldız çöküşleri sırasında meydana geldiğini düşünüyorlar. 
     Gama ışını patlamalarının, kainatın çok genç aşamadaki halini anlamak açısından önemli olduğu belirtiliyor. 
     
</TEXT>
</DOC>
