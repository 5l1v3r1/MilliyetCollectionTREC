<DOC>
<DOCNO> 381198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sonspo18.html </URL>
<DATE> 2005/09/24/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Trabzonspor'da Lee Yong 1 ay sahalardan uzak kalacak 
</HEADLINE>
<TEXT>

     Turkcell Super Ligi'nde gelecek hafta Galatasaray ile karşılaşacak olan Trabzonspor'da şansızlıklar bitmiyor. 
     Vestel Manisaspor yenilgisi sonrası Teknik Direktör Şenol Güneş'in görevinden ayrılmasının yanı sıra, bordo-mavili ekipte 3 futbolcu Galatasaray maçında forma giyemeyecek. 
     Daha önce Profesyonel Futbol Disiplin Kurulu'nun tedbir kararı aldığı Gökdeniz ile Gaziantepspor maçında sakatlanan Szmykowiak'ın takımdaki yokluğuna, Lee Eul Yong da eklendi. 
     Kulüp doktoru Ahmet Çağlar, Vestel Manisaspor maçında sakatlanan Güney Koreli oyuncunun bugün MR'ının çekildiğini belirterek, ''Lee eul Yong'un sağ ayak bileği dış yan bağlarında yırtık var. En az 1 ay süreyle forma giyemeyecek. Tedavi için de pazartesi günü İstanbul'a gidecek'' diye konuştu. 
     Çağlar, Kürşat'ın da kasıklarındaki ağrısının sürdüğünü ve bu futbolcuyu Galatasaray maçına yetiştirmeye çalışacaklarını sözlerine ekledi. 
     
</TEXT>
</DOC>
