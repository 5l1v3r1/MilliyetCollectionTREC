<DOC>
<DOCNO> 377324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/soneko09.html </URL>
<DATE> 2005/09/10/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
ATO'dan "bu ihaleyi durdurun" çağrısı... 
</HEADLINE>
<TEXT>

     Ankara Ticaret Odası ATO Başkanı Sinan Aygün, Türkiye Elektrik Dağıtım A.Ş'nin TEDAŞ 16 ildeki 27 adet projeji birleştiren ve 200 trilyon lirayı bulan ihalesinin iptalini istedi. 
     Konuya ilişkin yaptığı yazılı açıklamada, yapılacak ihalenin rekabet ilkelerine aykırı olduğunu dile getiren Aygün, ''Yerli firmaların giremeyeceği bu ihalede burnuma kötü kokular geliyor. Bu ihale yabancıya verilmek isteniyor. Sayın Başbakan'a sesleniyorum. Bu ihaleye inebilecek hortumun ucunu kesin'' dedi. 
     İşlerin birleştirilmesi nedeniyle, müteahhitlerden istenecek iş bitirme bedelinin 100 trilyon lirayı bulacağını, bu bedelde iş bitirmeye sahip Türk firmalarının olmadığını kaydeden Aygün, şunları söyledi 
     ''Türk firmaları bu ihaleye giremeyecek ve bu iş yabancıya gidecek. Gidecek de, ben soruyorum Niye yabancıya gitsin Türk firmalarının canı mı çıktı 600 yerli firma ve burada çalışan 5 bin sabit, 50 bin geçici çalışana yazık değil mi Kendi ülkemizde sömürge muamelesi görmemiz reva mı Kendi ülkemdeki ihaleye girememek ne ile açıklanabilir Bu yabancı hayranlığı da nereden geliyor İşin içinde başka işler mi var yoksa Bu soruların yanıtlanmasını istiyorum. Şimdiden uyarıyorum. Burnuma pis kokular geliyor. Komisyonlar havada uçuşacak, hortumlar çalışacak. 
     Yıllık yatırım tutarı 400 trilyon lira olan bir kurum, neden bir defada 200 trilyon liralık bir ihale yapıyor Yoksa yangından mal mı kaçırılıyor 16 ayrı şehirdeki 27 projeyi aynı anda sürdürebilmesi için bir müteahhitin aynı zamanda Formüla pilotu olması lazım.'' 
     
     60 TRİLYON LİRA UCUZA YAPILIR 
     Yıllık yaklaşık 10 milyar dolar tutarında elektrik satış geliri olan bir kuruluşun gelirinin yüzde 2'sine isabet eden bir meblağ için uluslararası kredili ihale usulünü neden seçildiğinin de sorgulanması gerektiğini belirten Aygün, şöyle devam etti 
     ''Bu ihale derhal iptal edilmelidir. Dağıtım şebekeleri yatırımları öz kaynaktan ya da kredi zorunluluğu var ise TEDAŞ kanalı ile Dünya Bankası ve Avrupa Yatırım Bankası'ndan temin edilmelidir. En önemlisi de ihale, 20 ila 30 trilyon liralık ihalelere bölünmeli, tüm yerli firmalarımızın katılacağı ve yerli ürünlerimizin ağırlıklı olarak kullanılacağı şekle dönüştürülmelidir. Bu koşullar sağlanmazsa, söz konusu kurum ve ihale üzerindeki şaibe kalkmaz. 
     Önerdiğimiz yöntemle 200 trilyon liralık ihale, yüzde 20 daha ucuza mal edilebilir. Sırf yöntem nedeniyle kurum 60 trilyon lira pahalıya iş yaptıracak. Bu nasıl hesap kitap Ben Maliye Bakanı'na ve Başbakan'a çağrıda bulunuyorum, kaynak yok diyorsunuz. Alın size kaynak, ben size 60 trilyon lira veriyorum. Tek şartım var. O da Türk müteahhiti ve Türk malları kullanacaksınız.'' 
     
</TEXT>
</DOC>
