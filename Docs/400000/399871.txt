<DOC>
<DOCNO> 399871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/yazar/guclu.html </URL>
<DATE> 2005/12/02/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Yönetimde Osmanlı modeli 
</HEADLINE>
<TEXT>


Osmanlı padişahları, imparatorluğun bekası için kardeşlerini katlederlermiş. Tarihimiz boğdurulan, zindana atılan, sürgüne gönderilen şehzadelerle dolu. Kimi çocuk yaşta öldürülmüş kimi de saltanat koltuğuna oturmaya hazırlanırken... 
Şimdi bunları neden hatırlatıyorsun ki, bırak tarihin karanlık sayfalarında kalsın diyenleriniz çıkabilir. Ama bu bir yönetim tarzı ve Osmanlı 700 yıl imparatorluğu böyle yönetti. Valide sultanlar, padişahlar, sadrazamlar, şeyhülislamlar bir yandan göz yaşı dökerken öte yandan da imparatorluğun devamı ve gücün tek elde toplanması amacıyla, kardeşlerinin yaşamlarına son verilmesi için fetva düzenlenmiş. Dahası bu bir gelenek haline gelmiş. Fatih Sultan Mehmet Mehmet II , kendisinden önce başlayan bu gelenek için, nizamı lem için kardeşin kardeşi katli vaciptir diye kanunname düzenlemiş. Bu kanunnamelerde devletin merkezi yapısını güçlendiren temel ilkelere de yer vermiş. Buna göre, merkezi yönetimde sarsıntıya yol açan taht kavgalarına engel olmak amacıyla padişahlara kardeşlerini öldürme yetkisi tanınmış. Ve bazen öyle noktalara gelinmiş ki, onlarca kardeş bu yolda feda edilmiş. En çok şehzade öldürten de 19 kardeşle III. Mehmet olmuş. 
Kanal D'deki Genç Bakış'ta bu haftaki konuğumuz İstanbul Büyükşehir Belediye Başkanı Kadir Topbaş'tı. İTÜ'deki programda öğrenciler kendisini soru bombardımanına tuttu. O yetmedi telefon ve internet üzerinden de yüzlerce soru geldi. 
Deprem, trafik, kent güvenliği, Dubai kuleleri, Galataport, partizanlık, Beyoğlu, içki ve sigara yasağı ana başlıklardı. 
Sevindirici haberler vardı. Örneğin İstanbul artık kamyon trafiğinden kurtulacakmış Gece 24.00 ile 06.00 arası trafiğe çıkacaklarmış. Daha da güzeli İstanbul artık ışıl ışıl olacakmış. Sahiller, ana yollar, sokaklar tıpkı Avrupa ülkelerinde olduğu gibi aydınlatılacakmış. Deniz ulaşımı daha da yaygınlaştırılıp, ücreti azaltılarak, metroya hız verilecekmiş. 
Deprem konusunda ise tam bir hayal kırıklığı vardı. Yıkılması gereken yüz binlerce konut ve 17 milyar dolar Başkan, İstanbul olarak biz bu yükün altından tek başına kalkamayız, diyor. Başbakan Erdoğan'ın İstanbul'a özel yasa çıkarma girişimini gönülden destekliyor. İstiklal Caddesi'nin sökülen ağaçları için de o ağaçlar yeniydi, yüzlerce yıl orada hiç ağaç yoktu savunması yapıyor. 
Şimdi tekrar yazının başına dönüp İdris Güllüce olayına gelmek istiyorum. İstanbul'un onca sorunu varken Erzurum'a neden otel yapıyorsunuz'dan Göztepe'deki camiye kadar pek çok soru eski Başkan Vekili Güllüce ile irtibatlıydı. Öğrenciler zaman zaman İstanbul'u perde gerisinden o mu yönetiyor noktasına geldi. İşte bu durum belli ki parti içinde de, Topbaş ile Güllüce arasında da bir hayli konuşulmuş. Program sonrasında anlattı. Bu konuda izlenen yol ata yadig rı Osmanlı yöntemi olmuş. 
Başkan Topbaş, Güllüce'ye, bu haberler, başkanlık makamının yıpranmasına, güç kaybına ve dolayısıyla İstanbul'a zarar vermeye başladı. Senin ayrılman gerekir demiş. O da kabul etmiş. 
Topbaş, her ne kadar onaylamadığını özellikle belirtse de, Osmanlı'da bu hep böyle olmadı mı Devlet için kardeşler feda edilmedi mi diye hatırlatma yaptıktan sonra, bu konudaki sözlerini böylesi çok daha iyi olacak diye noktaladı. 
Öğrencilerin Topbaş'tan en fazla istekte bulundukları iki konu burs ve ulaşım ücretlerinde indirim oldu. Öğrenciler iki konuda Başkan'dan garanti istediler. İlki burslarda objektif davranılması, ikincisi ise ulaşım ücretlerinin öğrenciye daha makul seviyede tutulması. Söz de aldılar. Bakalım gelişmeler ne yönde olacak 
Özetin Özeti Topbaş, alışılmış politikacıların dışında samimi ve bir o kadar da alçakgönüllü. Başkanlığı siyasette son nokta olarak görüyor ve onun gölgelenmesini de istemiyor. 



</TEXT>
</DOC>
