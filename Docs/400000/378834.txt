<DOC>
<DOCNO> 378834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/siyaset/siy03.html </URL>
<DATE> 2005/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'İşbirliğine hazırız' 
</HEADLINE>
<TEXT>


Irak Cumhurbaşkanı Celal Talabani, Başbakan Erdoğan'la 1 saatlik görüşmesinin ardından, "PKK'ya karşı elimizden geleni yapacağız" dedi 


Başbakan Recep Tayyip Erdoğan'ın dünkü en önemli ikili görüşmesi Irak Cumhurbaşkanı Celal Talabani ile gerçekleşti. 
BM binasında buluşan Talabani ve Erdoğan'ın görüşmesi, planlananın iki katı uzunlukta, yaklaşık 1 saat sürdü. Görüşmeden sonra gazetecilerin sorularını yanıtlayan Talabani, "PKK'ya karşı polisiye önlem alacak mısınız sorusunu, "Türkiye'ye karşı savaşmak Türk halkına ihanet anlamına gelir. PKK terörist örgütünün Türkiye'ye karşı bütün saldırılarını kınıyoruz" dedi. PKK'nın Türkiye için tehdit oluşturmadan önce, Kürt halkının ulusal çıkarını tehdit ettiğini vurgulayan Talabani, "Bu konuda Türkiye ile işbirliğine hazırız" diye konuştu. 
Bir gazetecinin, "PKK'ya karşı somut eylem yapacak mısınız " sorusu üzerine Talabani, "Elimizden gelen her şeyi yapacağız" yanıtını verdi. Talabani, "Amerikan askerleri çekilirse komşular müdahale eder" sözlerinin hatırlatılması üzerine, "Yeterince açık konuştum, 'komşular' dedim. Ne dediğimi biliyorsunuz" dedi. "Türkiye'yi mi kastettiniz " sorusuna ise, "Umarım Başbakan Erdoğan bunu biliyor. Ben başkalarını kastettim" karşılığını verdi. 
Başbakan Erdoğan ise açıklamasında, Irak liderinin ülkesindeki PKK kamplarını kapatmak için işbirliğine hazır, örgüte karşı işbirliği yapmaya açık olduğunu söyledi. Erdoğan, "Bu açıklamaların kendisini tatmin edip etmediği" yolundaki soruyu ise, 'Uygulamasını görürüz' diye yanıtladı. 


</TEXT>
</DOC>
