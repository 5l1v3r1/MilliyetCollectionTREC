<DOC>
<DOCNO> 359216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/spor/spo12.html </URL>
<DATE> 2005/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Preta sessiz ve derinden 
</HEADLINE>
<TEXT>


Ne kadar Ponte Preta teknik direktörü Alvarez, "liderlik planımız olduğunu söylersek yalan olur" dese de, Sao Paulo ekibi zirvedeki yerini her geçen gün sağlamlaştırıyor. Preta, komşusuna karşı da favori 


5 haftadır üst üste kazanan Ponte Preta, büyüklerin turnuvalara gönderdiği oyuncularından yoksun olmasından da faydalanarak liderlik koltuğuna yerleşti. Sao Paulo derbisinde de son iki maçını kaybeden Sao Caetano karşısında favoriler. 

Botafogo - Fluminense 
3 hafta önce liderlik koltuğunda oturan Botafogo, 15 günde kaybettiği 9 puanla hızla orta sıralara geriliyor. Şampiyonluğun güçlü adayı Fluminense ise Parana mağlubiyetinin yaralarını sarmak istiyor. İki başkent ekibinin mücadelesinde ilk seçenek beraberlik. 

Vasco - Internacional 
Efsanevi golcü Romario'nun Vasco'su 5 haftadır 3 puanı bir arada göremezken, Internacional içeride ve dışarıda kazanarak zirveye göz kırpıyor. Deplasman ekibi bir adım önde. 

Goias - Santos 
Son şampiyon Santos, Konfederasyon Kupası'na giden yıldızları Leo ve Robinho'ya kavuştu, ama bu kez de Robinho'nun Real Madrid'e transferi konusuyla dalgalandı. Formda iki ekibin mücadelesi üç ihtimale de açık. 

Juventude - Brasiliense 
Ev sahibi Juventude 4 haftadır galibiyet yüzü göremezken, Brasiliense son iki maçında 6 puan kazandı. Deplasmandaki Kırmızı-Beyazlılar'ın hedefi bir puan olacak. 

Atletico PR - Coritiba 
Copa Libertadores yorgunu Paranaense'nin ligdeki kötü gidişini durdurması zor. Bu maçta da misafir ekip avantajlı. 



</TEXT>
</DOC>
