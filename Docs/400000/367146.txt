<DOC>
<DOCNO> 367146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sontur51.html </URL>
<DATE> 2005/08/04/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Yangından kaçamayan felçli kadın hayatını kaybetti... 
</HEADLINE>
<TEXT>

     Fatih’te çıkan yangında felçli bir kadın hayatını kaybetti. 
     Edinilen bilgiye göre, Balat Vudina Caddesi’ndeki 3 katlı binada henüz belirlenemeyen nedenle çıkan yangın, kısa sürede büyüyerek binanın tamamını sardı. 
     İtfaiye ekipleri kısa sürede yangına müdahale etti ancak binanın üst katında mahsur kalan felçli Hacer Yılmaz, tüm çabalara rağmen kurtarılamadı. 
     Yangını kontrol altına alan itfaiye ekipleri, merdiven aracıyla ulaşabildikleri Yılmaz’ın cesedini, binadan çıkardı. 
     Yangın sonucu binada büyük çapta maddi hasar meydana geldi. 
     Polisin olaya ilişkin soruşturması sürüyor. 
     
</TEXT>
</DOC>
