<DOC>
<DOCNO> 362508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sontur12.html </URL>
<DATE> 2005/07/19/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Çanakkale'de iki otomobil çarpıştı 4 ölü, 5 yaralı 
</HEADLINE>
<TEXT>

     Çanakkale’nin Eceabat İlçesi’nde, meydana gelen trafik kazasında 4 kişi öldü, 5 kişi yaralandı. 
     Alınan bilgiye göre, Gelibolu’dan Eceabat yönüne giden Yusein Bayram 27 yönetimindeki K 9091 AK Bulgaristan plakalı otomobil, karşı yönden gelen Erol Kam 34 idaresindeki 34 FB 3386 plakalı otomobille çarpıştı. Bulgaristan plakalı otomobil, daha sonra Mehmet Güzelergene 51 idaresindeki 22 NA 546 plakalı yolcu otobüsüyle çarpıştı. 
     Kazada, otomobil sürücüleri ile Fatma Sali 55 ve Zekeriya Durmaz 65 , araç içinde sıkışarak hayatını kaybetti. 
     Yaralanan Özlem 31 , Doruk 3 , İrem Kam 9 ve Ali Rıza Kip 66 ile Selyatin Nezhdet 32 , Çanakkale ve Gelibolu devlet hastanelerinde tedavi altına alındılar. 
     Otobüs sürücüsü Mehmet Güzelergene, AA muhabirine yaptığı açıklamada, yabancı plakalı aracın aniden şeritlerine çıktığını öne sürerek, "Bulgaristan plakalı otomobil önümdeki araca çarpınca yolda dönmeye başladı. Daha sonra da bana çarptı. Otobüste 46 yolcu bulunuyordu. Ben de otobüsü, devirmemek için sağ şeride çekerek kanala indirdim. Yolcularımızı başka bir otobüsle Edirne’ye gönderdik. Büyük bir tehlike atlattık" dedi. 
     Öte yandan, araç içinde sıkışarak hayatını kaybedenler, Çanakkale’den gelen kaza kırım aracının yaklaşık yarım saatlik çalışması sonucu otomobillerden çıkarıldı. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
