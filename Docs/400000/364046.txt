<DOC>
<DOCNO> 364046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sondun40.html </URL>
<DATE> 2005/07/25/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Sudan'lı askerler köylülere saldırdı... 
</HEADLINE>
<TEXT>

     Sudanlı askerlerin, helikopterle Darfur bölgesindeki köylere saldırması sonucu 7 sivilin öldüğü bildirildi. 
     Sudanlı gerilla liderleri, dün Nyala ile El Faşer arasındaki yolda bulunan iki bölgeye düzenlenen saldırılarda 10 sivilin yaralandığını, Ebu Hamra’da 3, Şeng El Tobey’de 4 kişinin öldüğünü söylediler. 
     Sudanlı yetkililer konuyla ilgili açıklama yapmazken, ülkedeki ateşkesi denetleyen Afrika Birliği’nden bir yetkili, soruşturma yapılması için bölgeye bir ekibin gönderildiğini belirtti. 
     Bu arada, Mısır’ın resmi haber ajansı MENA, Sudan’ın Darfur bölgesinde askeri bir helikopterin düştüğünü bildirdi. 
     Haberde, eyaletin başkenti Nyala’nın batısındaki Domaya’da kötü hava koşulları nedeniyle düşen Rus yapımı M-17 tipi helikopterde 19 askerin öldüğü belirtildi. 
     
</TEXT>
</DOC>
