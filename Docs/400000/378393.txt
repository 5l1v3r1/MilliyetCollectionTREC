<DOC>
<DOCNO> 378393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sonsiy15.html </URL>
<DATE> 2005/09/14/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Paşa'nın 'Kürtçe' tepkisi 
</HEADLINE>
<TEXT>

     ERZURUM AA 

Erzurum’da vali ve belediye başkanları ile birlikte varoşlardaki okulları dolaşarak yardım malzemesi dağıtan 9. Kolordu Komutanı Korgeneral Hayri Kıvrıkoğlu, kendisine yaklaşarak Kürtçe bir şeyler söyleyen kadına "Türkçe öğren" diyerek tepki gösterdi. 
     Mustafa Kemal İlköğretim Okulu’ndaki törende Vali Celalettin Güvenç ve Kıvrıkoğlu vatandaşlarla tek tek ilgilendi. Bu sırada yöresel giysili Naime Kandil, elinde nüfus cüzdanı ile Kıvrıkoğlu’na yaklaşarak Kürtçe bir şeyler söyledi. Yanındakilerin "Paşam, Türkçe nızani Türkçe bilmez , yardım istiyor" demesi üzerine Kıvrıkoğlu, "Türkçe öğren, televizyon izle Ben de sizi anlayayım. Devlet elbette yardım talebini karşılayacaktır" dedi. 
     Kıvrıkoğlu, daha sonra AA muhabirine, "Türkçe bilmiyor. Tercümanla anlaştık. Eğer bu devletten yardım istiyorsa, devletin resmi dilini öğrenmesi lazım" dedi. Kıvrıkoğlu, ayrıca genç bir kıza okur - yazar olup olmadığını sordu. 17 yaşındaki Nuran Bingöl, okur - yazar olmadığını söyleyince Vali Güvenç, okulda en kısa sürede kurs açılacağını söyledi. Protokol daha sonra 9 okul dolaşarak, mahallelerdeki vatandaşların sorunları dinlendi. 
     
</TEXT>
</DOC>
