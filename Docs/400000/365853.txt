<DOC>
<DOCNO> 365853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/sondun19.html </URL>
<DATE> 2005/07/31/ </DATE>
<TIME> 23.25 </TIME>
<AUTHOR>  </AUTHOR>
<HEADLINE>
Sudan televizyonu, Devlet Başkanı Yardımcısı'nın sağ olduğunu duyurdu 
</HEADLINE>
<TEXT>

     Sudan televizyonu, Sudan Devlet Başkanı Birinci Yardımcısı John Garang'ı taşıyan uçağın ülkenin güneyindeki bir askeri kampa zorunlu iniş yaptığını, Garang'ın sağ olduğunu duyurdu. 
     Televizyonda, "Garang'ın askeri kampa sağ salim indiği" belirtilirken, hükümetin konu ile ilgili resmi bir açıklamada bulunulacağı da kaydedildi. 
     Olaya ilişkin ilk gelen haberlerde, eski gerilla lideri John Garang'ı taşıyan aracın bir helikopter olduğu ifade edilerek, helikopterin ülkenin güneyinde zorunlu iniş yaptığı ve kendisiyle iletişim kurulamadığı bildirilmişti. 
     Helikopterin hava koşulları yüzünden yaşanan bir sorun nedeniyle zorunlu iniş yaptığı ifade edilmişti. 
     Garang, 21 yıllık iç savaşın geçen Ocak ayında imzalanan barış anlaşmasıyla sona ermesinin ardından, ay başında düzenlenen törenle varılan anlaşma gereği kurulan birlik hükümetinde Sudan Devlet Başkanı birinci yardımcılığını üstlenmişti. 
     
</TEXT>
</DOC>
