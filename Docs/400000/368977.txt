<DOC>
<DOCNO> 368977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sonsiy15.html </URL>
<DATE> 2005/08/11/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
IKYB'den Erdoğan'ın görüşmesine destek... 
</HEADLINE>
<TEXT>

     Irak Kürdistan Yurtseverler Birliği’nin IKYB Ankara Temsilcisi Behruz Galali, Başbakan Recep Tayyip Erdoğan’ın dün bir grup aydınla yaptığı görüşmeyi yararlı ve yapıcı bir politika olarak gördüklerini bildirdi. 
     Galali yaptığı yazılı açıklamada, "Başbakan Erdoğan’ın Türkiye’deki Kürt sorunuyla ilgili olarak aydınlarla yaptığı görüşmeyi ve açıklamalarını IKYB olarak demokrasi ve insan hakları ve Türkiye ile bölgenin geleceği için çok yararlı, önemli ve yapıcı bir politika olarak görüyoruz. 
     Bu önemli süreçte IKYB olarak üzerimize düşen her türlü desteği vermeye hazırız ve Türk hükümetine bu olumlu ve demokratik çabasında başarılar diliyoruz" dedi. 
     
</TEXT>
</DOC>
