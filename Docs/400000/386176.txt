<DOC>
<DOCNO> 386176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sontur38.html </URL>
<DATE> 2005/10/12/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Mardin'den Ordu'ya yas 
</HEADLINE>
<TEXT>

     Tunceli’de şehit olan Piyade Çavuş Halit Toparlı, Piyade Onbaşı Oğuz Balıkçı, erler Erhan Öz, Melih Tuncer ve Şener Karadere’nin cenazeleri, Elazığ Asker Hastanesi’ne getirildi. Otopsinin ardından Toparlı’nın cenazesi Mardin’e, Balıkçı’nın cenazesi Sivas’a, Öz’ün cenazesi Denizli’ye, Tuncer’in cenazesi Bursa’ya, Karadere’nin cenazesi de Ordu’ya gönderilecek. Şehit askerler bugün memleketlerinde toprağa verilecek. 
     
     Şehit olacağını annesine söyledi 

     Çıralı Köyü kırsalında bir grup teröristle güvenlik güçleri arasında çıkan çatışmada şehit olan Melih Tuncer’in ölüm haberi, İnegöl’deki ailesini yasa boğdu. 
     İlçeye bağlı Osmaniye Köyü’nde yaşayan annesi Gülten Tuncer, ağabeyi Mahir Tuncer, kız kardeşleri Merih ve Eda Tuncer, Melih Tuncer’in şehit edildiğini duyunca fenalık geçirdi. 
     Oğlunun ardından ağıtlar yakan Gülten Tuncer, dağıtımda Tunceli 4. 
     Komando Tugay Komutanlığı emrine verilen ve 13 Ağustos’ta Tunceli’ye giden oğlunun, kendisiyle vedalaşırken, "Anneciğim içime doğuyor, ben burada şehit olacağım, sakın ağlama" dediğini anlatırken, gözyaşlarına boğuldu. 
     Şehit erin cenazesinin, yarın Osmaniye Köyü’nde düzenlenecek törenle toprağa verileceği bildirildi. 
     
     
     Şehit askerin annesi, rüyasında oğlunu vurulurken görmüş... 

     DHA Ordu muhabiri Şakir Gürel'in haberine göre Tunceli’de PKK'lı teröristlerle girdiği çatışmada şehit düşen Jandarma Komando Er Şener Karadede’nin, ailesi acı haber karşısında yıkıldı. 45 yaşındaki anne Nermin ve 55 yaşındaki baba Cemil Karadede oğlunun ölüm haberi ile sinir krizi geçirdi. Anne Karadede, Oğlumu 2 ay önce rüyamda vuruluyor görmüştüm. Kötü birşey olacağını hissettim'' diye gözyaşı döktü. Şener Karadede’nin ailesine gönderdiği fotoğrafında ise Komando vurulunca değil, unutulunca ölür’ yazması dikkat çekti. 
     Tunceli’de yaklaşık 350 kişilik PKK’lı terörist grubunun etkisiz hale getirilmesi amacıyla pazartesi günü başlatılan operasyonda şehit düşen 5 erden 20 yaşındaki Jandarma Komando Er Şener Karadede’nin memleketi Ordu’nun Çamaş İlçesinde büyük üzüntü yaşandı. Tunceli 4’üncü Komando Taburu’nda 5 aylık asker olan Karadede’nin şehit düştüğü haberi Çamaş ilçesi Akköy’deki ailesine İlçe Jandarma Komutanlığı tarafından verildi. Karadede’nin ölümü köyde herkesi yasa boğdu. Acı haber karşısında şoke olan anne Nermin ve baba Cemil Karadede sinir krizi geçirdi. 5 çocuğundan en küçüğü olan oğlunu şehit veren anne Nermin Karadede, Ah oğlum beni bırakıp nereye gidiyorsun'' diye gözyaşı döktü. 
     Oğlunu 2 ay önce rüyasında vurulurken gördüğünü belirten anne Nermin Karadede, Kötü bir şeyler olacağını hissettim. Oğlumu kaybediyordum. Rüyamı bu yüzden kimseye anlatamadım. Allah bu PKK’nın belasını versin. Yavrumu benden aldı'' diye ağladı. Annenin feryadı cenaze evinde bulunan herkesi duygulandırdı. Anne Karadede, komşuları tarafından güçlükle sakinleştirilmeye çalışıldı. Baba Cemil Karadede’de gözyaşları içinde, Vatan sağolsun'' diye konuştu. 
     Şener Karadede’nin askerden geçen ay ailesine gönderdiği fotoğrafta ise, Komando vurulunca değil, unutulunca ölür’ yazması dikkat çekti. Şehit Er Karadede’nin cenazesinin yarın memleketi Ordu’nun Çamaş ilçesi Akköy’e getirilip, burada toprağa verileceği belirtildi. 
     
     4 oğlum var hepsi feda olsun 

     Terhisine 1 ay kala şehit düşen Komando Er Erhan Öz’ün haberi memleketi Denizli’nin Acıpayam ilçesine bağlı Apa köyüne sabahın erken saatlerinde ulaştı. 
     DHA Denizli muhabiri Ramazan Çetin'in bildirdiğine göre, aAcı haberi İlçe Jandarma Bölük Komutanı Jandarma Yüzbaşı Yaşar Açıkbaş ile Askerlik Şube Başkanı Piyade Yüzbaşı Cemil Çelik’ten alan baba Bekir Öz’e 56 sarılıp başsağlığı dileğinde bulundu. Komutanlara sarılarak gözyaşı döken baba Öz de Vatan sağ olsun'' dedi. Baba Öz, Telefonla 3 gün önce görüştüm, Baba, sağ olarak gelirsem benim için kurban kes’ demişti. Geride 4 oğlum var, hepsi vatana feda olsun" diyerek gözyaşı döktü. Teröristlere lanetler yağdıran anne Ülker Öz 55 de ağıtlar yaktı. 112 Acil Servis ekibi, evin önünde akşam saatlerine kadar bekledi. 
     
     Bilgisayar mühendisi olacaktı 

     DHA Sivas muhabiri Eraydın Aytekin ve Halife Yalçınkaya'nın haberine göre, Komando Er Oğuz Balıkçı'nın şehit haberi de Sivas'ın Şarkışla İlçesi Uçuk Köyü'nde büyük acıya neden oldu. 15 haneli köyde 4 çocuklu ailenin en büyüğü olan ve 5 ay önce askere giden Balıkçı’nın şehit düştüğü haberiyle baba Alim Balıkçı şoka girdi, anne Hatice Balıkçı da baygınlık geçirdi. Oğulu ile en son pazar günü telefonla görüştüğünü belirten Alim Balıkçı, Sesi gayet iyi geliyordu. Morali iyidi. Operasyondan yeni geldiklerini ve 1 gün sonra tekrar dağa çıkacaklarını söylemişti'' dedi. Balıkçı, Askerden gelince üniversite sınavına girecekti. En büyük hayali bilgisayar mühendisi olmaktı'' diyerek gözyaşı döktü. 
     
     Şehit erin annesi Benim oğlum ölmedi, bugün onun düğünüdür'' 

     Şehitlerden Halil Toparlı'nın evinde yaşananları da DHA Mardin muhabiri Adnan Avuka aktarıyor. 
     Anne Müzeyyen Toparlı, ağıtlar yakarak, Benim oğlum ölmedi, bugün onun düğünüdür. Allah onun hakkını kimseye bırakmayacak'' dedi. 
     Tunceli'de yaklaşık 350 kişilik PKK'lı terörist grubunun etkisiz hale getirilmesi amacıyla pazartesi günü başlatılan operasyonda şehit düşen 5 erden 20 yaşındaki jandarma er Halil Toparlı'nın memleketi Mardin'nde büyük üzüntü yaşandı. Şehit askerin amcası Veysi Toparlı, yeğeninin vatan için şehit düştüğünü belirterek, Ben burada herkese sesleniyorum. Herkes aklını başına toplasın. Bu insanlara yazık'' dedi. Yakınları ile oğlu için ağıtlar yakan anne Müzeyyen Toparlı ise Benim oğlum ölmedi, bugün onun düğünüdür. Allah onun hakkını kimseye bırakmayacak'' dedi. Zaman zaman baygınlık geçiren Müzeyyen Toparlı, yakınları tarafından sakinleştirilmeye çalışıldı. 
     Şehit er Halil Toparlı'nın cenazesi yarın düzenlenecek törenin ardından Mardin'deki aile mezarlığında toprağa verilecek. 
     
</TEXT>
</DOC>
