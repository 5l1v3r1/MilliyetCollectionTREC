<DOC>
<DOCNO> 351070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sonspo20.html </URL>
<DATE> 2005/06/11/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Vestel Manisaspor, Galatasaray ve Beşiktaş'ı ağırlayacak... 
</HEADLINE>
<TEXT>

     Birinci Süper Lig'e yükselen Vestel Manisaspor, Temmuz ayında İzmir'de Galatasaray ve Beşiktaş ile hazırlık maçı yapacak. 
     Kulüp Başkanı Haluk Çubukçu, AA muhabirine yaptığı açıklamada, yeni sezon hazırlıkları çerçevesinde 23 Temmuz'da Galatasaray, 30 Temmuz'da da Beşiktaş ile hazırlık maçı yapacaklarını kaydetti. 
     Karşılaşmalar için Gençlik ve Spor İzmir İl Müdürlüğü'ne başvuruda bulunduklarını kaydeden Çubukçu, ''Bu maçları Atatürk Stadı'nda yapmak isterdik ama UNIVERSIADE 2005 hazırlıkları var. Alsancak Stadı'nda yapacağız'' dedi. 
     Öte yandan prensipte anlaşılan Portekiz'in Victoria Setubal FC takımında Hugo Alcantara ile Tunus'un ES Zarzis takımından Mohammed Ali Gherieni'nin gelişleri pazartesi gününe ertelendi. 
     Asbaşkan ve Basın Sözcüsü Semih Vardarer, oyuncuların pazartesi günü Manisa'ya gelmesini beklediklerini, prensipte anlaştıkları oyunculara sağlık kontrolünden sonra imza attıracaklarını ifade etti. 
     
</TEXT>
</DOC>
