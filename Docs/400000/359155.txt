<DOC>
<DOCNO> 359155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/dunya/dun05.html </URL>
<DATE> 2005/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide Mısır'ın Bağdat Büyükelçisi'ni öldürdü 
</HEADLINE>
<TEXT>



Irak'ta El Kaide Cihad Örgütü, hafta sonu kaçırdığı Mısır'ın Bağdat Büyükelçisi'ni öldürdüğünü açıkladı. Ebu Musab el Zerkavi'nin liderliğindeki örgüt, Büyükelçi İhab El Şerif'in gözleri bağlı olarak kendini tanıttığı görüntüsünü bir internet sitesine gönderdi. Sitede yayımlanan örgüt bildirisinde de, "k firlerin büyükelçisine, Mısır Büyükelçisi'ne Allah'ın verdiği hükmün yerine getirildiğini ilan ederiz" denildi. 
Mısır'ın BM Büyükelçisi Macit Abdülaziz, Güvenlik Konseyi'ni El Şerif'in öldürülmesini ele almaya çağırırken, Fransa Cumhurbaşkanı Jacques Chirac da yaptığı açıklamada, büyükelçinin öldürülmesini kınadı. Irak El Kaide Cihad örgütü, ispat için, büyükelçinin kimlik kartlarının kopyalarını internette yayımlamıştı. 


</TEXT>
</DOC>
