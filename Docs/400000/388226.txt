<DOC>
<DOCNO> 388226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sondun46.html </URL>
<DATE> 2005/10/20/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
ABD'de bir kadın üç çocuğunu San Francisco Körfezi'ne atarak öldürdü 
</HEADLINE>
<TEXT>

     ABD'nin San Francisco şehrinde 23 yaşındaki bir kadının, üç çocuğunu bir iskeleden San Francisco Körfezi'ne atarak öldürdüğü bildirildi. 
     Şu ana kadar körfezden bir çocuğun cesedi çıkarılırken, iki çocuğun da ölmüş olmalarına kesin gözüyle bakılıyor. 
     Görgü tanıklarının bildirmesi üzerine hemen bölgeye gelen kurtarma ekiplerinin 4 saatlik arama neticesinde sadece 3 yaşındaki Travante'nin cesedine ulaşabildikleri, 6 yaşındaki Trayshaun ile 1 yaşındaki Joshua'ya ulaşmak için arama çalışmalarının sürdüğü kaydedildi. 
     Çocuklarını körfezin soğuk sularına atarak ölümüne yol açan Lashaun Harris ise üç ayrı cinayet işlemek suçuyla itham edildi. 
     Harris'in, polis yetkililerine, ''bir sesin kendisine çocuklarını suya atmasını söylediğini'' ifade ettiği bildirildi. 
     Lashaun Harris'in, bu olay öncesi, çocukları ile Oakland'daki bir kadın sığınma evinde barındığı belirtildi. 
     
</TEXT>
</DOC>
