<DOC>
<DOCNO> 368499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/guncel/axgun02.html </URL>
<DATE> 2005/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
15 yaşında terör zanlısı 
</HEADLINE>
<TEXT>


Galata Köprüsü'de, biri turist 2 kişinin yaralanmasına neden olan bombalamayla ilgili 4 kişi tutuklandı. Zanlıların arasında, 15 yaşındaki konfeksiyon işçisi S.A. da var 

ELİF KORAP İstanbul 

Galata Köprüsü bombacısı olarak tutuklanan zanlılardan biri de 15 yaşındaki S.A. Ailenin anlattığına göre, 1996'da Batman'dan iş buluruz umuduyla İstanbul'a göçtüler. Baba İbrahim A., bekçilik yapmaya başladı. 10 kardeşin en küçük kızı olan S. ise öğrenciydi. Ancak bir süre sonra S. de, dersleri pek iyi olmadığı gerekçesiyle ilkokul 3'üncü sınıftan ayrıldı. Ablası Selime A.'nın verdiği bilgiye göre, kendi isteğiyle okulu bıraktı. O da ablaları gibi tekstil atölyelerinde işçi olarak çalışmaya başladı. 15 yaşında olmasına rağmen isteyeni çoktu. Fakat ailesi, küçük olduğu için S.'yi taliplilerine vermedi. 
Babası İbrahim A.'nın, "S. h l işten eve geldiğinde sokakta arkadaşlarıyla top oynayan bir çocuktu" diye anlattığı S.A., bir hafta önce yeni bir konfeksiyon atölyesinde işe girdi. 

'9 aydır askerde' 
Kızlarının tutuklanmasını değerlendiren anne Hatice A., "Ben Suna'nın terörist olacağına kesinlikle inanmıyorum. Çocuğumu tanımaz mıyım Bütün gün tekstil atölyesinde çalışıyor. Yanında olduğu söylenen kişileri tanımıyorum. Bize söylemeden gittiyse bilemem. Oğlum Hakk ri Yüksekova'da askerlik yapıyor 9 aydır. Haberi bile yok olanlardan. Bir oğlumu askere, öbür çocuğumu onu öldürtmeye mi göndereyim" dedi. 
Mahkemede ifade verdikten sonra eve dönen baba İbrahim A. da şöyle konuştu "O çocuk teröristse ben de teröristim. Kızımı gördüm, 'Baba ilgim yok' dedi, ben de ona inanıyorum. Biz sevgiden, hoşgörüden yanayız. Ülke bize de yetiyor, Türk milletine de yetiyor. Burayı yakıp yıkmak bir yarar getirir mi bize " 
Abla Selime A. ise, "Ailemizde bugüne kadar terörist diye tutuklanan ya da PKK'ya katılan olmamıştır. Biz hem tutuklanmasına hem de PKK'lı damgası yemesine üzüldük. PKK'yı terörist olarak görmüyorum ben. Ama yine de kardeşime PKK'lı denmesine kızıyorum, çünkü değil" diye konuştu. 

Biri turist 2 kişi yaralanmıştı 

Tarihi Galata Köprüsü'nün Eminönü tarafındaki Ya Galata Restaurant'da 23 Temmuz 2005'te patlama meydana gelmiş, olayda biri Hollandalı turist olmak üzere 2 kişi yaralanmıştı. Patlamaya, restorana müşteri gibi gelen kişilerin masanın altına bıraktığı poşette bulunan bombanın yol açtığı açıklanmıştı. 


</TEXT>
</DOC>
