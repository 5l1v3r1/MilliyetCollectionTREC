<DOC>
<DOCNO> 355355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/yasam/yas15.html </URL>
<DATE> 2005/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



Bir dua okudu tayini çıktı 

HALİL TEKİN Bartın DHA 
Bartın Müftüsü Zeki Sarılar, Gazeteciler Derneği'nin açılış töreninde okuduğu "Allah'ım yürürlüğe girecek Yeni TCK gereği Bartınlı gazetecilerin cezaevine girmesini hıfzı muhafaza eyle" şeklindeki dua nedeniyle Osmaniye'ye tayininin çıkarıldığını iddia etti. Sarılar, dün düzenlediği basın toplantısında, okuduğu duanın İl Başkanı Ayhan Sütlü'yü rahatsız ettiğini öne sürdü. 

Bebeğini jiletle çıkarmak istedi 

KOCAELİ DHA 
Kocaeli'nin Gebze ilçesinde dini nik hla evli olduğu öne sürülen 8 aylık hamile N.A.'nın 26 , dün erken saatlerde doğum sancıları tuttu. Kendi başına doğum yapmaya kalkışan N.A., 4 gün önce karnında öldüğü belirlenen bebeği çıkarmak için jiletle cinsel organını kesti. Aşırı kanama başlayınca Özel 100. Yıl Hastanesi'ne giden ve karnındaki ölü bebek alınan N.A.'nın kestiği cinsel organına dikiş atıldı ve kanama durduruldu. 

Dondurma yedi BMW kazandı 

BOLU DHA 
Bolu'nun Göynük ilçesindeki bir fabrikada asgari ücretle çalışan Mehmet Alan 23 , bir firmanın dondurmalarını tanıtmak için düzenlediği hediye kampanyasına katılarak BMW marka otomobil kazandı. Dondurma kapaklarının altındaki şifreyi, adını ve soyadını yazarak cep telefonuyla kısa mesaj gönderen tüketiciler arasında yapılan çekilişte, 2005 model BMW 116 i'yi kazanan ilk talihli Mehmet Alan oldu. 

Hemşire çatışması 2 ölü 

DHA 
Aydın'ın Germencik ilçesine bağlı Erbeyli köyündeki sağlık ocağında çalışan hemşire Makbule Açıkgöz, iddiaya göre bir ay önce parmağından yaralanan bir çocuğa "Mesaim bitti" diyerek bakmadı. Köylüler, imza toplayarak hemşirenin tayinini istedi. Hemşirenin eşi Bahadır Açıkgöz'ün memleketinden gelenlerle köylüler kavga etti 2 tabanca ve 1 pompalı tüfek kullanıldı. Erşan Elmas 35 , Ahmet Demir 37 öldü 4 kişi de ağır yaralandı. 


</TEXT>
</DOC>
