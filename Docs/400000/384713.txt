<DOC>
<DOCNO> 384713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/yazar/tamer.html </URL>
<DATE> 2005/10/07/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Güler Sabancı, Picasso'dan önce bizi ağırladı 
</HEADLINE>
<TEXT>

Sabancı Müzesi'ndeki resepsiyonda, büyükelçi ve konsoloslarla birlikte müzakerelerin başlamasını kutladık 

Önceki akşam Sabancı Holding Yönetim Kurulu Başkanı Güler Sabancı'nın Sabancı Müzesi'nde verdiği resepsiyondaydık. Erkekler koyu renk takım elbiseleriyle, kadınlar şık kıyafetleriyle... 
Davetiyede neden biraraya gelindiği belirtilmemişti. Güler Hanım, her zamanki sıcaklığı ve coşkusuyla daha hoşgeldin derken, durumu bir çırpıda özetleyiverdi 
"17. Yüzyıl Avrupası'nda Türk İmajı sergimiz 9 ekimde kapanıyor. Tablolar, Slovenya müzelerinden getirildi, ama Habsburg Hanedanlığı dönemine ait olduğu için Avusturya'nın Osmanlıya bakışını da kapsıyor. Açılışa katılamayan dostlarımızın görmesini istedik. Sergide Avusturya'nın 3 Ekim'deki direnişinin geçmişten gelen izlerini görebilirsiniz. Ayrıca bu gece çok özel bir gece haline geldi. AB ile müzakerelerin başlamasını birlikte kutlayacağız." 

Diplomatlar arasında 
Ilık bir sonbahar akşamında Emirgan'daki Sabancı Müzesi'nin geniş terasında gerçekten de tek konu vardı 3 Ekim'in muhasebesi Büyükelçiler, konsoloslar ve Güler Hanım'ın iş dünyasından yakın dostlarıyla Tayyip Bey'den Avusturya hükümetine, ABD'nin krizi çözen arabuluculuğundan Fransızlara ve tabii İngiliz diplomasisinin inceliklerine geniş bir ufuk turu yaptık. 
Alman Başkonsolosu Reiner Möckelmann'dan Hindistan'ın Ankara Büyükelçisi Citra Narayanan'a, Türk Ermenileri Patriği Mesrob Mutafyan'dan Çek Cumhuriyeti Büyükelçisi Eva Filipi'ye, Brezilya, Romanya büyükelçilerinden Amerika, Avusturya, Bosna - Hersek, Romanya, Cezayir, Fransa v.s. başkonsoloslarına... 

ABD haddini bildirdi 
Avrupalı diplomatlar, Avusturya'nın direnişine bizden daha çok hayret etmiş gibiydiler. "AB'nin bir adabı, kuralları vardır. Brüksel, Avusturya hükümetinin bu yaptığını katiyen yanına bırakmaz, mutlaka acısını çıkaracaktır" diyorlardı. 
Amerika Dışişleri Bakanı Condoleezza Rice'ın, NATO konusunda Brüksel'in nasıl kulaklarını çektiği ağızdan ağza dolaşıyordu. Kıbrıs krizi uzayınca Rice AB yetkililerini aramış ve "NATO'nun patronu biziz. Parasını biz veriyoruz. NATO'ya kimin üye alınıp alınmayacağına ne zamandan beri AB karar veriyor " diye haddini bildirmişti Tabii bu kelimelerle değil, ama mealen böyle demişti. Rivayet bu yöndeydi. 

Sarkozy'nin oyuncağı 
Fransa'da 2007'de yapılacak Cumhurbaşkanlığı seçimleri için adı geçen Türkiye aleyhtarı İçişleri Bakanı Nicolas Sarkozy, bu sonuçtan büyük sevinç duymuş olmalıydı. Eğer Türkiye ile müzakerelere başlama kararı alınmasaydı, Sarkozy seçimlerde en değerli oyuncağından mahrum kalacaktı 
İngiliz diplomasisiyle ilgili hayranlık ifadeleri ise gece boyunca havada uçuşurken, Akbank Murahhas Azası Suzan Sabancı, Akbank Caz Festivali'nin açılış davetinde İngiliz Büyükelçi Peter Westmacott'a gösterilen büyük sevgi ve ilginin altını çizdi. 

Annecim Türkler 
Avusturya'nın 3 Ekim günkü direnişinin ertesinde sergiyi gezmenin, Güler Hanım'ın dediği gibi gerçekten özel bir anlamı oldu. 16. yüzyıldan beri Avrupa'ya "Mamma i turchi Annecim Türkler" dedirten, Avrupa'nın Türk'e dair hem merak, hem hayranlık, hem de korku içeren duygularını, Slovenya'dan getirtilen tablolarda apaçık gördük. Sadece 3 Ekim günü yaşananlar bile, bu duyguların h l geçerli olduğunu gösteriyor. Sergi, o dönemin Avrupası'nda oluşan Türk imajını yansıtırken, erken oryantalizmin "yarı belgeci", "yarı hayali" dönemine de ayna tutuyor. 
Son bir not Güler Sabancı anlattı. Picasso sergisinin açılacağı bir müzenin duvarlarına 1 ay süreyle herhangi bir başka resim asılamazmış. Bu yüzden Sabancı Müzesi 9 ekimde kapanacak ki, 20 kasımda Picasso sergisine ev sahipliği yapabilsin. Eh, Picasso sergisi açabilmenin de bazı özel kuralları olmalı değil mi 



</TEXT>
</DOC>
