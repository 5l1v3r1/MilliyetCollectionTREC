<DOC>
<DOCNO> 379220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/soneko04.html </URL>
<DATE> 2005/09/17/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Mortgage'da düğümü hükümet çözecek... 
</HEADLINE>
<TEXT>

     Uzun vadeli, uygun koşullu yeni konut finansman mortgage sistemi kapsamında, ipotekli konut kredilerinde ödenecek faizlerin gelir vergisi matrahından indirilip indirilmeyeceği konusunda, Sermaye Piyasası Kurulu SPK ve Maliye farklı görüşünü koruyor. Bu konuda son kararı hükümet verecek. 
     A.A muhabirinin konuya ilişkin sorularını cevaplayan SPK Başkanı Doğan Cansızlar, mortgage kapsamında kullandırılan kredilerin 100 bin YTL'ye kadar olan kısmına isabet eden faizin gelir vergisi matrahından düşülmesi görüşünü koruduklarını söyledi. 
     Bu konuda, Maliye ile yapılan görüşmelerde bir sonuca ulaşamadıklarını kaydeden Cansızlar, son kararın hükümet tarafından verileceğini kaydetti. 
     
     GELİR İDARESİ BAŞKAN VEKİLİ ARIOĞLU 
     Gelir İdaresi Başkan Vekili Osman Arıoğlu ise mortgage sistemindeki vergi istisnalarına karşı olduklarını bildirdi. 
     Arıoğlu, Sermaye Piyasası Başkanlığı'nın sisteme ilişkin düzenlemeye, ''Ev alanların ödedikleri faizi gider yazmalarına'' dönük hüküm koyduğunu, bunun ise vergide eşitlik ve adalet ilkesine aykırı olduğunu söyledi. 
     ''Peki burada ev alamayan garibanların ne suçu var '' diye soran Arıoğlu, şöyle konuştu 
     ''Adam ev alıyor. Bunun faizini gider yazması diye birşey olur mu Biz, zaten bu tür istisnalara karşıyız. Yeni vergi düzenlemeleri ile istisna ve muafiyetlerin büyük bölümünü kaldırıyoruz. Sayın Bakanımız da bunu ifade ettiler. Bizim düşündüğümüz yeni vergi sistemi basit olacak, bu sistemde istisna ve muafiyetler az olacak. 
     Bir yandan istisna ve muafiyetleri azaltmaya çalışacağız. Diğer yandan, mortgage sistemiyle vergi adaletine de ters düşen yeni istisnalar getireceğiz. Bize göre bu yanlış. Bu görüşümüzü ilgili yerlere de ilettik.'' 
     
     HAZİNE GARANTİSİ 
     Bu arada taslakta yer alan Hazine garantisi konusunda da kararın, siyasi iradeye ait olacağını vurgulayan SPK Başkanı Cansızlar, ''Hazine garantisi olabilir... olmayabilir de. Bunun olmaması sistemin çalışmayacağı anlamına gelmiyor. Biz bunu taslağa rekabet avantajı için koymuştuk'' değerlendirmesinde bulundu. 
     SPK Başkanı, devam eden inşaatların sistem içinde dahil edilmesine ise sıcak baktıklarını belirtirken, sistemde sabit ve değişken faiz olacağını sözlerine ekledi. 
     
</TEXT>
</DOC>
