<DOC>
<DOCNO> 390039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/yasam/axyas01.html </URL>
<DATE> 2005/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma'da köpeğini gezdirmeyene ceza 
</HEADLINE>
<TEXT>


İtalya'nın başkentinde, evcil hayvanlarının ihtiyaçlarını karşılamayan ve kötü davranan kişilere para cezası verilecek. 'Kusurlu hareketler' arasında ilginç maddeler de var... 

DIŞ HABERLER SERVİSİ 

İtalya'nın başkenti Roma'da kent konseyinin aldığı kararla, evcil hayvanlarının ihtiyaçlarını karşılamayan ve kötü davrananlara 500 dolara 820 YTL kadar para cezası verilebilecek. 
Hayvanları Koruma Yasası'na göre, köpeğini düzenli olarak yürüyüşe çıkarmayanlar, hayvanların kulak ve kuyruklarını kesenler, sıcak havalarda hayvanları otomobile kapatıp gidenler, kedilerin tırnaklarını kesenler, elektrikli veya iğneli köpek tasması kullananlar da ceza alacak. 

Sergilemek yasak 
Balıkların, kör olmalarına yol açtığı belirtilen küçük yuvarlak kavanozlarda beslenmesi de yasak olacak. Ayrıca evcil hayvan satan dükk nlar, hayvanları vitrinlerde sergileyemeyecek ve panayırlarda düzenlenen yarışmalarda hayvanlar ödül olarak verilemeyecek. 

'Uygarlık böyle ölçülür' 
Roma Kent Konseyi Üyesi Monica Cirinna, yerel yasayla Roma'da yaşayan hayvanların yaşam standartlarını yükseltmeyi amaçladıklarını belirterek, "Bir kentin uygarlık seviyesi bu şekilde ölçülebilir" dedi. 
Hayvanları Koruma Yasası'nın uygulanmasında, Roma Hayvan Hakları Bürosu görevlileri polise yardımcı olacak. Büro yetkilileri, okullara, veterinerlere ve hayvan hakları örgütlerine yasayla ilgili ayrıntılı bilgi verecek. 


</TEXT>
</DOC>
