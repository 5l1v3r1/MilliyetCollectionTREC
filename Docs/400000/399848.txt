<DOC>
<DOCNO> 399848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/spor/ygokce.html </URL>
<DATE> 2005/12/02/ </DATE>
<TIME>  </TIME>
<AUTHOR> Atilla GÖKÇE  </AUTHOR>
<HEADLINE>
Şimdi şarkı söyleyin 
</HEADLINE>
<TEXT>



Beşiktaş adına sorgulanması gereken dramatik bir gecenin tanığı olduk. Sahada ayrı, tribünlerde ayrı maç görüntüleri izledik. Takımla taraftarın zaman zaman birbirine uzak kaldığı, ters düştüğü, maçın maç olmaktan çıktığı sahnelere rastladık. 
Beşiktaş için UEFA Kupası'ndaki umutlar tükendi sayılır... Ama bir turnuvanın dışında kalmaktan, maç kazanamamaktan daha ağır olayları da unutmayalım. Dün gece futbol oynamaya çalışan bir takımla, maçı unutan, kendisini öfkeden ve gerilimden kurtaramayan bir taraftar grubu farklı tablolar sergiledi. 
Şu tabloya bakın... Türkiye ilk kez bir sponsor firma taraftarın kötü tezahüratıyla taktir ediliyor. Şu tabloya bakın... Takım sahaya çıkacak, tribünler Pascal Nouma'ya şarkılar döktürüyor. Galatasaray'da Hagi bile takımı unutturacak kadar böylesine maraz bir sevgi tezahürüne hedef olmamıştı. Daha da acısı sevgili Başkan Yıldırım Demirören ve Kıvanç Oktay'ın şeref tribününde Pascal'ı öpüp koklayarak, sarılarak gönül alması... Tribünlere selam, popülizme devam... 
Bu takım böylesine baskı altında tutuluyor ve zaman zaman yok sayılıyor ki -becersin ya da beceremesin- top oynaması bile mucize... 
Jan Tigana da bir başka lem... Ailton ile Koray'a kızmışsın, öfkelisin... Ama 18'lik kadroya aldıysan, oyuna onlarla başla... Hele Kleberson da yoksa . Hiç kadroya almazsın, ilkeli davrandığın için saygı duyarız. Ama 18'e aldıysan oynat. Koray'ı kulübede tutup, Çağdaş'tan ön libero icat etmek neyin nesi 

UEFA biter 
Sergen'li Beşiktaş 4-3-1-2 düzeniyle iyi başladı maça... Göze hoş gelen, hücumca zengin oyunun güven veren bir havası vardı. Sergen'in bir frikik atışında topu direğe vurdurması, bir başka atışla rakibi tehdit etmesi hoştu. Ali Tandoğan'ın kanattan getirdiği topu, İbrahim Akın'ın sağıyla gole çevirmesi çok güzeldi. Ama bundan önceki Bolton maçında da görüldüğü gibi o golü atmanın neşesi çok uzun sürmedi. Orta alanın kontrol edemediği, diri ve organize Zenit ataklarında Beşiktaş açık vermeye başladı. Bir frikik organizasyonuyla golü yediler. Dahası Adem Dursun'un Alman hakem tarafından ceza alanı dışına taşınan bir penaltısı da vardı. 
Tigana'nın doğruları bulması zaman aldı. Önce Kleberson, sonra Ailton ve derken şuursuz, panik halinde sergilenen gol histeryası 
Arada yine o taraftar grupları kendi içlerinde çatıştılar. Polisle atıştılar. Ne olduğunu çözemedik. Zaten aylardır çözemiyoruz biz bu tribün karmaşasını... 
Beşiktaş için UEFA biter... 
İsteyen şarkılar söylesin Pascal'a 




</TEXT>
</DOC>
