<DOC>
<DOCNO> 380613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sonsiy20.html </URL>
<DATE> 2005/09/22/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Belediye Kanunu'nun kısmi iptal istemi sonuçlandırıldı 
</HEADLINE>
<TEXT>

     -BELEDİYE KANUNU’NUN KISMİ İPTAL İSTEMİ... 
     -ANAYASA MAHKEMESİ, BELEDİYE KANUNU’NUN, BELEDİYENİN GÖREV VE SORUMLULUKLARI ARASINDA SAYILAN OKUL ÖNCESİ EĞİTİM KURUMLARI AÇABİLECEĞİ VE BELEDİYENİN KANUNLARLA BAŞKA BİR KAMU KURUM VE KURULUŞUNA VERİLMEYEN MAHALLİ MÜŞTEREK NİTELİKTEKİ DİĞER GÖREV VE HİZMETLERİ YAPACAĞI VEYA YAPTIRACAĞINA İLİŞKİN HÜKÜMLERİN YÜRÜRLÜĞÜNÜ DURDURDU ANKARA A.A - 22.09.2005 - Anayasa Mahkemesi, Belediye Kanunu’nun, belediyenin görev ve sorumlulukları arasında sayılan okul öncesi eğitim kurumları açabileceği ve belediyenin kanunlarla başka bir kamu kurum ve kuruluşuna verilmeyen mahalli müşterek nitelikteki diğer görev ve hizmetleri yapacağı veya yaptıracağına ilişkin hükümlerin yürürlüğünü durdurdu. 
     Anayasa Mahkemesi heyeti, bugün yaptığı toplantıda, CHP’nin 93 sayılı Belediye Kanunu’nun bazı maddelerinin iptali ve yürürlüğü durdurulması istemiyle yaptığı başvuruda ilk aşamayı sonuçlandırdı. 
     Heyet, aynı kanunun 14. maddesindeki bir hükme yönelik Cumhurbaşkanı Ahmet Necdet Sezer’in de iptal ve yürürlüğün durdurulması istemiyle açtığı davayı birleştirerek karara bağladı. 
     Anayasa Mahkemesi Başkan Vekili Haşim Kılıç’ın verdiği bilgiye göre, Yüksek Mahkeme, belediyenin görev ve sorumluluklarını düzenleyen 14. maddedeki belediyelerin mahalli müşterek nitelikte olmak şartıyla 
     okul öncesi eğitim kurumları açabileceğine ilişkin hükmün yürürlüğünü durdurdu. Anayasa Mahkemesi, ayrıca yine aynı maddedeki belediyenin kanunlarla başka bir kamu kurum ve kuruluşuna verilmeyen mahalli müşterek nitelikteki diğer görev ve hizmetleri de yapacağı veya yaptıracağına ilişkin hükmün de yürürlüğünün durdurulmasını kararlaştırdı. Anayasa Mahkemesi, her iki hükmün de yürürlüğünün durdurulmasına oyçokluğuyla karar verdi. Yüksek Mahkeme, diğer maddelere yönelik yürürlüğü durdurma istemlerini ise reddetti. Anayasa Mahkemesi, iptal davasını ise daha sonra esastan karar bağlayacak. 
     
</TEXT>
</DOC>
