<DOC>
<DOCNO> 386595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sondun06.html </URL>
<DATE> 2005/10/14/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Birleşmiş Milletler borç batağında... 
</HEADLINE>
<TEXT>

     Birleşmiş Milletler'in BM sadece barış koruma operasyonları için 2004 sonu itibariyle 2,5 milyar doların üzerinde borçlandığı bildirildi. 
     BM mali denetçisi Warren Sach, BM Genel Kurulu'nun bütçe ve idari konulara bakan Beşinci Komitesi'nde yaptığı konuşmada, büyük bir açık vermesine rağmen bu yıl BM bütçesinin 2004 yılına göre daha iyi durumda olduğu savundu. Nispi iyileşmeye rağmen mali durumun hala kırılgan olmaya devam ettiğini kaydeden Sach, "BM'nin sağlıklı bir mali yapıya kavuşmasının tek yolu üye ülkelerin BM'ye olan mali yükümlülüklerini tam ve zamanında yerine getirmeleridir" dedi. 
     Sach, 2004 yılı sonu itibariyle BM barış koruma operasyonları için borçlanılan miktarın 2,5 milyar doları geçtiğini kaydederek iki yıllık dönemde bu operasyonlar için 5 milyar dolarlık bir harcama tahmininde bulunulduğunu hatırlattı. 
     Sach, bu yıl barış koruma operasyonları kapsamında yapılan ödemelerin tahminleri aşmasına karşın 7 Ekim 2005 itibariyle barış koruma operasyonlarının 400 milyon dolardan fazla açık verdiğini kaydetti 
     
</TEXT>
</DOC>
