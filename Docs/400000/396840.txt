<DOC>
<DOCNO> 396840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sonyas05.html </URL>
<DATE> 2005/11/21/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Eski rock star Glitter, Vietnam'da gözaltına alındı 
</HEADLINE>
<TEXT>

     Vietnam'da, 1970'li yılların İngiliz rock müzik starı Garry Glitter, reşit olmayan iki kızla cinsel ilişkiye girdiği iddiasıyla gözaltına alındı. 
     Polis, biri 12, diğeri 18 yaşında iki kızın, 61 yaşındaki Glitter ile Vietnam'daki evinde cinsel ilişkiye girdiklerini iddia etmeleri üzerine, Glitter'in Bangkok'a gitmek üzere uçağa binerken Tan Son Nhat Uluslararası Havalaanı'nda gözaltına alındığını açıkladı. 
     Glitter hakkında şikayette bulunan kızlardan birinin henüz 18 yaşını doldurmadığı da iddia edildi. 
     Vietnam'da polisin, gerçek adı Paul Francis olan eski starı, 12 Kasım'da Vung Tau'daki evinden, hakkındaki sübyancılık suçlaması üzerine kaçmasından bu yana aradığı belirtildi. 
     Polis, gözaltında tutulan, henüz kendisine herhangi bir suçlama yöneltilmeyen Glitter'in biraz daha sorgulanacağını kaydetti. 
     
</TEXT>
</DOC>
