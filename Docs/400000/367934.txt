<DOC>
<DOCNO> 367934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/spor/bbas.html </URL>
<DATE> 2005/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlerin k busu 71-82 
</HEADLINE>
<TEXT>


Basketbol Milli Takımımız, İsrail'e dört gün içinde ikinci kez farklı boyun eğerek, rövanşı da yitirdi. Ay - Yıldızlı ekibimiz, Abdi İpekçi'deki turnuvada ikincilikle yetindi 


12 Dev Adam, üç gün önce özel maçta başa çıkamadığı İsrail karşısında dün de hayal kırıklığı yarattı, farklı mağlubiyetle dörtlü turnuvada ikinci sırayı aldı. İlk çeyreğinde tutuk göründüğü karşılaşmanın ikinci periyodunda Mirsad ve Hidayet'in sayılarıyla kontrolü ele geçiren millilerimiz, devreyi 40 - 39 önde kapadı. Üçüncü çeyrekte üstünlüğü yine rakibine kaptıran, savunmada aksayan Basketbol Milli Takımımız, son çeyrekte rakibinin sert savunması karşısında skor üretemedi, maçtan 11 sayı farkla yenik ayrıldı. Üniversite Milli Takımımız ise Polonya'ya 75 - 72 yenilmesine karşın turnuvayı üçüncü sırada kapadı. 

Maçın karnesi 
HAKEMLER Gili Cohen İsrail , Hulusi Yenal, Rıfat Bayar 
TÜRKİYE Hidayet 6 15, Mirsad 7 11, Cenk 6 11, Kerem Gönlüm 4 7, Mehmet 6 17, Kaya 4 2, Reha 5 5, Barış 4 3, Fatih 4 , Cem 4 
İSRAİL Hagag 5 , Nissim 6 6, Watson 6 5, Markovitz 4 , Shelef 3 , Burstein 7 15, Tapiro 8 18, Mizrahi 7 10, Kozikaro 6 8, Green 8 20, Sucar 3 
1.PERİYOT 20 - 23 İsrail , 2.PERİYOT 20 - 16 Türkiye , DEVRE 40 - 39 Türkiye , 3.PERİYOT 18 - 23 İsrail , 4.PERİYOT 13 - 20 İsrail , MAÇ SKORU 71 - 82 İsrail 
BEŞ FAUL Mirsad 34.06 
ÜÇ SAYI Mizrahi 2 , Mirsad, Barış, Cenk, Reha, Nissim, Burstein, Tapiro 1 

Avrupa'nın Ay-Yıldız'ı 61-55 

Yıldız Erkekler Basketbol Milli Takımımız, Avrupa Şampiyonası finalinde Fransa'yı dize getirdi, 1977'den sonra ülkemize ikinci kupayı getirdi 

İspanya'nın Castilla Leon kentinde düzenlenen 19. Avrupa Yıldız Erkekler Basketbol Şampiyonası'nda Türkiye müthiş bir başarıya imza attı. 
Yarı finalde ev sahibi ekibi 88-83 deviren Ay - Yıldızlı ekibimiz, finalde karşılaştığı Fransa'yı da 61-55 yenerek şampiyonluk kupasına uzandı. Finalde başarılı bir maç çıkaran yıldız basketçilerimiz ilk periyodu 14-12 önde geçti. İkinci periyotta da etkili oyununu sürdüren Millilerimiz devreyi 33-29 üstünlükle tamamladı. Üçüncü çeyrekte rakibin etkili oyunu karşısında zorlanan yıldızlar, bu bölümü 47-45 geride tamamladı. Büyük bir çekişmeye sahne olan son periyotta yeniden oyundaki üstünlüğü ele alan Türkiye, sahadan 61-55'lik galibiyetle ayrılarak, mutlu sona ulaştı. Finalde özellikle Gökper, Can ve Eyüp başarılı oyunlarıyla galibiyette aslan payını aldı. 
Yıldız Milli Takımımız, bu zaferle tarihindeki 2. Avrupa Şampiyonluğu'nu elde etmiş oldu. Ay - Yıldızlılar, 1977'de finalde Yugoslavya'yı yenerek ilk sırayı elde ettiği bu şampiyonada, 2003 yılında da final oynamış ve Sırbistan - Karadağ'a yenilerek ikincilikle yetinmek zorunda kalmıştı. 


Polat Kaya'dan Banvit'e imza 

BANDIRMA Banvitspor, Darüşşafaka'dan Polat Kaya ile 4 yıllık sözleşme yaptı. Kulüp Başkanı Özkan Kılıç, bu transferi Antrenör Tab Baldwin'in isteği doğrultusunda gerçekleştirdiklerini belirtip, "Polat, Ümit Milli Takım'ın kadrosunda yer alan ve 6 yıldır Darüşşafaka'da forma giyen bir oyuncu. Başarılı olacağından eminim" dedi. 


</TEXT>
</DOC>
