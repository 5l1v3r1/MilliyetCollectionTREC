<DOC>
<DOCNO> 390388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sondun21.html </URL>
<DATE> 2005/10/28/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Washington Times ABD'nin Türkiye'ye şimdi daha çok ihtiyacı var 
</HEADLINE>
<TEXT>

     Washington Times gazetesi, ABD’nin Irak konusunda Türkiye’ye artık çok daha fazla ihtiyacı olduğunu belirtti. 
     Washington Times gazetesinde yayınlanan bir makalede, Irak’ta başarıya ulaşabilecek kadar koalisyon gücü askeri bulunmadığını bu yüzden şu anda bir müttefik olarak Türkiye’ye savaşın başında olduğundan çok daha fazla ihtiyaç duyduğu ifade edildi. 
     Makalede, ABD’nin Kuzey Irak’taki PKK varlığı ile mücadele etmenin gerekliliği konusunu anlamamaya devam etmesi halinde bunun çok büyük bir hata olacağı aktarıldı. 
     Türkiye’nin bütün zorluklara rağmen büyük bir mücadele verdiği aktarılan yazıda, Iraklı Kürkler’in de değişime ayak uydurması gerektiği çünkü PKK’ya karşı müdahalesizliğin ABD’nin ulusal güvenlik çıkarlarına aykırı düştüğü belirtildi. 
     Arapların Türkiye’yi "gerçek Müslüman" olarak kabul etmediği belirtilen yazıda, Türkiye’nin bölgedeki tek laik ve demokratik ülke olduğu ifade edildi. 
     Yazıda, Arapların Türklerin kendilerini Batı’ya çok fazla verdiğine inandığı aktarılarak yeni Irak Anayasası’nın da Türkiye’deki kadar laik olmadığı belirtildi. 
     Makalede, Türkiye’nin aynen İsrail gibi bölgede zor kabul edildiği belirtildi ancak Türkiye’nin belki de tarihinde ilk kez bütün komşularıyla iyi geçindiği ifade edildi 
     
</TEXT>
</DOC>
