<DOC>
<DOCNO> 361593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/yazar/akyol.html </URL>
<DATE> 2005/07/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Terör büyüsü 
</HEADLINE>
<TEXT>


GÜNEYDOĞU Sanayici ve İşadamları Derneği GÜNSİAD 1992 yılında Turgut Özal'ın telkinleriyle kuruldu. Amacı, bölgede girişimci orta sınıfı geliştirmek, yatırımları artırmak... 
Ama terör göz açtırmamış terör durunca ufuk açılmıştı. 
Şimdi, GÜNSİAD Başkanı Şahismail Bedirhanoğlu diyor ki 
- Birçok yerli ve yabancı yatırımcı bölgemizde yatırım yapmak için incelemeler yapıyordu. Fakat çatışmalar büyük darbe vurdu. İsveçli bir grup yapacağı 80 milyon dolarlık yatırımı durdurdu. Yerli işadamlarımız tarımsal alanda 50 milyon dolarlık yatırım yapacaktı, onlar da şimdilik vazgeçti. 
Diyarbakır'da otel sahipleri de, rezervasyon iptallerinin yüzde 40'a ulaştığını belirtiyorlar. Milliyet, 15 Temmuz 2005 
Diyarbakırlı işadamı Mücahit Can, yılda 100 milyar dolarlık cirosu olan Japon Marubeni firmasıyla görüşmek için Tokyo'ya gitti, görüşmeleri çok iyi geçti, Japonlar yerinde inceleme yapmak için Diyarbakır'a geldiler ama terör tekrar tırmanınca tereddüde düştüler. 
Dün görüştüğüm Mücahit Can diyor ki 
- Japonlarla Tokyo ve Diyarbakır'da görüşmelerimiz çok iyi geçmişti. Ama artık 'Güvenlik durumu nasıl ' diye sormaya başladılar... 

DEHAP yöneticileri hep "Çatışmasızlık ortamı sağlansın, barış gerçekleştirilsin" diyor. Bu nasıl olacak PKK'nın isteklerini kabul ederek 
PKK'lı teröristlerin kaçırdığı er Coşkun Kırandi'nin "gerillalar tarafından alıkonulduğunu" söyleyen DEHAP Genel Başkanı Tuncer Bakırhan diyor ki 
- Hükümetimiz ve askeri yetkililer bölgedeki operasyonları derhal durdurarak er Coşkun Kırandi'nin ailesine sağ salim teslim edilmesinin koşullarını sağlamalıdır. 
PKK dağlara silahlı adamlar koyacak, kanlı eylemler yapacak, ama devlet ses çıkarmayacak, aksine PKK ile masaya oturacak 
Devlet sebepsiz operasyon yapmıyor. Kongra-Gel Başkanı Zübeyir Aydır, 1 Haziran 2004 tarihinde Erbil'de basın toplantısı yaparak terörü tekrar başlatacaklarını ilan etmişti. 
Leyla Zana ve arkadaşları ile DEHAP'lılar hiçbir itirazda bulunmadılar, aksine dolaylı politik destek verdiler. 
PKK'nın Kuzey Irak'tan 700 militanı daha Türkiye'ye kaydırdığı bildiriliyor. Bunlar yine, "Devlet operasyonları durdursun, böylece çatışmasızlık ortamı sağlansın" diyor 

HALBUKİ, en azından Kürt işadamlarının feryatları gösteriyor ki, en çok bölge zarar görüyor ve bölge halkı asla terör istemiyor. 
Ama öyle bir "totalitarizm" var ki... 
Yıllarını PKK siyasetine vermiş ama sonra bu kan ve ölüm siyasetine karşı çıkan tanınmış Kürt politikacı Hikmet Fidan, Diyarbakır'da beynine bir kurşun sıkılarak PKK tarafından katledildi 
Apo'nun emriyle yeni parti kuracak olanlar sustu Diyarbakır Belediye yönetimi, teröristlerden esirgemediği ambulansı Hikmet Fidan için vermedi veya veremedi 
Şimdi de "Devlet operasyonları durdursun, PKK da 'alıkoyduğu' er Kırandi'yi bıraksın " diyorlar 
Böyle sahte barış etiketli bir kan ve ölüm siyasetinin muhatap bulması mümkün değildir, Kürtlerden geniş destek bulmaları da mümkün değildir. 
En çok bölgeye zarar verdiklerini bile bile niye devam ediyorlar 
O kadar angaje olmuşlar ki, bir kısmı Hikmet Fidan'ın akıbetinden korkuyor... 
Bir kısmı da başka türlü düşünemiyor Hitler ve Stalin uğruna nice facialar irtikap eden bir SS veya bir aparatçik başka türlü düşünebilir miydi 
Totalitarizm böyle bir büyüdür 



</TEXT>
</DOC>
