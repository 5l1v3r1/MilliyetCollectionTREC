<DOC>
<DOCNO> 366497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sontur25.html </URL>
<DATE> 2005/08/02/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Cezaevindeki yakınlarını ziyaretten dönen anne ve oğluna silahlı saldırı 
</HEADLINE>
<TEXT>

     Denizli’nin Acıpayam İlçesi’nde, cezaevindeki yakınlarını ziyaretten dönerken silahlı saldırıya uğrayan anne öldü, oğlu ağır yaralandı. 
     Alınan bilgiye göre, cinayet iddiası ile yargılanan ve Acıpayam Cezaevi’nde tutuklu bulunan yakınlarını ziyaretten dönen Gülperi Akköse 62 ve oğlu Bayram Akköse 21 , Çamlık Caddesi’nde kendilerine pusu kuran kimliği henüz belirlenemeyen bir kişinin silahlı saldırısına uğradı. 
     Tabancayla açılan ateş sonucu, Gülperi Akköse olay yerinde hayatını kaybetti. Ağır yaralanan Bayram Akköse ise Acıpayam Devlet Hastanesi’ndeki ilk müdahalenin ardından Denizli Devlet Hastanesi’ne sevk edildi. 
     Yetkililer, olay yerinde 10 boş kovan bulunduğunu, zanlının yakalanması için çalışmalara başlanıldığını bildirdiler. 
     
</TEXT>
</DOC>
