<DOC>
<DOCNO> 354057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonspo06.html </URL>
<DATE> 2005/06/21/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Fulya Projesi başlıyor... 
</HEADLINE>
<TEXT>

     Beşiktaş camiasına iyi haber... Beşiktaş'ın geleceği olarak görülen Fulya Projesi'ne Ağustos'ta başlanıyor. 
     Süleyman Seba döneminde başlatılan girişimler artık sona eriyor... 30 Mayıs 2004’te yapılan Olağanüstü Genel Kurul sonrası göreve seçilen Yıldırım Demirören ve kurmayları, yasal prosedür nedeniyle gerçekleşen gecikmelere karşın, Ağustos ayı başında Fulya Projesi’ne kazma vurmayı hedefliyor. 5 büyük inşaat firmasından gelen teklifleri değerlendiren yönetim kurulu ile komisyonlar, en geç 10 gün içinde tercihini yapacak ve kesin anlaşmaya imza atacak. 
     
     Sır gibi saklanıyor 

     İmar projesinin halen Beşiktaş Belediyesi’nde askıda bulunduğunu ifade eden Yatırımlar Komitesi Başkanı İlhan Durusoy, bu konuda FANATİK’e şunları söyledi Türkiye’nin en büyük 5 inşaat firmasından teklif aldık. Şu an değerlendirme aşamasındayız. Beşiktaş Kulübü’nün menfaatleri doğrultusunda kararımızı vereceğiz. İlgili firmaların isimlerini açıklamamız, bu aşamada bize zarar verir. Ancak şu kesin En kötü ihtimalle 10 gün içinde anlaşmayı imzalayacağız.'' 
     
     Kulübe servet akacak 

     Askıda bulunan projenin Beşiktaş Belediyesi’nden 15 gün içinde çıkacağını vurgulayan Durusoy, Büyük ihtimalle ruhsat işleri de iki haftalık süreçte tamamlanır. Ağustos ayı başında tüm sorunlar çözülür ve biz de temeli atarız'' diye konuştu. Yaklaşık 4 aylık gecikmeyle başlatılacak olan projenin, 2007 yılı Ocak ayındaki seçime kadar bitirilmesi planlanıyor. Fulya Projesi tamamlandığında kulübe yıllık 15-20 milyon dolar arası gelir getirmesi bekleniyor. 

     
</TEXT>
</DOC>
