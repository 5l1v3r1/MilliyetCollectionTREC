<DOC>
<DOCNO> 359705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/sonyas02.html </URL>
<DATE> 2005/07/09/ </DATE>
<TIME> 00.10 </TIME>
<AUTHOR>  </AUTHOR>
<HEADLINE>
Catherine Zeta-Jones'u taciz eden kadına 3 yıl hapis 
</HEADLINE>
<TEXT>

     Los Angeles mahkemesinde görülen davada, 34 yaşındaki Dawnette Knight, sürekli telefon ve mektuplarla Zeta-Jones’u tehdit etmekle suçlandı. 
     Knight’ın, 2003 yılında başlayarak 18 ay boyunca Douglas ailesine ve arkadaşlarına gönderdiği mektuplarda, Zeta-Jone’u "parçalara ayırarak kesme" ya da "eski ABD Başkanı John F. Kennedy gibi kafasından vurarak öldürme" tehditlerinde bulunduğu belirtildi. 
     Karar duruşmasında Knight’a 3 yıl hapis cezası verildi, ancak Knight’ın 600 gün cezaevinde kalması göz önünde bulundurularak, 7 ayda serbest bırakılabileceği belirtildi. Mahkeme yargıcı, ayrıca Knight’a 200 dolar para cezası verdi. 
     Akıl sağlığının yerinde olduğu tespit edilen Knight’ın avukatı, müvekkilinin Michael Douglas’a aşık olduğunu ve kimseye zarar vermediğini savundu. 
     Geçen yıl ilk duruşmada ifade veren Zeta-Jones 35 , mektuplardan ve telefonlardan korkuya kapıldığını ifade etmişti. 

     
</TEXT>
</DOC>
