<DOC>
<DOCNO> 352182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/soneko10.html </URL>
<DATE> 2005/06/15/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Şener Bankacılık Yasa Tasarısı iki hafta sonra Genel Kurul'a gelir 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, Bankacılık Yasa Tasarısı çalışmalarının bu hafta alt komisyonda biteceğini, önümüzdeki hafta muhtemelen Plan ve Bütçe Komisyonu'nda görüşüleceğini ve son hafta da Genel Kurul'a yetiştirmeye çalışacaklarını söyledi. 
     Barclays Capital ve Sermaye Piyasası Kurulu tarafından düzenlenen ''İpotek Teminatlı Menkul Kıymetler'' konulu konferansa katılan Şener, gazetecilerin Bankacılık Yasa Tasarısı ile ilgili sorusuna, ''Bu hafta alt komisyonda bitiyor. Önümüzdeki hafta muhtemelen Plan ve Bütçe Komisyonu'nda görüşülecek ve son hafta Genel Kurul'a yetiştirmeye çalışacağız'' yanıtını verdi. 
     Abdüllatif Şener, ''Meclis'te uzama ihtimali var mı '' şeklindeki soru üzerine, bitirmeye çalışacaklarını söyledi. 
     ''Borsa havuzunun işletilmesi sorunu'' ile ilgili bir soruya da, ''Haberlerde yer almadığına göre sorun kendiliğinden çözülmüşe benziyor'' cevabını verdi. 
     
</TEXT>
</DOC>
