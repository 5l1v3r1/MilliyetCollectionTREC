<DOC>
<DOCNO> 392114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/spor/yguven.html </URL>
<DATE> 2005/11/04/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Nuri ve ailesi 
</HEADLINE>
<TEXT>



Nerede bir Nuri Şahin haberi görsem, gözlerimi dört açıyorum. Nuri ile ilgili her lafa kulak kesiliyorum. Yakın temastaki her insana mutlaka Nuri'yi soruyorum. 
Mesela geçenlerde Fatih Terim'e de sordum 
"Nuri nasıl biri" 
"Mükemmel" dedi Terim. Sahadaki yeteneklerini kısa kesip beklediğim yanıta geldi 
"Yaşından beklenmeyecek kadar olgun". 
Ardından, benim içimi rahatlatan küçük notu düşüverdi 
"Çok düzgün bir ailesi var". 
İşte Nuri Şahin'in "garanti belgesi" bu... Aile... 
En son "Haftalık" dergisinde, bir söyleşi yapılmış Nuri ile. Bir sürü soru var. En önemlisi ise şu 
"Seni en çok eleştiren kim" 
Yanıt, tüm korkularımı haklı çıkaracak bir cümle ile başlıyor 
"Herkes aferin dedi"... 
Derler sevgili Nuri. Derler ve daha buluğ çağına girmeden A Milli Takım'a giren yeteneğin ayaklarını yerden keserler. Bir anda pop stara çevirirler. Arkasından "malum" mankenler. 
Kimi içki içmenin raconunu öğretir, kimi iskambil oynamayı. 
Bu yöntemlerle telef etmedik mi biz nice dünya çapında adamı 
Yüreğim cız ediyor... Neyse ki, yanıtın ikinci cümlesi geliyor 
"Ağabeyim ise 'pas hataların vardı' dedi. Ancak telefonu kapatırken golümün güzel olduğunu söyledi". 
Asıl ağabeyine aferin... 
Herkes gazı verip uçan balona çevirirken, ipe asılıp yere indiriyor kardeşini. 
Aile önemli... 
Lakin benim tedirginliğim bitmedi. Şu Almanya maçında, bir de gol atınca coşturdular ya Nuri'yi... Kültürel, sosyal, ulusal hesaplaşmaların içine çektiler ya... Ben korkuyorum h l . 
Sadece ailesine güveniyorum. 

Hayal edin 

Dünya'nın en zor işi, Daum'lu Fenerbahçe'nin maçlarını yorumlamak olsa gerek .. 
Kolay mı haftada bir, ayda bir "tornistan" etmek 
İnanın, Daum değerlendirmelerini güncelleme gayretinden, asıl konuya giremiyor kıymetli yorumcularımız. 
Bir hafta "takım oturdu" derken, ertesi hafta "yanlış kurgu"dan dem vurmak zorunda kalıyorlar. Mecburen, geniş bir tur alıyorlar takımın etrafından. Hiçbir maç öncesi kesin tavır koyamıyorlar. Bıktırıyorlar. 
Daum başarılı gözüktüğü zamanlarda ortaya çıkan "bekarlar" da var tabi... Onlara "karı boşamak kolay". On onbeş günde bir "büyük hoca" deyip çıkıveriyorlar işin içinden. Daum yüzünden puan kaybedilirse ortada yoklar. 
Fenerbahçe gibi bir takım hep kötü gidecek değil ya... Nasıl olsa "ben dememiş miydim" zamanı gelecek... Biraz sabrediyorlar. 
Daum'a gelince... Çılgın falan olabilir ama deli değil elbette. Sık sık doğru da yapıyor eksik olmasın. Bu doğrular da yetene- yetiyor. 
Peki terazi nasıl kurulmalı 
Ben diyorum ki, aklınıza gelen ortalama bir hocayı koymalısınız Daum'un yerine... Yani hayalinizde. Bunu ancak hayal edebilirsiniz Başkan Yıldırım istemediği sürece... 
Acaba hangi bariz hataları yapmazdı o hoca Doğru dediklerimizi bozar mıydı 
Daha sevimli olabilir miydi Futbolcularına daha yakın durup, daha yüksek verim alabilir miydi Bir sezonun kahramanını, ertesi sezon "kurtulunması gereken yük" haline getirebilir miydi Daum gibi 
Kimbilir .. Belki... 
Ancak, yanlış da yapsa, doğru da mutlaka bir devamlılığı olurdu adamın. Hiç olmazsa Fenerbahçe yorumcuları rahat ederdi. Az şey mi 

Döv hakemi, düş kümeye 

Hani bütçe planlamalarına "Trafik cezaları geliri" diye bir kalem konur ya... Hep dehşete düşerim. Ya kimse trafik suçu işlemezse... Yine de ceza kesecek misin 
Federasyon Asbaşkanı Şekip Mosturoğlu'nun yaptığı da o. 
"Bu sezon hakeme saldırıdan küme düşen takım göreceksiniz" .. 
Ya saldıran olmazsa 
"Onu da, yetkili organlarımız halleder" mi demek istiyor acaba 
Sayın Mosturoğlu'nun sinirleri bozuldu galiba. Fenerbahçe'ye diş geçiremeyenler, Federasyon'daki Fenerbahçeli olarak Şekip Bey'i hedef alınca yıpranmış olmalı. 
Doğrusu haklı... En samimi telefon konuşmaları bile canlı yayınlarda aleyhine delil olarak kullanıldı. Cavcav gibi bir duayenin başını çektiği gurup, kellesinin peşine takıldı. 
Daha bitmedi. Sadece Milli Maç arası verildi. 
Sayın Mosturoğlu da ne yapsın gündemi biraz çalkalamaya kalkışmış olmalı 
"Küme düşen takım göreceksiniz"... 
Oysa Federasyon'un görevi, "en geniş bayırın yanındaki reklam tabelaları arkasına saklanıp limiti aşana ceza kesen trafik polisliği" değil... Hakeme saldıran kafa yapısını, eğitimle normale çekmek değil mi 
Hakem dövülmesi gibi bir rezalete, küme düşürmek gibi bir cezayı "garanti vermek yerine" mümkün mertebe telaffuz bile etmemeli. 
Hele bizimki gibi bir görsel medya ortamında. 
Yakında, "hakemin burnunu kıranla, ensesine tokat atan iki takımı da küme düşürmek, adalete sığar mı" tartışmaları yapılırsa şaşırmayın. 

Mansız-Ailton 

İspanya'daki Beşiktaş'ın, şehir gezisinde medyaya verdiği resmi gördüğümde çok üzüldüm inanın. Takım toplu halde... Ailton arkada oturuyor. Onlardan biri değil gibi duruyor. Elinde telefonu, birilerini arar gibi yapıyor fotoğrafa girmemek için. 
Besbelli aşı tutmamış. Ailton Beşiktaşlı olamamış. 
Diyelim ki Rıza Hoca ile yıldızı barışmamıştı. Ama şimdi Tigana var. İnsan bir adım atar yani... Dener. 
Hayır. Takım bir yerde, Ailton bambaşka yerlerde. 
Bu yazıyı maçtan önce yazdım. Beş saat sonra isterse beş gol atmış olsun Sevilla'ya, fark etmez. Ben de İlhan Mansız -Ailton değişimine sıcak bakanlardanım artık. 
Bir tarafta, takımdan ayrılmış olsa da ruh bağını yitirmemiş İlhan... Bir tarafta takımın içindeki yabancı Ailton. 
Hem aralarında öyle aman aman bir fark da yok hani... Kilo dışında. 


</TEXT>
</DOC>
