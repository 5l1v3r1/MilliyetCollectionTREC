<DOC>
<DOCNO> 396390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sonyas04.html </URL>
<DATE> 2005/11/19/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Korku geni bulundu 
</HEADLINE>
<TEXT>

     Bilim adamları fareler üzerinde yaptıkları araştırmalarda korku genini bulduklarını açıkladılar. Stathmin adı verilen bu gen, doğuştan gelen ve deneyimin ardından belleğe yerleşen korkuyu kontrol ediyor. 
     Konuyla ilgili araştırmayı yürüten New Jersey'deki Rutgers Üniversitesi'nden Gleb Shumyatsky, korku genleri alınan farelerin, içgüdüsel olarak korkmaları gereken durumlarda korkuya kapılmadıklarının görüldüğünü söyledi. 
     
     Deneyle doğrulandı 
     Cell dergisinde yayınlanan habere göre, farelerin daha önce karşılaştıkları korkutucu durumlarla tekrar yüz yüze geldiklerinde fazla korkmadıklarını belirten uzmanlar, bu genden yoksun bırakılan farelerin, daha önce karşılaştıkları tehlikeleri hatırlamakta zorluk çektiklerini ve bu nedenle çok fazla korkmadıklarını söylediler. 
     
     Diğer davranışlarını etkilemedi 
     Uzmanlar, korku genleri alınan farelerin diğer davranışlarının etkilemediğini ve çevrelerini öğrenme yeteneklerinde değişiklik olmadığını belirtiler. 
     
     Rahatsızlıklara 'ilaç' olabilir 
     Gleb Shumyatsky, genetik alanındaki bu başarı sayesinde, bilim adamlarının, fobi ve travmaya bağlı hafıza kaybı gibi sorunların üstesinden gelebileceğini kaydetti. 
     
</TEXT>
</DOC>
