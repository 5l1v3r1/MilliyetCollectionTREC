<DOC>
<DOCNO> 354456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sonspo27.html </URL>
<DATE> 2005/06/22/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Sakaryasporlu Fatih, Kayserispor'da 
</HEADLINE>
<TEXT>

     Kayserispor, Sakarsaypor'dan Fatih ile 3 yıllık sözleşme imzaladı. 
     Kayserispor Kulübü Başkanı Recep Mamur, Elmacıoğlu Restoran'da düzenlenen imza töreninde yaptığı açıklamada, Kayserispor'un, transferde geç kaldığı yönünde eleştirilere maruz kaldığını hatırlattı. 
     Teknik heyetin raporu doğrultusunda transfer çalışmalarını sürdürdüklerini kaydeden Mamur, şunları söyledi 
     ''Geçen sezon takımımıza takviye için gerekli transferleri yapmıştık. Teknik heyetimiz bu sezon için 7-8 futbolcu almamız gerektiği yönünde rapor verdi. Şimdiye kadar 4 futbolcu aldık. 3-4 futbolcu daha transfer edeceğiz. Takımımıza faydalı olacağını düşündüğümüz Sakaryaspor'dan Fatih'i renklerimize bağladık.'' 24 yaşındaki orta alan oyuncusu Fatih Ceylan da, Kayserispor'a gelmekten büyük mutluluk duyduğunu belirterek, yeni takımında başarılı olmak için çaba göstereceğini bildirdi. 
     
</TEXT>
</DOC>
