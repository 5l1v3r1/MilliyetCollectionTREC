<DOC>
<DOCNO> 361202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/guncel/agun.html </URL>
<DATE> 2005/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İdeali mühendislik 
</HEADLINE>
<TEXT>


Özel Okullar Giriş Sınavı'nda 1. olan Onur Karyağmaz, sınavdan sonra sadece bir yanlış yaptığını öğrendiğini ve birinciliği beklediğini belirterek, "Mühendislik eğitimi almayı düşünüyorum" dedi 


Türkiye genelinde 32 bin 40 öğrencinin başvurduğu Özel Okullar Giriş Sınavı'nın sonuçları dün açıklandı. 
828.719 puan alan Bursa'dan Onur Karyağmaz birinci, 824.294 puanla Samsun'dan İbrahim Tiken ikinci, 822.511 puanla İstanbul'dan Merve Özdemir üçüncü sırada yer aldı. İstanbul'dan Selva Nur Çukurova 822.279 puanla dördüncü olurken, Kocaeli'nden Arda Küçükgüven ve İstanbul'dan Berfu Negiz 817.484'er puanla beşinciliği paylaştı. 

50 öğrenci takıldı 
İlk 5'e giren öğrenciler Özel Amerikan Robert Lisesi'ni kazandı. Öğrencilerden 3 bin 556'sı okulların asil listelerinde yer alacak. Bu yıl sınava başvuranlar geçen yıla oranla yüzde 48.74 oranında artış gösterirken, 50 öğrenci baraj puanının altında kaldı. 
Bursa Özel İnal Ertekin İlköğretim Okulu öğrencisi Karyağmaz'ın 14 devam ettiği Özel Yeşilırmak Dershanesi yöneticileri dün basın toplantısı düzenledi. 
Karyağmaz'la babası Cevat Karyağmaz ve dershane yöneticileri arasında kısa süreli gerginlik yaşandı. Kameraları gören baba toplantıdan ayrıldı. 

Bir yanlışı vardı 
Sınavdan sonra sadece bir yanlış yaptığını öğrendiğini ve birinciliği beklediğini belirten Karyağmaz, "Başarımın temelinde sistemli çalışma, öğretmenlerimin ve ailemin desteği var. Mühendislik eğitimi almayı düşünüyorum, ancak buna ileriki yıllarda karar vereceğim" dedi. Karyağmaz, hangi okula gideceğine karar vermediğini söyledi. Onur Karyağmaz'ın annesi Dr. Mina Karyağmaz, Onur'un çok abartılı bir çalışma sisteminin olmadığını, ancak okuduğunu ya da dinlediğini çok çabuk kavrayabildiğini kaydetti. 

Dershanenin adı yazılı tişörtü zorla giydirdiler 

Bursa Özel İnal Ertekin İlköğretim Okulu öğrencisi Karyağmaz'ın 14 devam ettiği Özel Yeşilırmak Dershanesi yöneticileri dün basın toplantısı düzenledi. Karyağmaz'la babası Cevat Karyağmaz ve dershane yöneticileri arasında kısa süreli gerginlik yaşandı. Kameraları gören baba toplantıdan ayrıldı. Dershanenin adının yazılı olduğu tişörtü ısrar üzerine giyen Karyağmaz, yöneticilerin "Kamera karşısında okulunun ismini söyleme. Onu okulundaki toplantıda söylersin" tekliflerine, "O okulun öğrencisiyim. İsmini söylemezsem okuluma ayıp olur" diye tepki gösterdi. 

Kayıt takvimi 

Asil liste kayıtları 1 - 3 Ağustos 2005, yedek liste ön kayıtları 4 - 5 Ağustos 2005, yedek liste kayıtları 8 Ağustos Pazartesi günü 15.00'e kadar yapılacak.Sınav sonuç belgeleri bugünden itibaren ev adreslerine postalanacak. 

İkinci, 5 yıl özel ders aldı 

TEKEL'den emekli olan Aysel - Mustafa Tiken çiftinin oğlu Tiken 14 , ilk tercihi Robert Lisesi'ne girmeye hak kazandığını, ancak Ankara Fen Lisesi'nde okumak istediğini söyledi. Samsun'un Bafra ilçesindeki Cumhuriyet İlköğretim Okulu 'ndan mezun olan Tiken, genetik mühendisi olmak istediğini ancak tam karar vermediğini belirtti. Annesiyle tatil için Afyon Dinar'da bulunan Tiken, 100 sorudan 99'unu doğru yanıtladığını kaydederek, "Birinci olabileceğimi düşünüyordum. 3 yıldır dershaneye gidiyorum. 5 yıl da özel ders aldım" dedi. 

'Robert bize yakışır mı ' 

KÜÇÜKÇEKMECE İlköğretim Okulu'ndan mezun olan Merve Özdemir, kazanmasına rağmen Robert Lisesi'ne gitmek istemediğini söyledi. Okulunda bilgisayar dersi ve sınıfı olmadığını belirten Özdemir, "2 yıl boyunca dershaneye gittim. Kitaplarımın her sayfasına 'Hedef yüzde 100' yazdım. Bu hedefi yakalayacağımı biliyordum" dedi. Matbaa işçisi baba Arif Özdemir, kızının bu yıl ücreti 19 bin 960 YTL olan Robert Koleji'ni kazanmasına rağmen maddi imk nsızlıklardan dolayı gönderemeyeceklerini ifade ederek, "Burs verilse bile Küçükçekmece'de kenar mahalleden geliyoruz. Robert bize ne kadar yakışır bilemiyorum. Kızımın imk nsızlıklarımdan ötürü özel okulda okumak istemediğini biliyorum. Kızımla gurur duyuyorum" diye konuştu. 


</TEXT>
</DOC>
