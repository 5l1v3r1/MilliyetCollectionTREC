<DOC>
<DOCNO> 387164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/son/sontur10.html </URL>
<DATE> 2005/10/16/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
İstanbul'da Cumhuriyet Bayramı provası yapıldı... 
</HEADLINE>
<TEXT>

     İstanbul'da, 29 Ekim Cumhuriyet Bayramı kutlamaları kapsamında Vatan Caddesi'nde yapılacak törenin provası bugün gerçekleştirildi. 
     Karma bando eşliğinde İstiklal Marşı'nın okunmasıyla başlayan provada, askeri birlikler, muharip gaziler, askeri ve sivil okullardan öğrenciler, İstanbul Emniyet Müdürlüğü'ne bağlı ekipler, izciler ile kamu kurum ve kuruluşlarını temsilen görevlendirilen kişiler yaya ve araçlı olarak geçiş yaptı. 
     Askeri ve polis helikopterlerinin de alan üzerinde uçuş yaparak katıldığı provaya, vatandaşlar da alkışlarla destek verdi. 
     Trafiğe kapatılan Vatan Caddesi ve bağlı yollar, provanın tamamlanmasından sonra yeniden ulaşıma açıldı. 
     
</TEXT>
</DOC>
