<DOC>
<DOCNO> 355559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/spor/spo05.html </URL>
<DATE> 2005/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın ile yeniden 
</HEADLINE>
<TEXT>


Ankaragücü'nün dün yapılan Genel Kurulu'nda geçerli oyların 168'ini alan Cemal Aydın tekrar göreve seçildi. Başkan Aydın ile muhalif grup arasında kısa süren bir gerginlik yaşandı, ancak tatsızlık büyümeden sona erdi 

NECMİ KEPÇETUTAN 


Ankaragücü'nün dün yapılan Olağanüstü Genel Kurulu'nda Cemal Aydın, yeniden başkanlığa seçildi. 198 üyenin katıldığı Genel Kurul'da 172 kişi oy kullandı. Aydın, 169 geçerli oyun 168'ini aldı. 
Melih Atacan liderliğindeki muhalif grup seçime katılmak için tesislere geldi. Ancak bu listedeki birçok isim kulüp üyesi olmadığı için salona alınmak istenmedi. Bu listedeki üyelerden Erol İstanbullu'ya ve eski futbolculardan İsmail Dilber'e aidat yatırmadıkları için oy kullanamayacakları bildirildi. İstanbullu, "Ocak ayındaki seçimde oy kullandım. Şimdi kullanamazsın diyorlar. Bu nasıl iş " diye tepkisini dile getirdi. Dilber ise "Ben bunca yıl bu kulübe hizmet etmişim. Şimdi 12 milyon lira için oy kullanamayacağım. Bu Genel Kurul kanunsuzdur. İptal edilir" ifadelerini kullandı. Muhalif grubun salona misafir olarak girmesine izin verildi. 

Aydın'dan hibe 
Cemal Aydın şöyle konuştu "Başta İsmail Dilber olmak üzere bu işe sahiplenmek isteyen arkadaşların burada olmasından memnun oldum. Dilber ile federasyonda omuz omuza mücadele ettik. Kulüp olarak kendisini destekledik. Üyelik konusunda kimse art niyet aramasın. Biz bu genel kurul aylar öncesinden ilan ettik. Aidatını bile ödeme zahmetinde olmayanları, üyelik vecibelerini yerine getirmeyenleri, kulübün aleyhine çalışanları ayıkladık. H l benim para verip vermediğim tartışılıyor. Ayıptır. Maddi - manevi yoruldum. Şu ana kadar kulüpten alacağım rakam 2 milyon 248 bin dolar. Huzurunuzda söz veriyorum bu rakamın 750 bin dolarını siliyorum. Bir dahaki kongrede aday çıkarsa her türlü desteği vereceğim." 

Yeni yönetim 

M.Kemal Ünsal Mehmet Zeki Sayın, İbrahim Kısacık, Ömer Çobanoğlu, Ahmet Kesik Serdar Özkazanç İrfan Gündüz Hayrullah Aksu Salim Sırrı Türker Mehmet Ural Mehmet Tipi Ahmet Sarı Ömer Lütfi Akın Mümtaz Karakaya Bülent Gedikli Serdar Tosun Serhat Arıkan Fatih Yurdemi 

</TEXT>
</DOC>
