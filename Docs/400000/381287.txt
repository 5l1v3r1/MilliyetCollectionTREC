<DOC>
<DOCNO> 381287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/siyaset/siy03.html </URL>
<DATE> 2005/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül'ün mesajı 'ilk adrese' 
</HEADLINE>
<TEXT>


ANKARA Milliyet 


Dışişleri Bakanı Abdullah Gül, olaylı Ermeni Konferansı'nı destekleyen mesajını ilk davet sahibi olarak Boğaziçi Üniversitesi Rektörü Prof. Dr. Ayşe Soysal'a gönderdi. Bugüne kadar Türkiye dışındaki birçok çalışmanın "ahlak ve dürüstlükle bağdaşmayacak ölçüde politik niyetlerle yürütüldüğünü" kaydeden Gül, konferansın politik hasaplara karşı tarihi gerçeklerin aydınlatılmasına katkıda bulunmasını istedi. 
Gül'ün Boğaziçi Üniversitesi'nde yapılması öngörülen konferansın mahkeme kararıyla durdurulduğu 22 Eylül'de gönderilen mesajı dün basına dağıtıldı. Katılımcılara "başarı dileklerini" ileten Gül, dönemin tarihine ışık tutacak tüm arşivlerin araştırmacılara sunulmasını isteyerek, daha derin incelemenin "ülkeler ve halklar arasındaki ilişkide iyileşme sağlayacağını" ifade etti. 

Trajedi yaşandı 
"Türk - Ermeni ilişkilerinin tarihi, bin yıla yakın birlikte var olmanın ve ortak bir hayatın tarihidir" diyen Gül, imparatorluğun çöküş yıllarında da "bütün unsurlar gibi bu halkların da trajedi yaşadığını, derin acılar çektiğini" vurguladı. 



</TEXT>
</DOC>
