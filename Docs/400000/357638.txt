<DOC>
<DOCNO> 357638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/son/soneko13.html </URL>
<DATE> 2005/07/02/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Gaziantep'te müşteri odaklı satış semineri... 
</HEADLINE>
<TEXT>

     Sistemli Marketler Zinciri Genel Koordinatörü Yener Doğruer, işletmelerin satışlarını artırmak için müşteri odaklı satış departmanı kurmaları gerektiğini belirtti. 
     Hür Sanayici ve İşadamları Derneği’nden HÜRSİAD yapılan açıklamaya göre, HÜRSİAD’ın düzenlediği "Müşteri Odaklı Satış" konulu seminere konuşmacı olarak katılan Doğruer, globalleşen dünyada rekabetin arttığına dikkat çekti. 
     Geçmişte müşterilerin mal ve hizmetten fazla beklentisi olmadığını kaydeden Doğruer, bugün ise düşünce ve davranışlarının hızla değiştiğini, isteklerinin arttığını ve daha uygun fiyata daha kaliteli mal ve hizmet almak istediğini belirtti. 
     Doğruer, bunları aşmak için müşteriye göre strateji geliştirmek gerektiğini ifade ederek, şunları kaydetti 
     "Günümüzde işletmeler rekabet etmek ve ayakta kalmak için satış departmanındaki personeli eğitmek zorundadır. İşletmeler satış grafiğinin artmasını istiyorlarsa müşteri odaklı satış departmanı kurmak zorunda. Müşteri odaklı satışı hedef edinmeyen ve bunun için gerekli yatırımı yapmayan firmaları, ileride büyük sıkıntılar beklemektedir." 
     
</TEXT>
</DOC>
