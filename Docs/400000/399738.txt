<DOC>
<DOCNO> 399738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sontur11.html </URL>
<DATE> 2005/12/01/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Ailesine ve polise kurşun yağdırdı 
</HEADLINE>
<TEXT>

     Samsun’un Çarşamba İlçesi’nde bir kişinin açtığı ateş sonucu aile fertlerinden 1 kişi öldü, 2 kişi yaralandı. Olaya müdahale eden 1 polis memuru şehit oldu. 
     Edinilen bilgiye göre, Orta Mahalle Cemil Şensoy Sokakta oturan ağabeyi Enver İlhan’ın evine gelen Menteş İlhan 32 , henüz belirlenemeyen bir nedenle, yanında bulunan tabancayla evdekilere ateş etti. Menteş İlhan’ın silahından çıkan kurşunlarla ağabey Enver 45 , yengesi Nevin 42 ve yeğeni Feyza İlhan 2 yaralandı. 
     İhbar üzerine olay yerine gelen güvenlik güçleri, zanlıyı etkisiz hale getirmek isterken Menteş İlhan, güvenlik güçlerine de ateş açtı. 
     Açılan ateş sonucu, Çarşamba Emniyet Müdürlüğü’nde görevli evli ve 2 çocuk babası polis memuru Harun Ateş 33 şehit oldu. 
     Ağır yaralı olarak Samsun Devlet Hastanesi’ne kaldırılan yaralılardan Feyza İlhan, yapılan müdahaleye rağmen kurtarılamadı. 
     Enver ve Nevin İlhan ise tedavi altına alındı. 
     Yetkililer, gözaltına alınan zanlının halen olayın şokunu yaşadığını ve soruşturmanın sürdürüldüğünü söylediler. 
     
</TEXT>
</DOC>
