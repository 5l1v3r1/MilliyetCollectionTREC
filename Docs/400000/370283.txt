<DOC>
<DOCNO> 370283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonsiy09.html </URL>
<DATE> 2005/08/16/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
İstanbul Tabip Odası'nda 'Aydınlar' çatlağı 
</HEADLINE>
<TEXT>

     Aydınlar Heyeti sözcüsü olan İstanbul Tabip Odası İTO Başkanı Prof. Dr. Gencay Gürsoy’a meslektaşlarından tepki geldi. 
     İTO yönetim kademelerinde geçmiş dönemlerde görev alan dört doktor, Prof. Dr. Gürsoy için "Cumhuriyetimizin temel ilkelerine karşı bir eylem içinde olduğunu düşünüyoruz" değerlendirmesini yaptı. 
     Aydınlar Heyeti’ne sözcülük yapan ve Başbakan Recep Tayyip Erdoğan ile görüşen kişiler arasında yer alan Prof. 
     Dr. Gürsoy’a, İTO yönetim kademesinde görev alan bazı doktorlardan tepki geldi. 
     Dr. Hikmet Çevik, İrfan Gökçay, Kürşat Yıldız ve Rıfat Yücel, Gürsoy’un tutumuna ilişkin görüşlerini bugün düzenleyecekleri basın toplantısıyla açıklayacak. 
     Dört doktorun imzasıyla gönderilen basın açıklaması çağrı metninde, Gürsoy’un Türkiye hekim hareketinin tarihine, ulusal bütünlüğüne ve Kurtuluş Savaşı ile kurulan Cumhuriyetin temel ilkelerine karşı bir eylem içinde olduğu öne sürüldü. 
     Doktorlar, "Bizler, geçmişte İTO’nın yönetim kademelerinde görev alan hekimler olarak Prof. Dr. Gencay Gürsoy’un İstanbul hekimlerini temsil yeteneğini artık tamamen yitirdiğini, meslek örgütümüzü Türkiye’nin bütünlüğüne kasteden faaliyetlerin aracı haline getirdiğini üzülerek görüyoruz" dedi. 
     Gürsoy’a tepki göstereğen doktorlar, bugün İTO önünde basın açıklaması yapacak. 
     
</TEXT>
</DOC>
