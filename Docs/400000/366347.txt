<DOC>
<DOCNO> 366347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sondun24.html </URL>
<DATE> 2005/08/02/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
İngiliz vekil Beyazların üstünü boşuna aramayın 
</HEADLINE>
<TEXT>

     Eski İngiltere İçişleri Bakanı ve Muhafazakar Parti Milletvekili Ann Widdecombe ırkçı teklifte bulundu. 
     Widdecombe "Polisin, beyazların üzerini arayarak vakit kaybetmemesi gerekiyor" dedi. 
     Polisin beyazları aramakla bir halkla ilişkiler egzersizi yaptığını savunan Widdecombe, Polisin, beyazların üstünü aramakla vakit kaybetmemesi gerektiğini söyledi. 
     Widdecombe, Masum bir Müslümanın ya da Asyalı’nın üstünün kibarca aranması halinde bundan rahatsız olmayacağını savundu. 
     İngiliz The Sun gazetesine göre, Eski İngiltere İçişleri Bakanı Widdecombe, "Topluma zararlı olabilecek insanların kesin belirli bir biçimi var" dedi. Muhafazakar milletvekili, içinde bulunulan dönemde insanların bunu anlayacağına inandığını söyledi. Widdecombe, bunun ortak bir düşünce olduğunu ve ırkçı bir tutum olmadığını iddia etti. 
     Öte yandan, İngiliz Ulaştırma Polisi şefi Ian Johnston da polis memurlarına "yaşlı, beyaz kadınları aramayın" emri verdi. 
     Ulusal Siyah Polisler Derneği başkanı Ali Dizaei’de ırka dayalı kimliklendirmenin kabul edilebilir olduğunu söyledi. Dizaei "Bunlar olağanüstü dönemler" dedi. 
     

      ANKA 
     
</TEXT>
</DOC>
