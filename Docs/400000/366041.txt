<DOC>
<DOCNO> 366041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sondun32.html </URL>
<DATE> 2005/08/01/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
İran nükleer faaliyeti 2 gün ertelemeyi kabul etti... 
</HEADLINE>
<TEXT>

     İran, İsfahan’daki nükleer tesiste yeniden faaliyete başlamayı iki gün süreyle ertelemeyi kabul etti. 
     İran Ulusal Yüksek Güvenlik Konseyi UYGK sözcüsü Ali Agamuhammedi, Uluslararası Atom Enerjisi Ajansı UAEA Başkanı Muhammed El Baradey’in talebi üzerine, söz konusu tesiste faaliyete başlamayı iki gün erteleyeceklerini söyledi. 
     Agamuhammedi, El Baradey’in Tahran yönetiminden, İsfahan’daki nükleer tesise, BM mühürlerinin sökülmesini denetleyebilmesi amacıyla, BM denetçileri göndermek için iki gün süre istediğini belirtti. 
     Sözcü Agamuhammedi, daha önce, İranlı teknisyenlerin İsfahan’da bulunan nükleer tesisteki mühürleri sökeceğini ve tesiste yeniden faaliyete başlayacaklarını açıklamıştı. 
     
</TEXT>
</DOC>
