<DOC>
<DOCNO> 378153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sontur06.html </URL>
<DATE> 2005/09/13/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Nişanlı çifti kaza ayırdı 1 ölü, 1 yaralı 
</HEADLINE>
<TEXT>

     
     Adem GÜVEN- Lokman DAĞ İZMİR, DHA 
     
İZMİR'in Balçova İlçesi'nde 5 ay sonra evlilik planları yapan nişanlı çifti ölüm ayırdı. Bir aracın sıkıştırması sonucu park halindeki kamyonun altına giren otomobilin sürücüsü Nuri Çipil kazayı yaralı olarak atlatırken, üniversite öğrencisi nişanlısı Nadide Sıvacı ise olay yerinde yaşamını yitirdi. 
     Kaza, bugün saat 21.00 sıralarında Uzundere Otoyolu Meşale Evleri altında meydana geldi. Görgü tanıklarının ifadelerine göre 35 AP 2323 plakalı otomobille Gaziemir'den Balçova'ya giden Jumbo’ Ege Bölgesi temsilcisi Nuri Çipil'i 23 beyaz renkli bir otomobil sıkıştırdı. Otomobilden kaçmak isteyen Çipil, yol kenarında park halindeki Gökhan Aksoy'a 23 ait 35 VA 231 plakalı kamyona arkadan çarparak altına girdi. 
     Otomobilde sıkışan Nuri Çipil, AKS ekibi tarafından kurtarılarak ambulansla Dokuz Eylül Üniversitesi Hastanesi'ne kaldırıldı. Çipil'in sol kolunun çıktığı ve durumunun iyi olduğu belirtildi. Nuri Çipil'in yanında bulunan nişanlısı Dokuz Eylül Üniversitesi öğrencisi Nadire Sıvacı 22 ise kaza yerinde yaşamını yitirdi. İki sevgilinin bir ay önce nişanlandıkları ve 5 ay sonra da evlenmeyi planladıkları öğrenildi. 
     Arkadan çarpan otomobille neye uğradığı şaşıran kamyon şoförü Gökhan Aksoy, cep telefonumla konuşmak için kenara çektiği sırada otomobil kendisine arkadan çarptığını söyledi. Aksoy, gözaltına alındı. Kazayla ilgili soruşturmanın devam ettiği kaydedildi. 
     
</TEXT>
</DOC>
