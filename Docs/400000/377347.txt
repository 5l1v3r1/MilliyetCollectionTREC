<DOC>
<DOCNO> 377347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sonspo10.html </URL>
<DATE> 2005/09/10/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Galatasaray'da Heinz'in ilk 11'de oynaması bekleniyor... 
</HEADLINE>
<TEXT>

     Galatasaray’da, yeni transfer Marek Heinz’ın, Turkcell Süper Ligi’nde yarın yapılacak Sivasspor maçında ilk 11’de forma giymesi bekleniyor. 
     Teknik direktör Eric Gerets’in, Çek futbolcuyu daha ilk antrenmanında as kadroda oynatması dikkati çekerken, Ergün’ün sakatlığının bulunması da bu futbolcunun ilk 11’e girme şansını artırdı. Bu arada omzundaki sakatlığı düzelen Necati’nin de bu maçta ilk 11’de yer alabileceği, son haftaların golcüsü Ümit’in ise yedek kalacağı öğrenildi. 
     Galatasaray’ın Sivasspor karşılaşmasına Mondragon, Cihan, Song, Tomas, Orhan, Hasan Şaş, Saidou, Iliç, Heinz, Necati ve Hakan Şükür muhtemel ilk 11’iyle çıkması bekleniyor. 
     Galatasaray ile Sivasspor arasında yarın saat 20.00’de başlayacak karşılaşmayı, hakem Mustafa Çulcu yönetecek. Karşılaşma, Lig TV’den naklen yayınlanacak. 
     Öte yandan sarı-kırmızılı ekip, bu akşam yapacağı idmanın ardından Florya Metin Oktay Tesisleri’nde kampa girecek. 
     
</TEXT>
</DOC>
