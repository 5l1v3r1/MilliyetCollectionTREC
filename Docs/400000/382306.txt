<DOC>
<DOCNO> 382306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonspo09.html </URL>
<DATE> 2005/09/28/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Liverpool'un Chelsea karşısında işi zor, Schalke de Milan'a yenilmez 
</HEADLINE>
<TEXT>

     Şampiyonlar Ligi’nde bugün birbirinden çekişmeli ve heyecanlı 8 maç oynanacak. 
     
     Maç Anfiel Road’da 

     Bizi yakından ilgilendiren Fenerbahçe-PSV, Schalke-Milan maçlarının yanı sıra günün en önemli karşılaşması Liverpool-Chealse arasında oynanacak. Geçen yıl yarı finalde Chealse’yi eleyip finale kalan, ardından da şampiyonluğa ulaşan Liverpool, rakibini Anfield Road’da ağırlayacak. G Grubu’ndaki müsabaka aynı zamanda geçen yılın rövanşı niteliğini taşıyor. 
     
     Serhat, Betis karşısında 

     Kadrosunda birbirinden ünlü yıldızları barındıran Real Madrid, Yunan Olimpiakos’la İspanya’da karşı karşıya gelecek. Bu grubun diğer maçında Rosenborg ile Olympic Lyon, Norveç’te kozlarını paylaşacak. G Grubu’nda ise Serhat’ın takımı Anderlecht, kendi sahasında İspanya’nın Real Betis takımını konuk edecek. H Grubu’nda ise Porto-Petrzalka ve Milan-Glasgow Rangers maçları oynanacak. 
     Tüm karşılaşmalar TSİ 21.45’te başlayacak. 
     
     Liverpool'un işi zor 

     Mourinho sezon başından beri bu maçı bekliyor. Londra ekibinin Liverpool karşısındaki şansı daha yüksek. Schalke de Milan’a yenilmez 
     
     İntikam zamanı 

     Geçen sezon Şampiyonlar Ligi Yarı Finali’nde karşılaşan iki devin mücadelesinde gülen taraf Liverpool olmuştu. Ancak bu kez Chelsea çok daha güçlü ve deplasmanda rakibini devirecek kalitede. Liverpool, ünvanını korumak için sahaya çıksa da, Mourinho’nun öğrencileri karşısında işleri çok zor... 
     
     Benitez eleştiriliyor 

     Geçtiğimiz yılın Şampiyonlar Ligi Şampiyonu Liverpool ile Chelsea arasındaki mücadele bahisseverlerin de ilgisini çekiyor. Liverpool Teknik Direktörü Benitez’in geçen yıl yarattığı mucizenin bu yıl tekrarlanması zor gözüküyor. Adı Real Madrid’in hocalığı için de geçen İspanyol teknik adamın, saha içindeki değişiklikleri İngiltere’de eleştiri konusu. Chelsea cephesinde ise farklı bir durum var. Mourinho yaklaşık iki haftadır Liverpool maçını düşündüklerini ve bu 90 dakikadan kesinlikle galibiyetle ayrılacaklarını açıkladı. 
     
     Cruzeiro-Velez berabere 

     Bu açıklama bile, Chelsea’nin kazanmayı ne kadar çok istediğini kanıtlıyor. Kadro olarak da daha skorer gözüken Londra ekibi maçı galibiyetle tamamlar. Şampiyonlar Ligi’ndeki bir diğer mücadelede ise Schalke, Milan karşısında daha avantajlı. Bundesliga’da yavaş yavaş forma giren Schalke, müthiş taraftar desteğiyle bu maçtan puan çıkarır. Ayrıca Serhat Akınlı Anderlecht’in, eski gücünden uzak görünen Real Betis karşısındaki şansı da hayli yüksek. Programda yeralan 243 kodlu Cruzeiro-Velez maçı için de beraberlik düşünebilirsiniz. 

     
</TEXT>
</DOC>
