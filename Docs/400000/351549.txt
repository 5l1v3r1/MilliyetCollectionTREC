<DOC>
<DOCNO> 351549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sonspo06.html </URL>
<DATE> 2005/06/13/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Petkovic’e teklif yağıyor... 
</HEADLINE>
<TEXT>

     Trabzonspor’un gözden çıkardığı ve yerine yeni kaleci arayışı içinde olduğu Petkovic’e, Sivasspor, Gençlerbirliği ve Kayserispor talip. 
     Trabzonspor’un gözden çıkardığı ve yerine yeni kaleci arayışı içinde olduğu Petkovic’e teklif üstüne teklif geliyor. Almanya’nın Wolfsburg takımının istediği Petkovic’e, Sivasspor, Gençlerbirliği ve Kayserispor’un da talip olduğu öğrenildi. Avustralyalı kalecinin özellikle Wolfsburg’a sıcak baktığı dile getirildi. Bordo-Mavili yönetim ise Petkovic için kendilerine henüz resmi bir teklif gelmediğini ama düşük bir bonservis bedeliyle bu futbolcuyu bırakabileceklerini vurguladılar. Trabzonspor yönetimi, Kayserisporlu Ali Turan’a, Gençlerbirliği’nden de Hakan’a karşılık Petkovic’i verebileceklerini söylediler. 
     
</TEXT>
</DOC>
