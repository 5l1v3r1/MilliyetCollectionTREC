<DOC>
<DOCNO> 360810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sontur20.html </URL>
<DATE> 2005/07/13/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Van'daki intihar’ koyunları yakıldı 
</HEADLINE>
<TEXT>

     Feyat ERDEMİR VAN, DHA 

      VAN’ın Gevaş İlçesi'ne bağlı İkizler Köyü'nde geçen hafta sürünün başındaki koyunun kayalardan atlamasıyla onu takip eden sürüde telef olan intihar’ koyunlarının leşleri, koku ve mikrop yayması üzerine, köylüler tarafından benzin dökülerek yakıldı. İlk kez böyle bir olayla karşılaştıklarını söyleyen Muhtar İbrahim Ayhan, sürüdeki 1500 koyundan 363’ünün telef olduğunu belirtti. 
     Gevaş İlçesi’nin 96 haneli 1150 nüfuslu İkizler Köyü, dünya basınında da geniş yer alan toplu intihar’ olayında 363 koyunun telef olmasının şokunu yaşıyor. Öndeki bir koyunun sarp kayalıklardan atlamasının ardından diğer koyunların da peşinden atlayıp telef olmasıyla, hayvanlarını kaybeden köylüler büyük üzüntü yaşıyor. 
     İkizler Köyü Muhtarı İbrahim Ayan, köylerinin afet kapsamına alınmasını ve kendilerine yardımcı olunmasını istedi. Ayan, Bizim köylümüz geçimini hayvancılıkla sağlıyor. Bu olaydan sonra büyük bir kayıp yaşadık. Yapılan sayımda telef olan 363 koyunun 26 aileye ait olduğunu belirledik. Kaymakamlık ve İlçe Tarım Müdürlüğü'ne bu durumumuzu bildirdik. Koyunların bir bölümü zaten borçlanarak alınmıştı. Yardım almazsak büyük sıkıntılarla karşı karşıya kalırız. Devlet bizi afet kapsamına almalı bunun için de müracaatta bulunduk'' dedi. 
     Van’da geçen perşembe günü meydana gelen toplu koyun intiharı dünya basınınında da geniş yer buldu. İntihar ettikten sonra çevreye koku yayan ve hastalık yayma riski yaratan koyunlar köylüler tarafından tek tek sayıldıktan sonra üzerlerine benzin dökülerek yakıldı. 
     Sürünün çobanı İsmet Merhametli, 20 yıldır çobanlık yaptığını böyle bir olayla ilk kez karşılaştığını dile getirdi. Merhametli, Ben kahvaltı yaparken koyunlar biri 15 metre yükseklikten atladı. Bunu gören diğer koyunlar da peşinden atlamayı sürdürdü. Neye uğradığımı şaşırdım. Koştum ama onları kurtarmaya yetişemedim'' dedi. 
     
</TEXT>
</DOC>
