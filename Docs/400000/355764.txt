<DOC>
<DOCNO> 355764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/spor/spo16.html </URL>
<DATE> 2005/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeşme'yi fethettiler 
</HEADLINE>
<TEXT>


Çeşme'de sona eren Avrupa Rüzg r Sörfü Slalom Şampiyonası erkeklerde Finian Maynard, bayanlarda da Shreeve'nin üstünlüğüyle sona erdi. Milli sporcumuz Çağla Kubat ikincilikte kaldı 


Çeşme'de gerçekleştirilen Avrupa Rüzgar Sörfü Slalom Şampiyonası'nda kupaların sahipleri belli oldu. Erkeklerde Virjin Adaları'ndan Finian Maynard şampiyonluğunu ilan ederken, baştan sona önde götürdüğü yarış sonunda 2 bin 700 euronun sahibi oldu. 
Hollanda'dan Ben van Der Steen'in ikinciliği elde ettiği şampiyonada, Kanada'dan Sam Ireland üçüncülükte kaldı. Türk sporculardan Hüseyin Sert yarışmayı yedinci olurken, Bora Kozanoğlu 9., Ertuğrul İçingir de 11. sırayı aldı. Bayanlarda ise Avusturyalı Allison Shreeve birincilik kürsüsüne çıkarken, milli sporcumuz Çağla Kubat ikinci, Skadi Pekdağ da üçüncü oldu. Masterlerda da birinci olan İtalyan Marco Begalli, Sırbistan Karadağ'dan Leonid Judin ile Aydın Gözen takip etti. 13'ü yabancı 40 sporcunun madalya mücadelesi verdiği şampiyonada toplam 15 bin euro para ödülü dağıtıldı. 

Esener Nacaroğlu zirveyi bırakmadı 

Doğuş Motor Sporları tarafından düzenlenen SEAT Cup ve Wolkswagen Polo Ladies Cup yarışları sonuçlandı. Körfez Pisti'nde yapılan ve 13 otomobilin şampiyonluk için mücadele ettiği Wolkswagen Polo Ladies Cup yarışında, Nuray Esener birinci, Ann Tahincioğlu ikinci, Melis Çeker üçüncü oldu. 15 aracın mücadele ettiği Seat Cup'ta ise Ertan Nacaroğlu ilk sırayı alırken, Ömer Erdem ikinci, Taner Şengezener de üçüncülükte kaldı. 

TENİS 

Lukaev rakipsiz 
Aldo Perahya anısına düzenlenen Powerade Uluslararası Erkekler Future Tenis Turnuvası'nda, Bulgar Radoslav Lukaev şampiyon oldu. İstanbul TED Kulübü Kortları'nda düzenlenen turnuvanın finalinde Makedon Predrag Rusevski ile karşılaşan Lukaev, rakibini 6-2 ve 6-3'lük setlerle 2-0 yenenerek 10 bin dolarlık ödülün sahibi oldu. 

VOLEYBOL 

Yıldızlarda Arkas farkı 
Isparta'da gerçekleştirilen Türkiye Yıldızlar Şampiyonası'nda, Arkasspor kupanın sahibi oldu. Finalde Ankara SSK ile karşı karşıya gelen İzmir temsilcisi, rakibini 25-19, 25-22 ve 25-17'lik setlerle 3-0 yenerek, şampiyonluğunu ilan etti. Öte yandan, Arkas'tan Anıl, Göktuğ, Murat ve Ulaş milli takım kadrosuna alındı. 


</TEXT>
</DOC>
