<DOC>
<DOCNO> 394948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/ekonomi/eko05.html </URL>
<DATE> 2005/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Her ilin en çok 'binde 5'i yabancının olabilecek 
</HEADLINE>
<TEXT>


Yabancı kişiler Türkiye'de en fazla 2.5 hektar mülk edinebilecek. Şirketlere sınırlama yok. Yabancı mülkleri, her ilin binde 5'ini geçemeyecek. Yabancı vakıflar mülk alamayacak 

ANKARA Milliyet 

Yabancıların Türkiye'de mülk edinmeleriyle ilgili yasanın Anayasa Mahkemesi'nce iptal edilmesinin ardından yeni ilkeleri belirleyen yasa tasarısı, TBMM'ye sunuldu. Bir yabancının Türkiye'de edinebileceği toplam arazi miktarı 2.5 hektarı 25 bin metrekare geçemeyecek. Yabancı vakıf, dernek ve cemaatler mülk edinemeyecek. Şirketlere sınırlama getirilmedi. Yabancıların alabilecekleri arazi sınırı, 'her ilin binde 5'i' olarak belirlendi. 
Anayasa Mahkemesi, yabancılara sınırsız mülk satışını 14 Mart 2005'te iptal ederken, yeni düzenleme için hazirana kadar süre tanımıştı. Yeni tasarıda, yabancı kişiler, karşılıklı olmak kaydıyla, Türkiye'de imar planları içinde, işyeri veya mesken amaçlı taşınmaz alabilecekler. 
2.5 HEKTAR SINIRI Bir yabancının edinebileceği mülk 2.5 hektarı 25 dönüm geçmeyecek. Bu miktarı 30 hektara kadar artırma yetkisi Bakanlar Kurulu'nda.ŞİRKETLERE SINIR YOK Kendi ülkelerinin kanunlarına göre kurulan şirketler, taşınmaz mülkiyeti ve taşınmazlar üzerinde 'sınırlı ayni hak' kullanım hakkı edinebilecekler. Bu konuda bir miktar sınırı yok.YABANCI VAKIFA İZİN YOK Yabancı vakıf, dernek, kooperatif, cemiyet, topluluk ve cemaatler taşınmaz edinemeyecek. MİRASLA ARTABİLİR Yabancıların miras yoluyla edindiği taşınmazlar alan sınırlamasına bağlı olmayacak. KOMÜNİST REJİME ÖNLEM Komünist rejimlerde olduğu gibi toprak mülkiyeti hakkının tanınmadığı ülke vatandaşlarına dönük uygulamada, yabancı devletin kendi vatandaşına veya şirketine tanıdığı hakların Türkiye Cumhuriyeti uyruklular için de geçerli olması esas alınacak.STRATEJİK ALANLAR AYRI Sulama, enerji, tarım, maden, SİT, inanç ve kültürel özellikleri nedeniyle korunan, askeri yasak bölgeler, flora ve fauna alanları, ülke güvenliği açısından stratejik alanlar Bakanlar Kurulu'nca belirlenecek. Buralar yabancıya satılamayacakYASAYA AYKIRI KULLANILANA TASFİYE Yasaya aykırı edinilen ve amaç dışı kullanılan alanlar bedeli ödenerek Hazine'ye alınacak. Yabancılara satılabilecek alanları hükümet belirleyecek. Milli Savunma Bakanlığı, askeri ve güvenlik bölgelerini 3 ay içinde bildirecek. 



</TEXT>
</DOC>
