<DOC>
<DOCNO> 380506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sondun13.html </URL>
<DATE> 2005/09/22/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İran'ın nükleer nosyası BM'ye gitmiyor 
</HEADLINE>
<TEXT>

     Avrupa Birliği AB , İran'ın nükleer programıyla ilgili sorunun hemen BM Güvenlik Konseyi'ne götürülmesinden vazgeçti. 
     AFP'nin haberine göre, AB ülkelerini temsilen İngiltere, Fransa ve Almanya AB3 tarafından revize edilen yeni karar tasarısında, Uluslararası Atom Enerjisi Kurumu'nun UAEK Başkanı Muhammed El Baradei'nin İran konusunda bir rapor hazırlayarak, UAEK guvernörler konseyine sunması isteniyor. 
     Yeni tasarıda, UAEK guvernörler konseyinin de, El Baradei'nin raporunun ardından kendi raporunu hazırlayarak Güvenlik Konseyi'ne iletmesi öngörülüyor. 
     AB3, bu haftanın başından bu yana dolaştırdığı karar tasarısıyla Tahran'ı nükleer yükümlülüklerini ihlal etmekle suçlayarak, UAEK yönetim kurulunu konuyu New York'taki BM Güvenlik Konseyi'ne getirmesine ikna etmeye çalışıyordu. Ancak bu girişime Rusya, Çin ve bağlantısız ülkeler karşı çıkıyor. 
     
</TEXT>
</DOC>
