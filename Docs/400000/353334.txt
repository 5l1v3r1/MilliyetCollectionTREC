<DOC>
<DOCNO> 353334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sontur32.html </URL>
<DATE> 2005/06/18/ </DATE>
<TIME> 19.35 </TIME>
<AUTHOR>  </AUTHOR>
<HEADLINE>
İran seçimlerinde sürpriz isim Ahmedinecad 
</HEADLINE>
<TEXT>

     İran cumhurbaşkanlığı seçimlerinde ikinci tura kalan iki aday arasına girerek sürpriz yapan Mahmud Ahmedinecad, oldukça tutucu bir isim olarak tanınıyor. 
     2003’te Tahran belediye başkanlığına seçilen Ahmedinecad, 1990’lı 
     yıllarda ise muhafazakar bir kent olan Ardebil’in valiliğini yürüttü. 
     Dini lider Ayetullah Ali Hamaney’e oldukça bağlı olan siyasetçiler arasında bulunan Ahmedinecad, 1979 İran İslam Devrimi ilkelerini katı biçimde izleyen Basij adlı dini milis grubunun yönlendiricilerinden ve Devrim Muhafızları’nın da yetkililerinden biri. 
     İran’ın nükleer teknolojiye sahip olma hakkının bulunduğu görüşüne sahip olan Ahmedinecad, bu konuda uluslararası baskılara boyun eğememek gerektiğini belirtiyor. Diğer adaylar, ABD ile ilişkileri geliştirmek istediklerini belirtirken Ahmedinecad, bu ülkeyle ilişkilerin, "İran’ın problemlerinin çözümünde anahtar bir öneme sahip olmadığını" dile getiriyor. 
     
</TEXT>
</DOC>
