<DOC>
<DOCNO> 363745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/astro/index.html </URL>
<DATE> 2005/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Satürn Aslan burcuna neden geçti 
</HEADLINE>
<TEXT>

Düşüncelerin, iletişimin ve aklın gezegeni Merkür ayın 7'sinden başlayarak sert açılar altında kalıyor. Yeni koşullar bizi uyarırken, tepkiler alabiliriz. Görüş ayrılıkları ve huzursuz enerjiler sahnede 



Başlığı yadırgayabilirsiniz, zira "Neden sabah güneş doğar " ya da "Salıdan sonra neden çarşamba gelir " gibi bir anlamı da var. Ancak ben tersten düşünmeyi seven birisiyim ve çoğu zaman tersinden düşünmek olaylara daha boyutlu bakmamıza sağlar. Satürn geçtiğimiz hafta Yengeç burcundan Aslan burcuna geçti ve kuşkusuz bu geçiş hiç de anlamsız değildi. Zamanın, olgunlaşmanın ve yaşlanmanın gezegeni Satürn hangi burçtan geçiyorsa, o burca ilişkin konularda somutlaşma, zorlanma, eksiklikler ve mücadelelerle karşılaşırız. Satürn Yengeç'e girdikten dünyada milliyetçilik akımlarında daha belirgin bir güçlenme yaşanırken, ABD'nin Irak'a müdahalesine de tanık olduk. Güvenlik, yaşama hakkı Afrika'da ölüme terk edilen bunca insan için Live8 konserleri ve güvenlik hakkı konuları ile karşılaştık ki, bunların hepsi Yengeç burcunun konuları altında yer alır. Ülkemizin yükselen burcu da Yengeç olduğu için, bu son 2,5 yıldır kendi vitrinimizi, görünümümüzü gözden geçirdik, anayasal değişiklikler yaptık, ekonomik dengeleri daha sağlıklı kılmaya çalıştık, güvenliğimiz açısından son derece önem taşıyan ve her zaman yavruvatan dediğimiz Hatırlayın, Yengeç Annelik etmek, anavatan, yavruvatan KKTC ile ilgili ciddi girişimlerde bulunduk. Şimdi Aslan burcunun konuları olan liderler, krallar, krallıklar, otorite figürleri, baba figürleri üzerine çok daha fazla duracağız ve benim aklıma ilk adımda bu geçişten etkilenecek iki ülke geliyor. Bunlar ABD ve İngiltere'dir. 

Satürn Aslan burcundan geçerken gençlerin sorunlarıyla daha çok ilgilenmemiz gerekecek 

ABD krallık değildir ama G.W. Bush'un yükselen burcu Aslan'dır Nitekim kendi hayatında babasının rolü de çok büyüktür . Bush kral değildir ancak Pax Americana'nın Amerikan gücüne dayalı politikalar sahibi olarak önümüzdeki iki yıl içinde çok daha gerçekçi olması gereken bir sürece girmiştir. Bu dönemde onun başkan olarak ne kadar başarılı olup olmadığı ile ilgili kesin sonuçları da göstermiş olacaktır. Satürn kozmik anlamda Demokles'in kılıcı gibidir ve yapılan hataları mutlaka açık şekilde gösterecektir. Zira Satürn, Karma'nın gezegenidir ve karmik ilke bize "Ne ekersen onu biçersin" der. Bu bakımdan şimdi Bush ektiklerini biçme döneminden geçmektedir. Kuşkusuz bu nedenle Irak'taki ABD varlığı çok daha zorlayıcı bir dönemden geçecektir. Saddam Hüseyin de bir bakıma geçmişte bir ülkenin babası gibi, kral gibi davranmıştı ve şimdi Satürn Aslan'da Saddam'ın yargılanma süreci başlamaktadır. Ne kadar ilginç ki, küçük bir krallık olan Monako'da da artık yeni bir kral var. İngiltere ise, sembolik de olsa, krallık sahibi bir ülkedir ve önümüzdeki 2,5 yıllık süre içinde kraliyet ailesine, özellikle Prens Charles'ın kral olabilme kapasitesi ile ilgili haberler duyabileceğiz. Kısacası Satürn'ün Aslan burcunda geçtiği süre boyunca tüm liderler ve baba figürleri önemli bir test altında olacaktır. 
Satürn ülkemizin haritasında artık parayı, maddi kaynakları, bütçeyi ve likit değerleri gösteren ikinci evden geçiyor. 2006 başından itibaren artık tamamen YTL ile hareket edeceğiz ancak bu süreç boyunca enflasyonu daha aşağı, istenen hedeflere doğru çekebilmek için çok daha disiplinli olmamız ve bütçe dengelerini sürekli korumamız gerekiyor. Böyle bir dönemde süregelen borçları ödemek ve daha az ve kontrollü cari işlemler açığı vermemiz gerekir ki, TL değer kayıplarına uğramasın. Aksi halde bu doğrudan ekonomiye yüklenebilecek enflasyon olarak geri dönebilir. Bu arada Aslan "altın" madeni ile de krallık sembolleri yakından ilişkili olduğu için, bu sürede altın fiyatlarında dengesizlik ve olası sert düşüşlerle karşılaşabiliriz. Aslan'ın diğer sembolleri çocuklar, gençler, eğlence, turizm, magazinel basın, paparazzileri de içine alır. Satürn bu burçtan geçerken, gençlerin sorunlarıyla daha çok ilgilenmek ve eğlence, keyif ve sorumluluklar arasında daha gerçekçi bir denge kurmak gerekecektir. Okuyucular özellikle haritalarında Satürn hangi evden geçmekteyse, bu alanla ilgili daha disiplinli ve gerçekçi olmaları gereken bir dönem yaşayacaklar. 


</TEXT>
</DOC>
