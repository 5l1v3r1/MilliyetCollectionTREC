<DOC>
<DOCNO> 351936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sontur14.html </URL>
<DATE> 2005/06/14/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Giyemediği gelinlik tabutuna konuldu 
</HEADLINE>
<TEXT>

     İNGİLTERE'de doğup büyüyen ve üniversite eğitimini tamamlayan 26 yaşındaki Hatice Eylem Tosun, beş yıldır tedavi gördüğü beyin tümörü nedeniyle yaşamını yitirdi. Muğla'nın Yatağan İlçesi'nde toprağa verilen Hatice Eylem Tosun'un cenaze töreninde tabutuna gelinlik örtüldü. 
     İngiltere'de 30 yıldır yaşayan Muğlalı Nermin ve Rafet Tosun'un kızları Hatice Eylem Tosun, Londra Üniversitesi'nin Kuzey Afrika ve Ortadoğu Tarih Bölümü'nden mezun oldu. Ancak mezuniyet sonrası rahatsızlanan ve beyininde tömür clioblastoma multi forme olduğu belirlenen Hatice Eylem Tosun, Royal London Hastanesi'nde 4 ayda 5 ameliyat geçirdiktan sonra Türkiye'ye getirildi. İstanbul'da özel bir klinikte doktorların çabası ile 4.5 yıl yaşatılan talihsiz genç kız, Cuma günü hayatını kaybetti. Tüm servetini harcayan aile kızlarının ölümü ile adeta yıkıldı. Hatice Eylem Tosun'un cenazesi memleketi olan Yatağan'da Şehir Mezarlığı'na gözyaşları arasında defnedildi. Cenaze töreninde talihsiz kızın tabutuna, annesinin çeyizinden kızına sakladığı ve giymesi kısmet olmayan gelinliği örtüldü. 
     Anne Nermin Tosun, İngiltere’de tedaviler sonuç vermeyince Türkiye'deki doktorlardan medet umduk. Kızımızı beş yıl yaşattılar. Herşeyimiz gitseydi de kızımız ölmeseydi'' dedi. Baba Rafet Tosun ise Türkiye'deki doktorların üstün gayreti bizlere hep moral verdi. Kızımızı uzun yıllar yaşattılar. Onlara minnet borcum var'' dedi. 
     
</TEXT>
</DOC>
