<DOC>
<DOCNO> 370729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonyas10.html </URL>
<DATE> 2005/08/17/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Papazların seks rezaleti 
</HEADLINE>
<TEXT>

     New York'taki St. Patrik Kilisesi'nin eski çalışanı açıkladı Papazlar, bağış paralarının çoğunu seks için harcardı. Her cumartesi kilisede seks partisi düzenlerlerdi. 
     Bir dönem St. Patrick Kilisesi'nde çalışan ABD'li kadından şok iddia Papazlar, her cumartesi gecesi seks partileri düzenlerdi. 
     Yaptığı açıklamalarla yeni bir gündem yaratan Laura adlı Amerikalı kadın, ölüm tehditleri aldığını söyledi. ABD'nin New York kenti yine eski kilise çalışanı Laura Sue DeFilippo'nun açıklamalarıyla sarsıldı. Geçtiğimiz yıl, St. Patrick Kilisesi'nde görevli bir papazla yaşadığı aşkın ortaya çıkmasıyla gündeme gelen 46 yaşındaki Laura, o günlerde papazlara hayat kadını ayarlamakla suçlanmıştı. 
     
     11 papaz görevden uzaklaştırıldı 

     Önce bu suçlamaları reddeden Laura, daha sonra tehdit edildiği için bu ahlaksız düzene ayak uydurduğunu itiraf etmişti. Açılan soruşturma neticesinde, 11 papaz kiliseden uzaklaştırılmıştı. Ancak "Skandal Kadın" yine ortalığı birbirine kattı. Geçtiğimiz yıl kilisede sekreterlik yapan ve o tarihte, papazların her cumartesi gecesi seks partileri düzenlediğini söyleyen Laura, ülkenin birçok kentindeki papazların da bu partilere katıldığını ifade etti. 
     Ellerinde bu konuyla ilgili birçok belgenin olduğunu iddia eden Laura, "Kiliseye toplanan paraların büyük bir çoğunluğu, seks partilerinde kullanıldı. Bu olaya karşı çıkan papazlar, ya tehdit ediliyordu ya da başka eyaletlere gönderiliyordu. Benimde bir papazla aşk yaşadığım doğru. Kilisede çalıştığım dönemlerdeki en büyük hatam buydu" dedi. 
     
</TEXT>
</DOC>
