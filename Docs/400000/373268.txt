<DOC>
<DOCNO> 373268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/magazin/amag.html </URL>
<DATE> 2005/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Rockçılar 2 hafta sonu uykusuz kalacak 
</HEADLINE>
<TEXT>


Rock'n Coke Festivali'yle 2 yıldır aynı tarihte gerçekleştirilen 'muhalif' Barışarock Festivali bugün başladı. Rock'n Coke ise 3-4 Eylül'de. Yani rockseverler, müzik dolu 2 hafta sonu yaşayacak 


Rock'n Coke Festivali'ne tepki olarak doğan ve "Rock şişede durmaz" sloganıyla düzenlenen Barışarock Festivali, bu yıl tarihini Rock'n Coke'a denk getiremedi. Bu sayede rockseverler, 3 - 4 Eylül'de düzenlenecek Rock'n Coke öncesinde, bugün ve yarın İstanbul'da Sarıyer Mehmet Akif Ersoy Piknik Alanı'nda düzenlenecek Barışarock'ı izleyebilecek. 

Bu yıl ücretsiz olacak 
Bu yılki sloganı 'Çektir Git' olan Barışarock 2005'e Bulutsuzluk Özlemi, Kesme Şeker, Moğollar ve Zargana'nın yanı sıra Yunanistan'dan da iki rock grubu katılacak. Küresel Barış ve Adalet Koalisyonu'nca düzenlenen festivalde 35'i aşkın yerli ve yabancı müzisyen ile grup sahneye çıkacak, çeşitli tiyatro grupları ve filmler izleyiciyle buluşacak. Daha önce bilet karşılığı izlenen festival, bu yıl ücretsiz olacak. 
BİLGİ İÇİN www.barisarock.org 
www.rockncoke.com.tr 

İşte program 
CUMARTESİ 
12 00 - Yalan 
12 40 - Djinn Stylo 
13 20 - Koma Berlim 
14 00 - Ruşen Alkar 
14 40 - Poker 
15 20 - Deli 
16 00 - Yolgezer 
16 40 - Çamur 
17 20 - Anima 
18 00 - Gevende 
18 40 - Turgut Berkes ve Kara Kutu 
19 25 - İhtiyaç Molası 
20 10- Objektif 
20 55 - 6 Hr Sundae 
21 50 - Savaşa Karşı Ses Çıkar 
21 50 - Demirhan Baylan 
22 50 - Kesmeşeker 
23 50 - Bulutsuzluk Özlemi 
24 50 - Tibet Ağırtan ve Kırk Kalpler 
02 00 - Ateş Dansı ve Final 

PAZAR 
12 00 - 5. Element 
12 40 - Yırtık Uçurtma 
13 20 - Siya Siyabend 
14 00 - Karagüneş 
14 40 - Işığın Yansıması 
15 20 - Hard and Heavy Show 
Catafalque 
False in Truth 
Abraxas 
Soul Sacrifice 
17 20 - Enola 
18 00 - Cola İşçileri 
18 10 - Gökalp Baykal 
19 00 - Barış Akarsu 
20 45 - Yaşar Kurt 
21 45 - Bülent Ortaçgil 
22 45 - Zardanadam 
23 45 - Moğollar 
24 00 - Cem Karaca Kazım Koyuncu şarkıları... 

Rock'n Coke'a 50 bin kişi 

MAGAZİN SERVİSİ 
Barışarock Festivali bugün başlarken, Rock'n Coke Festivali için geri sayım başladı. 3-4 Eylül tarihlerinde Hezarfen Havaalanı'nda düzenlenecek festival, bu yıl birbirinden önemli isimleri ağırlayacak. 2 gün sürecek festivalde The Cure, Korn, The Offspring ve Apocalyptica gibi dünyaca ünlü gruplar konser verecek. Şebnem Ferah, Manga, Pamela ve Ceza'nın da sahne alacağı festivale katılacaklar, 2 Eylül'de saat 18.00'den itibaren Hezarfen Havaalanı'na girebilecek. 50 bin kişinin katılması beklenen festivalin kamp alanı kapasitesi bu yıl 7 bine çıkarıldı. Ancak biletlerin kısa sürede tükenmesi üzerine, yetkililer kampçılar için 3 bin kişilik daha çadır kuruyor. Festivalin bilet fiyatları 45 - 75 YTL arasında değişiyor. 


</TEXT>
</DOC>
