<DOC>
<DOCNO> 351590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sontur11.html </URL>
<DATE> 2005/06/13/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Sevişirken fotoğrafını çekip şantaj yaptılar 
</HEADLINE>
<TEXT>

     Ramazan ÇETİN DHA 
      DENİZLİ'de kağıt ticareti yapan 45 yaşındaki H.Ş.'yi birlikte olduğu kadınla sevişirken çekilen fotoğrafları ile şantaj yaparak para sızdırmak isteyen 7 kişilik şebeke suçüstü yakalandı. Denizli Emniyet Müdürlüğü'nün Horoz-2’ adlı operasyonuyla gözaltına alınan Mehmet Buğur 34 , Ali Çıbık 26 , Turan Akpınar 22 , Mehmet Yaşar 49 , Ekrem Köken 25 , Zehra Kuşçu 27 ve Yeliz Şen 27 adliyeye sevkedildi. 5 zanlı tutuklandı, Yeliz Şen ve Mehmet Yaşar tutuksuz yargılanmak üzere serbest bırakıldı. 
     Kağıt firması sahibi evli bir çocuk babası işadamı H.Ş., yaklaşık 1.5 yıl önce sevgilisi Zehra Kuşçu 27 ile ailesinden gizli olarak birlikte yaşamaya başladı. Kiraladığı evde sık sık sevgilisiyle buluşan işadamı H,Ş., Kuşçu ile sevişirken arkadaşları Yeliz Şen 27 fotoğraflarını çekti. Bir süre sonra işadamı ile Zehra Kuşçu'nun ilişkisi sona erdi. Kuşçu, çekilen fotoğrafların negatiflerini, yeni sevgilisi ve çeşitli suçlardan sabıkalı Mehmet Buğur'a verdi. Buğur, 3 ay önce işadamı H.Ş.'yi arayarak elinde seks fotoğrafları olduğunu 25 bin YTL vermediği takdirde kendisini rezil edeceğini söyledi. İşadamı H.Ş. ile buluşan Buğur, 25 bin YTL karşılığında fotoğrafların fotokopilerini verdi. İşadamı H.Ş.'yi 15 gün önce tekrar arayan Mehmet Buğur ve Ali Çıbık bu kez fotoğrafların asılları ve negatifleri karşılığında 150 bin YTL istedi. İkinci kez şantaj yapılan işadamı H.Ş. parayı vermeyeceğini söyledi. Bunun üzerine Mehmet Buğur, Ali Çıbık, Turan Akpınar ve Ekrem Köken işyerine giderek H.Ş.'yi dövdü. H.Ş.'de Cumhuriyet Savcılığı'na giderek şikayetçi oldu. 
     Savcının talimatı üzerine Emniyet Müdürlüğü Kaçakçılık ve Organize Suçlar Şubesi ekipleri operasyon düzenledi. Horoz-2’ adlı operasyonda şantajcılarla işadamı adına bağlantı kuran sivil polis, fotoğraflar için 25 bin YTL'ye anlaştı. Yenişehir Mahallesi'nde şantajcılarla buluşan polis, 25 bin YTL’yi verdikten sonra fotoğrafları alınca operasyonu başlattı. Mehmet Buğur, Ali Çıbık, Turan Akpınar, Mehmet Yaşar ve Ekrem Köken yakalanarak gözaltına alındı. Operasyon kapsamında işadamı H.Ş. ile ilişkiye girerken birlikte fotoğrafları çekilen Zehra Kuşçu ve fotoğrafları çeken Yeliz Şen de yakalandı. Gizlilik içinde yürütülen operasyon kapsamında dün Cumhuriyet Savcılığı'na sevk edilen Mehmet Buğur, Ali Çıbık, Turan Akpınar, Ekrem Köken ve Zehra Kuşçu TCK'nın 149'ncu maddesinde belirtilen nitelikli yağma sanığı'' olarak tutuklanırken, Mehmet Yaşar ve Yeliz Şen tutuksuz yargılanmak üzere serbest bırakıldı. 
     
     EMNİYETTEN ŞANTAJA BOYUN EĞMEYİN AÇIKLAMASI 

     Soruşturmayla ilgili Denizli Emniyet Müdürlüğü tarafından yazılı açıklama yapıldı. Açıklamada, Durumu, pozisyonu ve yaptığı işleri ne olursa olsun, bir kişinin düştüğü durumda onun bu durumundan faydalanmak, menfaat temin isteyen şantaj çetelerine karşı çalışmalarımız devam edecektir. Denizli Emniyet Müdürlüğü olarak bize aynı şekilde intikal etmiş benzer konular bulunmaktadır. Denizlili esnaf ve işadamlarımızdan aynı duruma düşmüş, bir bakıma hürriyeti tehdit altına alınmış, yüksek meblağlarda bu tür çetelere para vermiş, vermeye de devam eden, ancak aile bütünlüğü ve ticaret hayatının sarsıntı geçirebileceğinden endişe ile polise veya savcılığa gidemeyen ve şikayetçi olamayan insanlarımız bulunmaktadır. Bunlar bir şekilde hata yapmış, bir yanlışın içine düşmüş olabilirler. Ancak düştükleri bu zafiyet içerisinde kendilerinden yüksek meblağda istenilen paraları verirken vicdanları rahat değilse lütfen polise ve savcılığa suç duyurusunda bulunsunlar. Kendileri deşifre edilmeden hukuki yoldan gereği yapılacaktır'' dendi. 
     
</TEXT>
</DOC>
