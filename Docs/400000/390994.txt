<DOC>
<DOCNO> 390994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/yasam/yas03.html </URL>
<DATE> 2005/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Eren Keskin gözaltında 
</HEADLINE>
<TEXT>


Hakkında gıyabi tutuklama kararı olan İHD İstanbul Şube Başkanı, pasaport kontrolü sırasında yakalandı 

İSTANBUL Milliyet 

Hakkında gıyabi tutuklama kararı bulunan İnsan Hakları Derneği İHD İstanbul Şube Başkanı Eren Keskin, yurtdışı dönüşünde pasaport kontrolü sırasında gözaltına alındı. 
İHD'den dün yapılan açıklamada Almanya'da 2002'de düzenlenen "kadın hakları" panelinde yaptığı konuşmada "TSK'nın manevi şahsiyetine basın yoluyla hakaret ettiği" iddiasıyla hakkında dava açılan Keskin'in, Berlin'de katıldığı bir konferansın dönüşünde pasaport kontrolünde gözaltına alındığı bildirildi. 
6 ay ile 3 yıl hapsi istenen Keskin hakkında, duruşmalara katılmadığı için Kartal 3. Asliye Ceza Mahkemesi'nce 12 Ekim 2004'te gıyabi tutuklama kararı verilmişti. Buna rağmen Keskin'in son duruşmaya da katılmaması üzerine H kim Servet Kartal, Keskin'i yakalamayan polisler hakkında suç duyurusunda bulunmuştu. Keskin'in bugün mahkemeye sevk edileceği belirtildi. 


</TEXT>
</DOC>
