<DOC>
<DOCNO> 373647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/guncel/gun01.html </URL>
<DATE> 2005/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık parmak boyatmak yok 
</HEADLINE>
<TEXT>


YSK Başkanı Erdoğan, önümüzdeki seçimlerde parmak boyamanın biteceğini, vatandaşlık numaralarıyla oy kullanılacağını, elektronik ortamda oy verilmesinin Çankaya'dan başlayabileceğini söyledi 

TÜRKER KARAPINAR Ankara 

Yüksek Seçim Kurulu YSK Başkanı Cengiz Erdoğan, Kasım 2007'de yapılması beklenen genel seçimler ve Mart 2009'daki mahalli seçimlerde TC vatandaşlık numaralarının kullanılacağını belirtti. Erdoğan, "Böylece parmak boyama bitecek. Mükerrer oy kullanmayı da önlemiş olacağız" dedi. Erdoğan, bina değişikliği, kullanılmayan seçim pusulaları ve torbalarından 1 milyon YTL'nin üzerinde gelir sağlandığını da kaydetti. 
YSK, yıllardır Vakıflar İdaresi'ne aylık 40 milyar lira kira vererek kullandığı Bayındır Sokak'taki binasından, kullanma hakkı kuruma ait yeni binasına taşındı. Yeni binada Milliyet'i kabul eden Erdoğan şu açıklamalarda bulundu 
BOYA YERİNE VATANDAŞLIK NUMARASI Seçimlerde T.C. vatandaşlık numaraları kullanılacak. Böylece parmak boyama bitecek. 2006'nın sonlarına doğru modern, ilkelliği bırakmış, seçimlerde belli aşama kaydetmiş bir toplum haline gelmiş olacağız. Kasım 2007 genel seçimlerinde, büyük bir ihtimalle tam anlamıyla modernleşmiş bir seçim yapacağız. 
ELEKTRONİK SEÇİMİ DENEYECEĞİM Bilgisayarlaşmayı bitirdikten sonra, mahalli bir seçimde elektronik oylamayı uygulamak istiyorum. Bu neresi olabilir Sosyal bakımdan gelişmiş Çankaya İlçesi olabilir. Çünkü hayal kırıklığı yaşatmaması gerekir. Eğitim düzeyi yüksek bir yerde bunun yapılmasında fayda olduğu görüşündeyim. 
KURULLAR TÜRKSAT'TAN YARARLANACAK Bütçede bize ait 1.11 milyon YTL ile bilgisayar alındı. Türkiye'nin en küçük ilçesindeki seçim kurulunda bile artık plazma ekranla bilgisayar var. Şu anda 26 milyon seçmenimiz 36 ilde bilgisayar kapsamında. 2006 ortalarında artık 81 il bakımından bilgisayarlı hale geleceğiz. Seçim kurulları internet ve uydu vasıtasıyla eksiklerini bize bildirecek, biz de gidereceğiz. 
TORBALARDAN 82 MİLYAR LİRALIK KATKI 3 Kasım 2002'de kullanılan ve saklanma süresi 2 yıl olan seçim torbalarından 57 bin 100 adedinin kullanılabilir durumda olduğunu tespit ettirdik. 1.5 milyon liraya yeni torba almak yerine, 57 bin 100 torbayı tanesi 53 bin liradan temizlettirdik. 
OY PUSULALARI K ĞIDA DÖNDÜ Kullanılmayan oy pusulalarını 2 merkezde toplattırdık. Bu pusulaların tamamını günlük hayatta kullanılabilecek kağıt haline getirttik. Bu iş için Devlet Malzeme Ofisi'ne 119 milyar 993 milyon lira verdik. YSK'ya 684 milyar 771 milyon liralık tasarruf sağlandı. 
YENİ BİNADA TASARRUF YAPILIYOR Şimdi kurum, kullanma hakkı kendisine ait yeni binasına taşındı. Bina değişikliğinin devlete katkısı, eski binaya verdiğimiz havagazı, su, elektrik, kira gibi giderler gözönüne alındığında, 1 milyon YTL'nin üzerindedir. 




</TEXT>
</DOC>
