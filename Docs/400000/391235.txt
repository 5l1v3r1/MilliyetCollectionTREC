<DOC>
<DOCNO> 391235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/dunya/dun04.html </URL>
<DATE> 2005/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan Bush, aradığı muhafazak rı buldu 
</HEADLINE>
<TEXT>


YASEMİN ÇONGAR Washington 


ABD Başkanı George W. Bush, bir önceki Yüksek Mahkeme adayı Harriet Miers'ın karşılaştığı yoğun muhalefet üzerine geri çekilmesinden 3 gün sonra yeni adayını açıkladı. Bush'un Beyaz Saray'da kamuoyuna tanıttığı Yargıç Samuel Alito Jr., 55 yaşında, deneyimli bir hukukçu. Ancak Alito'nun kürtaj hakkını geri almak ve dinsel kurumların kamusal alandaki etkinliğini artırmak yanlısı görüşleri, Washington'ı yeni bir kavganın eşiğine getirdi. 
Senato Azınlık lideri Demokrat Harry Reid, Alito'nun adaylığını engellemeye çalışacaklarını açıkladı. Philadelphia'daki Temyiz Mahkemesi'nde yargıçlık yapan Alito, bu göreve Bush'un babası George Bush tarafından atanmıştı. Yüksek Mahkeme'de "ılımlı" çizgisiyle tanınan Sandra Day O'Connor'ın yerine atanan Alito'nun görevi onaylanırsa, Mahkeme'nin sağa kayacağına kesin gözüyle bakılıyor. 


</TEXT>
</DOC>
