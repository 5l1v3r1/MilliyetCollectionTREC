<DOC>
<DOCNO> 396974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sondun17.html </URL>
<DATE> 2005/11/22/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Merkel, Avrupa'nın tek kadın başbakanı 
</HEADLINE>
<TEXT>

     Muhafazakar Angela Merkel, dünya genelinde beşinci, Avrupa'da tek ve Almanya'nın ilk kadın başbakanı oldu. 
     Siyasette kadınlar giderek daha fazla söz sahibi olmaya başlarken, günümüzde kadın başbakanların yönettiği hükümetlerin sayısı, Merkel ile birlikte 5'e çıktı. 
     Halen kadın başbakanlar tarafından yönetilen diğer ülkeler şunlar 
     Yeni Zelanda Helen Clark, ülkenin ilk kadın başbakanı Jenny Shipley'den boşalan görevi, Aralık 1999'dan bu yana sürdürüyor. 
     Bangladeş 1981'de suikasta kurban giden Devlet Başkanı Ziyaür Rahman'ın dul eşi Begüm Halide Ziya, Ekim 2001'deki seçimleri kazanarak, ikinci kez başbakan oldu. Begüm Halide Ziya, 1991'de Bangladeş'in ilk kadın başbakanı seçilmişti. 
     Sao Tome ve Principe Adaları Gine körfezindeki takımadaların Merkez Bankası guvernörü Maria do Carmo Silveira, Haziran 2005'te başbakan atandı. 
     Mozambik Ülke tarihinin ilk kadın başbakanı Luisa Diogo, Şubat 2004'ten bu yana görevde. 
     İngiltere'nin ''Demir Leydi''si Margaret Thatcher, İngiliz tarihinin ilk kadın başbakanı olarak seçilirken, aynı zamanda 20. yüzyılda görevde en uzun kalan İngiliz başbakanı oldu. Thatcher, 11 yıl ve 209 gün Mayıs 1979'dan Kasım 1990'a kadar görevde kaldı. 
     Fransa'da da Edith Cresson, 323 gün Mayıs 1991'den Nisan 1992'ye kadar görevde kalmıştı. 
     Sri Lanka da Sirimavo Bandaranaike'nin seçilmesiyle 1960'da dünyanın kadın başbakan tarafından yönetilen ilk ülkesi olmuştu. 
     
     KADIN DEVLET BAŞKANLARI 
     Dünyada şu anda 5 kadın başbakan görev yaparken, 5 kadın da devlet başkanlığı makamında bulunuyor 
     Filipinler Gloria Arroyo Ocak 2001'den bu yana ülkeyi yönetiyor. 
     Finlandiya Şubat 2000'de cumhurbaşkanı seçilen Tarja Halonen, ülkenin ilk kadın devlet başkanı oldu. 
     İrlanda Ekim 1997'de cumhurbaşkanı seçilen Mary McAleese, 1 Ekim 2004'te yeniden seçildi. 
     Letonya Doğu Avrupa ülkelerinde ilk kadın devlet başkanı seçilen Vaira Vike-Freiberga, Temmuz 1999'da göreve geldi. 
     Liberya 8 Kasım'daki ikinci tur seçimleri, oyların yüzde 59.4'ünü alarak kazanan Ellen Johnson Sirleaf, rakibi George Weah'nın başvurusu incelendikten sonra devlet başkanı olabilecek. Sirleaf, Afrika'da bu göreve seçilen ilk kadın olacak. 
     Arjantin'de İsabel Peron, 1974'te devlet başkanı seçilerek, dünyada bu göreve gelen ilk kadın olmuştu. 
     20. yüzyılın diğer kadın liderleri arasında Hindistan'dan İndira Gandi ve İsrail'den Golda Meir da bulunuyor. 
     
</TEXT>
</DOC>
