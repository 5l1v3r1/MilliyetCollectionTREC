<DOC>
<DOCNO> 352542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/soneko05.html </URL>
<DATE> 2005/06/16/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Borsa güne yükselişle başladı... AB zirvesi izleniyor... 
</HEADLINE>
<TEXT>

     İMKB Bileşik Endeksi 1. seansta, dünkü 2. seans kapanışa göre 44.78 puan artarak 26,254.20 puan seviyesinde açıldı. 
     Hisse senetleri, bu seviyede ortalama yüzde 0.17 oranında değer kazandı. 
     
     LİDERLER ZİRVESİ İZLENİYOR Alan Yatırım Menkul Değerler 

     IMF ile birinci gözden geçirmenin tamamlanması için gerekli politika adımları, taslaküzerinde mutabakata varıldığının açıklanmasının ardından İMKB'de ikinci seansta alımlar hızlandı ve İMKB-100 Endeksi 26.287 puana kadar çıkarak 26.300 direncini denedi. Yeterli işlem hacminin yükselişi desteklememesi sebebiyle 26.300 direncini kıramayan borsa dünü 279 puanlık artışla 26.209 puandan kapattı. Piyasa kapanışta 16 milyon YTL artıda kapattı. Bugün başlayacak Avrupa Birliği liderler zirvesine ilişkin gelişmelerin beklendiği İMKB'de, yurtdışı piyasalar ile euro dolar paritesindeki gelişmeler takip edilmeye devam edilecek. AB Liderler Zirvesi'nde genişleme ile ilgili bir gündem maddesinin olmaması sebebi ile Türkiye'ye dair olumsuz bir haber gelmesini beklememekteyiz. AB'nin bütçesi ile AB Anayasası'nın görüşüleceği zirvede bütçe üzerinde yoğun tartışmaların yaşanması beklenmekte. ABD'de dün açıklanan enflasyon ve net sermaye girişi rakamlarında gelişmekte olan ülkeleri rahatsız edecek bir verinin gelmemesi olumlu. Bir önceki gün açıklanan enflasyon ve perakende sektörü satışlarının beklentilerin altında gelmesine karşılık dolarda yaşanan toparlanmanın dünkü veriler sonrasında terse döndüğü ve euroda yükselişler yaşandığı görüldü. 
     1.20 seviyesini deneyen euro dolar paritesi dün akşam ABD verilerinin açıklanması sonrasında yükselişe geçerek 1.21'leri zorladı. 26.300 direncini dün kırmakta zorlandığı görülen endeksin bundan sonraki yönü 26.500 kanal direncinin artan para girişi ile kırılıp kırılmamasına bağlı. 26.500 seviyesinin kırılması endeksin 28.000 seviyelerine doğru çıkışa başlaması açısından önemli. Kıramaması durumunda ise 25.800 seviyelerine doğru bir düşüş yaşanabilir. 25.800 desteğinin altındaki diğer destekler ise 25.600-25.500-25.300'de bulunmakta. 
     
     IMF VE BABACAN'IN AÇIKLAMALARI OLUMLU Gedik Yatırım Menkul Değerler 

     İşlem hacminde önceki günlere göre artış yaşanmasına rağmen yükseliş hareketinin kalıcı olması için para girişlerinin hala yetersiz olduğu görülüyor. Döviz kurlarında ve bono faiz oranlarında sakin hareket sürüyor. Ali Babacanın İMF heyeti ile yaptığı basın toplantısında sosyal güvenlik ile bankacılık yasalarının Haziran sonuna kadar Meclis'ten geçmesini beklediklerini ve İMF İcra Kurulu'nun Temmuz ayı içinde toplanarak Niyet Mektubu'nu onaylayacağını öngördü yönündeki açıklamaları piyasalar üzerinde olumlu hava yarattı. Piyasalar üzerindeki etkili diğer önemli gündem maddeleri ise beklentilerin altında gelen ABD'nin enflasyon verileri ve net sermaye girişi rakamları, OPEC'den gelen üretim artışı kararı ve bu gün başlayacak olan AB Zirvesi olarak görülüyor. 
     Endekste yükseliş hareketi hacim artışı eşliğinde devam ettiği görülüyor. Teknik olarak baktığımızda gelen alımların etkisi ile kısa vadeli teknik göstergelerin olumlu konuma döndü. Orta vadede önemli direnç olan 26200 seviyesinin üzerinde kapanış yapan endeks bu seviyenin üzerinde gücünü koruyacaktır. İlk direnç olarak 26400 izlenebilir. Bu seviye- lerden endekse günlük bazda k r satışları gelebilir. 26400'ün seviyesinin geçilmesi halinde 27100 - 27200 direnç bandı hedef alınabilir. 26200'ün üzerinde kalınamaması halinde ilk destek olarak 26000 seviyesi izlenebilir. 
     26000'in altında 25700 destek seviyesine kadar geri çekilme yaşanabilir. Günlük işlemlerde 26200-26400 bandı izlenebilir. 26400 seviyesinde kar satışlarına dikkat edilmeli. 26400'ün geçilmesi halinde üst dirençler hedef alınabilir. 26000'in altında günlük bazda sat-al denenebilir. 
     
</TEXT>
</DOC>
