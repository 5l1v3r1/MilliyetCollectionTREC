<DOC>
<DOCNO> 392415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sontur02.html </URL>
<DATE> 2005/11/05/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Motosikletle çukura yuvarlanıp ağır yaralandı 
</HEADLINE>
<TEXT>

     Küçükçekmece'de kullandığı motosikletle kaldırıma çarparak çukura yuvarlanan bir kişi, ağır yaralandı. 
     AA muhabirinin aldığı bilgiye göre, İkitelli'de metal işiyle uğraşan Burak Akdağ 30 , gece işyerinden çıktıktan sonra buluştuğu arkadaşlarından birine ait lüks motosikletle gezinti yaptığı sırada hakimiyeti kaybederek İkitelli Atatürk Bulvarı'ndaki virajda kaldırıma çarptı. Çarpma sırasında bazı bölümleri parçalanan motosikletle, demir korkuluklarla çevrili toprak ve ağaçlık alana fırlayan Akdağ, burada ağaca çarpan motosikletten düşüp çukura yuvarlandı. 
     Burak Akdağ, motorun sesini duyan, çevredeki bazı işyerlerinde güvenlik görevlisi olarak çalışan kişiler ve polis ekiplerince baygın halde yatarken bulundu. Sağlık ekipleri ile çevredekiler ve basın mensuplarının yardımıyla çukurdan çıkarılan Burak Akdağ, Özel Tem Hospital'a kaldırıldı. 
     Burak Akdağ'ın şuurunun kapalı ve sağlık durumunun ağır olduğu bildirildi. 
     Polis, kaza sonrası Akdağ'ın bazı arkadaşlarının ifadesine başvurdu. 
     
</TEXT>
</DOC>
