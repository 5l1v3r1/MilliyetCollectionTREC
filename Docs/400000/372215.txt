<DOC>
<DOCNO> 372215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sonspo19.html </URL>
<DATE> 2005/08/23/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Beşiktaş - Vaduz maçı biletleri satışa çıkarıldı... 
</HEADLINE>
<TEXT>

     Beşiktaş Teknik Direktörü Rıza Çalımbay ile spor direktörü Erdil Arpacı ortak bir açıklama yaparak, Gençlerbirliği maçı sonrası kavga ettikleri haberlerinin doğru olmadığını söylediler. 
     Çalımbay ve Arpacı'nın Beşiktaş'ın resmi internet sitesinde yer alan ortak açıklamalarında, ''Her karşılaşma sonrasında olduğu gibi Gençlerbirliği mücadelesinden sonra da ekip olarak maçla ilgili değerlendirme yaptık. Karşılıklı görüş ve fikir alışverişinde bulunduk. Aramızda asla bir kavga yaşanmadığı gibi yaşanması da mümkün değildir. Beşiktaş'ımızın başarısı için uyum içinde çalışmalarımızı sürdürdüğümüzü kamuoyunun bilgilerine sunarız'' denildi. 
     
     VADUZ MAÇI BİLETLERİ SATIŞA ÇIKARILDI 
     Beşiktaş ile Liechtenstein'ın Vaduz takımları arasında 25 Ağustos Perşembe günü oynanacak UEFA Kupası 2. ön eleme turu rövanş maçının biletleri satışa çıkarıldı. 
     Biletix gişeleri ve Biletix internet sitesinden satışa çıkan biletlerin fiyatları şöyle 
     VIP B ve E üst 200 YTL. 
     VIP A ve F üst 150 YTL. 
     VIP A ve F alt 110 YTL. 
     VIP B ve E alt 135 YTL. 
     VIP C ve D alt 150 YTL. 
     Numaralı orta 110 YTL. 
     Numaralı kenar 90 YTL. 
     Kapalı üst 70 YTL. 
     Kapalı alt 50 YTL. 
     Yeni açık 20 YTL. 
     
     VADUZ YARIN GELİYOR 
     Beşiktaş'ın rakibi Vaduz takımının yarın İstanbul'a geleceği bildirildi. 
     İstanbul'a öğleden sonra gelecek olan Vaduz, akşam da maçın oynanacağı BJK İnönü Stadı'nda son çalışmasını yapacak. 
     
</TEXT>
</DOC>
