<DOC>
<DOCNO> 378491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sonyas03.html </URL>
<DATE> 2005/09/14/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Seksle gelen facia 
</HEADLINE>
<TEXT>

     Kanadalı bir çift, giden otomobilde seks yapmak isteyince olanlar oldu. 13 aracın birbirine girdiği kazada 7 kişi can verdi, 11 kişi ağır yaralandı... 
     Zincirleme trafik kazasında ağır yaralanan Lilian ve Jashua'nın kıyafetlerinin bir bölümünün, olay sırasında üzerlerinde olmadığı açıklandı. Böyle bir kaza ne görüldü ne de duyuldu... Kanada'nın Ontario kentinde bir dost ziyaretine giden Lilian ve Jashua Petterson çifti, yüksek hızda seyreden otomobilin içinde seks yapmaya kalkınca, büyük bir facia yaşandı. Otomobilleriyle Wawa yolunda ilerleyen Lilian ve Jashua, öpüşmeye başladı. Daha sonra cinselliği daha da ileri boyutlara götüren Jashua, otomobilin hakimiyetini kaybetti. Korkuluklara çarpan otomobil, daha sonra önde giden bir araca bindirdi. 
     
     'Uyardık ama dinlemediler' 

     Diğer otomobillerin şoförlerinin de panik yapması sonucu zincirleme kazaya dönüşen olayda, 7 kişi hayatını kaybetti. Aralarından Lillian ve Joshua'nın da bulunduğu 11 kişinin de yaralandığı olayda, 13 araç birbirine girdi. Çiftin yakın bir dostu, "Lillian ve Jashua, daha önce birçok defa otomobilde seks yaparken kaza yapmıştı. Ancak bu defaki kaza korkunç. Onları defalarca uyarmamıza rağmen, bizi dinlemediler" dedi. Polis ilk yaptığı açıklamada, kazadan sonra olay yerine geldiklerinde Lilian ve Jashua'nın kıyafetlerinin büyük bir bölümünün üzerlerinde olmadığını söyledi. 
     
     Otomobiller hurda yığınına döndü 

     Lillian ve Jashua çiftinin neden olduğu kaza sonrasında, otomobiller büyük hasar gördü. 5 yıllık evli olan Petterson çifti, oldukça ilginç fikirleriyle tanınıyordu. Bir inşaat firmasında çalışan Jashua, Lillian'la tanıştıktan 2 gün sonra dünya evine girmişti. 
     
</TEXT>
</DOC>
