<DOC>
<DOCNO> 391681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/sondun23.html </URL>
<DATE> 2005/11/02/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Hamas Ateşkes uzatılmayacak 
</HEADLINE>
<TEXT>

     Hamas, süresi bu yıl sonunda dolacak ateşkesi uzatmaya niyetli olmadığını bildirdi. 
     Hamas sözcüsü Müşir El Masri, İsrail'in Gazze'ye düzenlediği hava saldırısında ölen örgüt üyesi için Cebaliye mülteci kampında düzenlenen cenaze töreninde yaptığı konuşmada, ''Ateşkes bu yıl sonunda bitiyor. Ateşkese sadece bir taraf uymamalı, karşılıklı olmalı'' dedi. 
     El Masri, İsrail'in artan saldırganlığı karşısında, hiç kimsenin, ateşkesin devam edeceğini düşünmemesi gerektiğini belirtti. 
     İsrail'in Gazze'ye düzenlediği hava saldırısında, radikal Filistin örgütlerinden El Aksa Şehitleri Tugayı'nın bir üst düzey üyesiyle birlikte, Hamas örgütünün üst düzey üyelerinden birinin de öldüğü açıklanmıştı. 
     
</TEXT>
</DOC>
