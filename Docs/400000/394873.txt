<DOC>
<DOCNO> 394873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sontur08.html </URL>
<DATE> 2005/11/14/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Diyarbakır'da PKK şovu 
</HEADLINE>
<TEXT>

     Faruk BALIKÇI- Ramazan YAVUZ- Özgür CEBE DİYARBAKIR, DHA 

DİYARBAKIR’da 28 sivil toplum kuruluşunun oluşturduğu Demokrasi Platformu’ tarafından düzenlenen Kürt sorununa demokratik ve barışçıl çözüm’ mitingi, teröristbaşı Abdullah Öcalan ve PKK şovuna dönüştü. Öcalan ve PKK lehine sloganların atıldığı mitingde, PKK ve sözde Konfederalizm flamaları açılırken, kadınlar ellerinde Apo posterleriyle halay çekti. 
     Kent merkezinin İstasyon Meydanı’nda düzenlenen mitinge, Diyarbakır’ın yanı sıra Bitlis, Van, Batman, Mardin, Siirt ve Ağrı’dan gelen yaklaşık 20 bin kişi katıldı. Mitinge katılmak için Elazığ, Bingöl ve Şanlıurfa’dan konvoy halinde gelenlerin kente sokulmadığı ileri sürüldü. Miting alanına sabahın erken saatlerinden itiraben gelenler, 4 ayrı noktada oluşturulan kontrol noktasında üst aramasından geçirilerek miting alanına girebildi. Diyarbakır Büyükşehir Belediye Başkanı Osman Baydemir ve alt kademe belediye başkanlarının da katıldığı mitingte, Dağlara çıkacağız, hesabını soracağız’, Avrupalıyım, Türkiyeliyim, Kürdüm’, Demokratik ve özgürlükçü anayasa istiyorum’, Şemdinli halkı yalnız değildir’, Apo irademizdir’ pankartları açıldı. 
     
     
     DÜZENLEME KOMİTESİNİN UYARISI 

     PKK ve Abdullah Öcalan lehine sloganların atıldığı mitingte, PKK ve sözde Konfederalizm flamaları açılırken, Büyükşehir Belediye Başkanı Osman Baydemir’in miting alanına gelişi sırasında kalabalık, PKK halktır, halk burada’ sloganları yükseldi. Düzenleme komitesi, sık sık yaptığı anonslarla belirlenen sloganlar ve pankartlar dışında slogan atılmaması ve pankart açılmaması uyarısında bulundu. 
     Düzenleme komitesi adına konuşan avukat Ayla Akat, Diyarbakır halkı barış talebini ifade etmeye devam edecek. Kürt sorununun barışçıl çözümü için bu mitingi düzenledik. Kullandığımız her yöntem, demokratik ve barışçıl olmalıdır. 6 yıldır süren barış projesini destekliyoruz. Bizler bunun bir parçasıyız. Şemdinli halkı yalnız değil, bölge halkı onların yanındadır. Kürt sorunu bu ülkenin gündemidir. Tartışılmak zorundadır'' dedi. 
     Daha sonra sahneye çıkan sanatçı Suavi beyaz güvercin uçurarak, Kürt sorununun barışçıl çözümünde samimi olanlar, nerelerde tartıtışıldığını açıkca göstersinler. Kamera arkasında tartışılmasın. Herkesi barış sürecine katılmaya davet ediyorum. Barışa katkıda bulunmak için burdayım. Yaşasın halkların kardeşliği'' diye konuştuktan sonra türkülerini söyledi. 
     
     APO İÇİN 2 DAKİKA OTURDULAR 

     Bağımsız Gençlik inisiyatifi adına konuşan Murat Filiz, Abdullah Öcalan’ın 7 yıldan beri sesisinin kısılmak istediğini öne sürerek, Öcalan’ın üzerindeki tecriti protesto etmek amacıyla meydanda bulunan herkesi 2 dakikalık oturma eylemine davet etti. Bunun üzerine kalabalık 2 dakika oturma eylemi yaptı. 
     
     BAYDEMİR'İN KONUŞMASI 

     Diyarbakır Büyükşehir Belediye Başkanı Osman Baydemir, önce kürtçe kısa bir konuşma yaptıktan sonra kalabalığa Türkçe hitap etti. Baydemir, Türkiye’nin aydınlık geleceği için 7 yıldan beri barış elini uzatmalarına rağmen, Şemdinli’de yanıt verildiğini kaydederek şunları söyledi 
     İnsanların dağdan inmeleri isteniyorsa, bunun hukuki ve siyasal zemininin oluşturulması gerekir. Susurluk’ta çeteyi bir trafik kazası ortayı çıkardı. Şemdinli’deki bir kaza değildir. 7 yıldır uzatılan barış eline Şemdinli halkının artık yeter’ demesidir. Şemdinli Türkiye’nin bir barış sınavıdır. Bu hükümet te diğerleri gibi ürkerse, bu halk diğerleri gibi sizi de çizecektir. Yeter ki samimiyetinize inansın, bu halk çabuk bağrına basar. Kim bu halktan sevgi bekliyorsa, halkın barış ve özgürlük taleplerine cevap vermelidir. Avrupa Birliği de bu sorunun çözümüne ortak olmak zorundadır. Çözümü ertelememelidir. Ancak, tecrit ve izalasyonla barışı sağlayamayız. Halkın katılımıyla sivil projeye ihtiyaç vardır. Sağduyu ile aydınlık geleceğe barışa doğru yürümemiz devam edecektir.'' 
     
     BARIŞ ÖCALAN'LA OLMALI'' 

     Apo’nun avukatı İrfan Dündar da, 1 Haziran’dan sonra Öcalan’ın tecrit edildiğini belirterek, Avukatları olarak önümüze duvar örülmüş, sonuç alamıyoruz. Halkımızın ağır tecrit koşullarını yerle bir edeceğine inanıyoruz. Öcalan, barışın kalıcılaştırılması için yoğun çaba harcadı. Uluslararası güçler ve Türkiye Öcalan’ı devre dışı bırakarak, farklı çözüm arayışına girerek daha da çözümsüzleştiriyor. Barış kültürünü Sayın Öcalan geliştirdi. Farklı arayışlara girmenin anlamı yok. Barış gelişecekse Öcalan ile olmadılır. Öcalan’ın yargılanmasının önü açılmalı ve bağımsız, tarafsız bir mahkemenin oluşturulması gerekir'' dedi. 
     Ahmet Türk ise, Şemdinli’de katillerin enselerinden yakalandığını öne sürerek, Dünya değişim içinde,Ttürkiye de değişmek zorundadır. Jandarma Genel komutanı, Şemdinli’de yakalanan uzatmalı başçavuşu tanıdığını ve akıllı biri olduğunu söylüyor. Bu durum yargıya müdahaledir. Mehmet Ağar ise bu olayı, Çok acemice yapılmış bir olaydır’ diye değerlendiriyor. Soruyorum ustaya, çırakların senin gibi akıllı çıkmadı mı ’ ’ diye konuştu. 
     Demokratik Toplum Partisi Genel Başkanı Aysel Tuğluk da, Şemdinli’deki olayın lokal olmadığını ve karanlık güçler dağıtılmadığı müddetçe toplumsal barışın sağlanamayacağını söyledi. 
     
     MİTİNGDEN SONRA POLİSLE ÇATIŞTILAR 

     Diyarbakır’da düzenlenen Kürt sorununa barışçıl çözüm’ mitinginden sonra 500 kişilik kalabalık, Ofis semti’nden koşuyolu parkına Apo ve PKK lehine slogan atarak yürüdü. Uyarıya rağmen göstericiler yürüyüşe devam edince polis, panzerle kalabalığı dağıtmak istedi. Göstericiler ise taşla karşılık verdi. Polisler bu kez panzeri kendilerine siper ederek takviye istedi. Olay yerine gelen motorize ekipler havaya ateş açarak kalabalığı dağıtmaya çalıştı. Polisin biber gazı da kullanması üzerine kalabalık dağılırken, 10 kişi gözaltına alındı. 
     
</TEXT>
</DOC>
