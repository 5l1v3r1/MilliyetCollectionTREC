<DOC>
<DOCNO> 382828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/soneko14.html </URL>
<DATE> 2005/09/30/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Tüzmen Eylül'de 6.5 milyar dolarlık ihracat yapıldı 
</HEADLINE>
<TEXT>

     Devlet Bakanı Kürşad Tüzmen, 1-29 Eylül tarihleri arasında, 6,5 milyar dolarlık ihracat bulunduğunu kaydederek, bugün tamamlandığında ise yani 1-30 Eylül tarihleri arasında ilk defa yaklaşık, 7 milyar dolarlık ihracat rakamının aylık olarak yakalanmış olacağını bildirdi. 
     Tüzmen, ''Bu da bütün sıkıntılara rağmen, Cumhuriyet tarihinin rekoru olacak'' dedi. 
     Bakan Tüzmen, İhracatçı Birlikleri Yönetim Kurulu Başkanları ile ihracatın sorunları ile ilgili olarak düzenlenen toplantıda yaptığı konuşmada, 7 milyar dolarlık aylık rakama ulaşmanın kolay olmadığının altını çizerek, bu rakamın artış trendini yüzde 18'lere getirdiğini, senelik artışın ise yaklaşık yüzde 17'ye ulaşacağını söyledi. 
     Tüzmen, ilk 9 ayda 1 Ocak-29 Eylül tarihlerinde .1 milyar dolarlık ihracat rakamına ulaşıldığını kaydederek, 12 ayda ise 72 milyar dolarlık rakamın aşılmış olacağını belirtti. 
     İthalatta da hızlı bir büyüme trendinin devam etmesine rağmen, ihracat artışı ile ithalat artışının nerede ise başa baş noktaya erişmiş olduğunu kaydeden Tüzmen, şöyle devam etti 
     ''İthalatın yükü ağır olduğu için, dış ticaret açığının da 40 milyar dolara ulaşması muhtemel. Bu da yüzde 20-22'ye denk geliyor. Yani rahat çevirebileceğimiz bir oran. Bu sene program hedefi 71 milyar dolar ama, 72 milyar doları inşallah aşacağız.'' 
     
     İHRACAT RAKAMLARI 
     İhracat Genel Müdürlüğü verilerine göre, 1-29 Eylül tarihleri arasında geçen yılın aynı dönemiyle karşılaştırıldığında yüzde 17.9 artan ihracat, 6 milyar 495 milyon 606 bin dolara ulaştı. 
     Söz konusu tarihlerde tarım sektörünün ihracatı yüzde 45,5 artarak 1 milyar 112 milyon 6 bin dolar, sanayi sektörünün ihracatı yüzde 13,4 artarak 5 milyar 257 milyon 675 bin dolar, madencilik sektörü ihracatı ise yüzde 14,7 artarak 125 milyon 278 bin dolar oldu. 
     1 Ocak-29 Eylül tarihleri arasında ihracat bir önceki yılın aynı dönemine göre yüzde 17 artış ile milyar 55 milyon 310 bin dolar olurken, tarım sektörünün ihracatı yüzde 29,6 artarak 6 milyar 618 milyon 677 bin dolar, sanayi sektörünün ihracatı yüzde 15,2 artarak 45 milyar 326 milyon 989 bin dolar, madencilik sektörü ihracatı ise yüzde 28,9 artış ile 1 milyar 109 milyon 644 bin dolar oldu. 
     İhracat Genel Müdürlüğü verilerine göre, son 12 aylık ihracat rakamı ise 71 milyar 736 milyon 659 bin dolara ulaştı. 
     
</TEXT>
</DOC>
