<DOC>
<DOCNO> 390839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/son/sondun11.html </URL>
<DATE> 2005/10/30/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Basın Bush'un başı büyük belada 
</HEADLINE>
<TEXT>

     BBC, AFP 

Halk desteği eriyen Bush, son skandalla zor günler yaşıyor. Eski ABD Büyükelçisi Joseph Wilson'ın eşi Valerie Plame'nin CIA ajanı olduğunun basına sızdırılması skandalında Başkan Yardımcısı Dick Cheney'nin yardımcısı Lewis Libby'nin suçlanması, ABD ve Avrupa basınında geniş yer buldu. Medya, ABD Başkanı Bush'un çok zorda kaldığında hemfikir. 
     USA Today Libby'ye yöneltilen suçlamalar, köşeye sıkışan Beyaz Saray'a vurulan ağır darbe. 
     New York Times İddianame, Cheney ile Libby'nin Plame'nin çok gizli statüsünde ajan olduğunu bildiğini ve gizli bilgiye ulaşma yetkilerini Irak savaşını haklı çıkarmak için kötüye kullandıklarına işaret ediyor. Suçlamalar açıklandıkça, olay giderek daha ciddi bir hal alıyor. Mahk miyet ya da aklanma ile sonuçlansa bile, bu olay hataların örtbas edilmesinin, hatalardan çok daha ciddi sonuçlar doğurmasının bir örneği olarak Washington tarihine geçecektir. 
     Washington Post Libby, ABD tarihinin en güçlü başkan yardımcısı olan Cheney'yle birlikte Irak politikasını çizdi. İkili, Pentagon'daki müttefikleriyle birlikte çalışıp Dışişleri'nin muhalefetine rağmen Saddam'ın devrilmesi fikrini benimsetti. İkisinin de, ABD'nin kitle imha silahı tehdidi altında olduğu ve CIA istihbaratına güvenilemeyeceği takıntısı var. Cheney ile Savunma Bakanı Rumsfeld, Libby ile de Rumsfeld'in eski yardımcısı Wolfowitz çok yakın dost. Libby'nin skandalda oynadığı kritik rol, Başkan Yardımcısı'nın Washington'ı yönlendirdiğinin kanıtı. Bush için haberler kötü ve daha da kötüye gidecek. Rove da suçlanırsa, ABD Başkanı sağ kolunu kaybedecek. 
     Financial Times Plame olayı, utanç duvarında eski başkanlardan Nixon'ın Watergate, Reagan'ın Nikaragua'daki Contra ve Clinton'ın Whitewater skandalları arasında bir yere konulacaktır. 
     Liberation Irak Savaşı zayıf gerekçeleri ve yetersiz hazırlığıyla Bush'un ikinci başkanlık döneminin altını oyuyor. 
     Tagesspiegel Skandaldaki asıl soru, Beyaz Saray'ın uydurma gerekçelerle ABD'yi Irak'ta savaşa sürükleyip sürüklemediğidir. 
     El Mundo ABD tarihinde bazı skandallar var. Ama yüksek bir destekle seçilip, ardından bu kadar hızlı düşen bir örnek bulmak çok zor. 
     
</TEXT>
</DOC>
