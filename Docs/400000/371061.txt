<DOC>
<DOCNO> 371061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/siyaset/axsiy01.html </URL>
<DATE> 2005/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zana grubu' PKK'ya ateşkes çağrısı yaptı 
</HEADLINE>
<TEXT>


Zana'ların PKK'ya yaptığı çağrıda, "PKK, en kısa sürede koşul, süre içermeyen eylemsizlik, ateşkes kararı alarak, sorunu tartışma zemini sağlamalıdır" denildi 

ANKARA Milliyet 


Demokratik Toplum Hareketi DTH , terör örgütü PKK'ya, "koşul ve süre içermeyen eylemsizlik, ateşkes kararı" çağrısında bulundu. Eski DEP'li Leyla Zana ve arkadaşlarının öncülüğünde partileşme çalışmaları son aşamaya gelen DTH'nin Koordinasyon Kurulu'nca yapılan açıklama şöyle 

Erdoğan'a vurgu 
ATEŞKES KARARI ALMALI Geçmişte benzer söylemlerin arkası gelmemesine, acılı bir dönem yaşanmasına rağmen günümüz koşulları çok daha farklıdır. 
PKK Kongra-Gel'in Erdoğan'ın yaptığı açıklamalar ve Türkiye demokratik kamuoyunun genel beklentilerini dikkate alarak, en kısa sürede koşul ve süre içermeyen bir eylemsizlik, ateşkes kararı alarak, sorunun şiddet ve çatışma ortamı dışında tartışılabileceği demokratik bir zeminin sağlanması, ertelenemez, yaşamsal ve genel bir beklentidir. 
Şiddetten arınmış bir siyasal iklim oluşturulmadan sorunun tartışılma olanağı ne yazık ki yoktur. Başta ana muhalefet partisi olmak üzere çatışmalı ortamdan rant sağlamayı düşünen tüm siyasal akımların tutumlarını gözden geçirmesini, kışkırtmalardan uzak söylem geliştirmesini bekliyoruz. 

Yeni dönemin mesajları 
ZAMAN GÖSTERECEK Başbakan Erdoğan'ın son günlerde Kürt sorununun demokratik çözümüne ilişkin yaptığı açıklamaların, Türkiye'de yeni bir dönemin başlangıcının güçlü mesajları olduğunu düşünüyoruz. 
Kürt sorununda Başbakan'ın şahsında bir ezberin bozumu olduğu kanısındayız. Kuşkusuz bu demokratik çıkışın bir devlet politikası olup olmadığı, devlet politikasına dönüşüp dönüşmeyeceğini zaman gösterecek. 

Başbakan siyasi açılım yaptı 

FEDAK RLIĞA HAZIRIZ Bu sürecin kalıcı olması için her türlü fedak rlığı yapmaya hazırız. Ya hep birlikte kazanmak ya da hep birlikte kaybetmekle karşı karşıyayız. Bu nedenle sürece yaklaşım bireysel ve partisel değil, insani ve vicdani olmalıdır. Binlerce cana kayba neden olan çatışmalı döneme son verilmesi sadece bizim değil, Türkiye toplumunun özlemidir. 
CESUR BAŞBAKAN Bu aşamada yapılması gereken Başbakan ve AKP hükümetinin Kürt sorununun barışçıl çözümüne ilişkin politikalarına oy kaygıları ile karşı çıkmak değil, çözüme katkı sunmaktır. Başbakan'ın açıklamalarını cesur, kararlı, sürekli, tutarlı ve süreç içinde içi doldurulabilecek siyasal açılımlar olarak algılıyoruz. Tutarlılık, cesaret ve içtenlik ancak zamanla anlaşılabilecektir. 


</TEXT>
</DOC>
