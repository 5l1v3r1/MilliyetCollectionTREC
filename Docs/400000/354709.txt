<DOC>
<DOCNO> 354709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sondun40.html </URL>
<DATE> 2005/06/23/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
ABD, askerlerinin Irak'tan çekilmesi konusunda takvim vermiyor 
</HEADLINE>
<TEXT>

     ABD Savunma Bakanı Donald Rumsfeld, Amerikan askerlerinin Irak'tan çekilmesi konusunda takvim vermeyi reddetti. 
     Rumsfeld, Senato Silahlı Kuvvetler Komitesi oturumundaki konuşmasında, bazı Demokratların, Bush yönetiminin ABD'nin Irak'tan çekilmesi konusunda takvim vermesi çağrısını reddederek, ''Bu bir hata olur'' dedi. 
     ''Savaşta zaman asla tahmin edilemez'' diyen Rumsfeld, ''Söz verilmesi asla olmaz. Bu savaşı kaybettiğimizi söyleyenler yanılıyor. Kaybetmiyoruz'' dedi. 
     Donald Rumsfeld, ABD eğitimi alan Irak güvenlik güçlerinin, kendi ülkelerini koruyuncaya kadar Amerikan askerlerinin Irak'tan çekilmemesi uyarısında bulundu. 
     Irak güvenlik güçlerinin eğitimi sürecinde ilerleme sağlandığını belirten Rumsfeld, ''Bu güçlerin gitmesi gereken yol var ama ilerleme sağlandı. Başarı kolay olmayacak, sabır isteyecek'' dedi. 
     ABD Savunma Bakanı Rumsfeld, konuşmasında, Irak'ta ocak ayındaki seçimleri, ekonomik gelişmeleri ve güvenlik güçlerinin giderek gelişmesini 12 ayda elde edilen başarılar olarak gösterdi. 
     Demokratlar, Irak'taki Amerikan askerlerinin gelecekteki varlığına açıklık getirilmesini istiyor. 
     
</TEXT>
</DOC>
