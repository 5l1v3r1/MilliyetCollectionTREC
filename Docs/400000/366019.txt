<DOC>
<DOCNO> 366019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sondun10.html </URL>
<DATE> 2005/08/01/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Çekilme karşıtlarını engellemek için 25 bin polis ve asker 
</HEADLINE>
<TEXT>

     İsrail'in, Gazze'den çekilmeye karşı olan göstericilerin Guş Katif Yahudi yerleşkesine doğru yürüyüşünü engellemek için, ülkenin güneyine 25 bin polis ve askeri konuşlandırmaya başladığı bildirildi. 
     Güvenlik kaynakları, göstericileri engellemek için İsrail'in güneyine 17 bin asker ile 8 bin polis ve sınır muhafızının konuşlandırılmaya başlandığını belirtti. 
     Yürüyüşü düzenleyen Yahudi yerleşimcileri temsil eden Yesha Konseyi, ''Gazze Şeridi'nden çekilme planını baltalamak amacıyla'' yarın akşam güneydeki Sderot kentinde başlayacak ''dev gösteri''ye katılma çağrısında bulunmuştu. 
     Yesha tarafından düzenlenen yürüyüş, aşırı milliyetçilerin bu yürüyüş sayesinde, geri çekilmeyi engellemek amacıyla yerleşkelere girebileceği endişesiyle geçen hafta yasaklanmıştı. 
     Yerleşimciler ve destekçileri, İsrail hükümetinin bu ay ortasında başlayacak geri çekilme uygulamasını engellemek amacıyla çeşitli eylemler düzenliyorlar. 
     
</TEXT>
</DOC>
