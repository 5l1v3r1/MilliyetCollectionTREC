<DOC>
<DOCNO> 380492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/yazar/yilmaz.html </URL>
<DATE> 2005/09/22/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Eğitim üzerinden demokrasi tartışması 
</HEADLINE>
<TEXT>


Hükümetin iktidara geldiği günden bugüne 60 bin derslik yapılmış. Milli Eğitim Bakanlığı bu okulları kime yaptırmış, nasıl ihale etmiş Bunlar tartışılıyor. Hükümet ise milli eğitimde fiziki yapılaşmayı "Cumhuriyet tarihinin en büyük okullaşma hamlesi" olarak anlatıyor. 
Milli Eğitim Bakanı Hüseyin Çelik, iki gün üst üste memleketi Van'da hayırseverlerin yaptırdığı bir okulun temelini attı, diğerinin ise açılışını yaptı... Van Ferit Melen Havalimanı'ndaki polislerin yakasında bile, önceki gün toprağa verilen meslektaşlarının fotoğrafı takılıyken, eğitimi yalnızca öğretim sorunu olarak görmek hiç kimse için mümkün olmadı. 
Başbakan Tayyip Erdoğan'ın yakın dostu ve Av. Münci İnci'nin, 1971 yılında çıktığı memleketi Van'da yaptırdığı, "Bilişim Teknolojileri Meslek Okulu" temel atma törenine katılan Çelik, "diplomalı hortumculara ve teröristlere" vurgu yapıyor. Van'ın Çaldıran ilçesinde de Rixos Otelleri'nin kurucusu Fettah Tamince'nin okulunun açılışını da yapan Çelik'in kahvaltı davetine katıldık. İl canlı hayvan ve kaçak mazotun girdiği sınır komşusu İran ile ekonomik çıkış aranıyor biraz turizm, biraz da KOBİ gücüyle... 

Demokrasi yozlaştırılıyor 
Van'daki törende Vali Vekili Haldun Aksalman'ın konuşması, alışık olduğumuz bir okul temel atma töreni kapsamını aşıyordu. Aksalman'ın mesajları ise şöyle 
Şiddet, eğitim sistemimizde yer edinen dogmatizmden kaynaklanıyor. Ölmeye ve öldürmeye razı bir insan tipi ortaya çıkıyor. Farklı görüş ve inançlara paranoyak biçimde yaklaşanlar vatan hainliği ve vatanseverlik kampları oluşturuyorlar.Demokrasi, iktidar ve muhalefet güçleri tarafından yozlaştırılıyor. Topluma güvensizlik aşılanıyor. Anayasalara bakalım. 1960 Anayasası demokrasiyi iktidardan korumak için, 1980 Anayasası iktidarı demokrasiden korumak için yazılıyor. Politika ve politikacılara güvensizlik beliriyor. Politik tarihimiz bu yargıyı haklı kılacak örnekler veriyor.Kültürel farklılıklar sorun olarak çıkarılıyor. Kent-kır, laik-İslam, geleneksel-çağdaş yaşam kültürleri gibi zıtlıklar gençlere bombardıman oluyor.Siyasal sisteme güvensizlik şiddeti meşrulaştırıyor. Çağdaş yaşamın gereği sistematik çözümleri kabul etmiyor insanımız.Ekonomik yetersizlikler nedeniyle, gençler geleceğe güven duymuyorlar. 

Ekonomi ve güvenlik 
Geçtiğimiz aylarda Microsoft'un kurucusu Bill Gates gibi, İrlanda eski Başbakanı ve AB'nin Washington Büyükelçisi John Bruton'u Türkiye'ye davet eden İmedya Yönetim Kurulu Başkanı İnci'nin "bilişim teknolojilerine" ilgisi rastlantısal değil. Rastlantısal olmayan bir başka karşılaşma da, törene İl Jandarma Alay Komutanı Hamit Özdemir ve 6. Hudut Alay Komutanı Naim Babüroğlu'nun katılması. Van'da son günlerde PKK'nın terör eylemleri ile ilgili hükümet ve güvenlik güçleri kanadında farklı hassasiyetlerin ortaya çıktığı seziliyor. Çeşitli illerden yola çıkıp İnegöl'e kadar giden Abdullah Öcalan posterli otobüslerin, Van'dan hareketine "izin" verilmesinden, şehir içinde yapılan PKK yanlısı gösteriler karşısında Vali iznine bağlı müdahale koşuluna kadar çeşitli örnekler veriliyor. Soru şu Terör örgütünün başı Apo'yu övmek, desteklemek demokratik bir hak olabilir mi Bu sorunun "çözümü de" barındıran yanıtını istiyorlar. 



</TEXT>
</DOC>
