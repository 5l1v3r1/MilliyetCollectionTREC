<DOC>
<DOCNO> 385836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sonspo08.html </URL>
<DATE> 2005/10/11/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Anelka Artık bu hakem konusunu rafa kalkmalı... 
</HEADLINE>
<TEXT>

     Hiçbir maçta hakemlere saygısızlık etmediğini ve bundan sonra da etmeyeceğini belirten Anelka, 'Artık bu hakem konusu rafa kalkmalı' dedi. 
     
     Saygı duyacağım’ 

     Konyaspor'a attığı gayri nizamı gol konusunun hala gündemde tutulması, Nicolas Anelka’yı bezdirdi. Fenerbahçe ile yaptığı sözleşmede kulübün örf ve adetlerine uyacağı, hakemlere sonuna kadar saygı duyacağı maddelerinin yer aldığını ifade eden Fransız yıldız, Şu ana kadar oynadığım maçlarda hiçbir zaman hiçbir hakeme saygısızlıkta bulunmadım. Bundan sonra da bulunmayacağım. Bu hakem konusunun artık rafa kaldırılmasını istiyorum. Çünkü herkes birgün hata yapabilir'' diye konuştu. 
     
     Taraftardan isteği 

     Hem takıma hem de Türk insanına iyice alıştığını vurgulayan Anelka, şunları söyledi Bu durum futboluma da olumlu yansıdı. Fenerbahçeli futbolcular olarak taraftarımızdan bir tek isteğimiz var Maçlarda küfür etmesinler. Top rakipteyken ıslıklasınlar, bizdeyken uğultu ve marşlarla destek versinler. O zaman bizim de enerjimiz artacak. Schalke ile üst üste oynayacağımız iki maç kolay geçmeyecek. Ama hem burada hem Almanya’da taraftar desteğiyle gülen biz olacağız.'' 

     
</TEXT>
</DOC>
