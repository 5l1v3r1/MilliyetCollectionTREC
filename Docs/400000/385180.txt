<DOC>
<DOCNO> 385180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/guncel/gun15.html </URL>
<DATE> 2005/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya Atık Zararsız 
</HEADLINE>
<TEXT>


MEHMET ÇİFTÇİ İspanya DHA 

İspanya Bilimsel Araştırmalar Yüksek Konseyi CSIC , İskenderun Körfezi'nde batan İspanyol bandıralı "MV Ulla" gemisinde bulunan atıkların, zehirli olmadığını öne sürdü. 
CSIC'den yapılan açıklamada, Ulla gemisinden alınan numuneler üzerinde yapılan ilk bilimsel incelemelerde atıkların toksit maddeler içerdiği yönünde herhangi bir bulguya rastlanmadığı belirtildi. CSIC, Ulla gemisinin battığı İskenderun Körfezi'nden 2 farklı bölgeden toz kömürü numuneleri aldıklarını ve yapılan ayrıntılı incelemelerde sanılanın aksine bu maddelerin canlılar üzerinde herhangi bir tehlike taşımadığı kanaatine varıldığını kaydetti. İspanyol bilim adamları bu durumda Körfez'in zehirlenme tehlikesi taşımadığını savundu. 


</TEXT>
</DOC>
