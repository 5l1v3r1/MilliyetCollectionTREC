<DOC>
<DOCNO> 396725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/soneko35.html </URL>
<DATE> 2005/11/21/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa günü tarihi rekorla tamamladı... 
</HEADLINE>
<TEXT>

     İMKB Ulusal 100 Endeksi, 2. seansta 180.81 puan artarak 35,654.99 puandan kapandı. Endeks böylece yaklaşık 1.5 ay önceki zirvesini aşmış oldu. 
     Hisse senetleri 2. seansta, ortalama yüzde 0.51 oranında değer kazandı. 
     İlk seanstaki 159.87 puanlık artış dikkate alındığında, Borsa endeksi günün tamamında 340.68 puan yükseldi. Hisse senetlerinin günlük ortalama değer kazancı yüzde 0.96 oldu. 
     İMKB, bundan önceki tarihi kapanışını 4 Ekim 2005 tarihinde 35,625 puanı görerek gerçekleştirmişti. 
     Endeks 2. seansa, 19.68 puan artarak 35,493.86 puandan başladı. Seansın ilk yarısını 35,597.04 puandan geçen endeks, seans içinde en düşük 35,372.60 puana kadar gerilerken, en yüksek olarak da 35,716.71 puanı gördü. 
     2. seans kapanışında, mali endeks 285.89 puan artarak 55,245.40 puana, sanayi endeksi 108.78 puan artarak 27,695.01 puana ve hizmetler endeksi de 84.06 puan artarak 17,281.34 puana yükseldi. 
     Böylece ilk seansa göre, mali grup hisseler ortalama yüzde 0.52, sanayi grubu hisseler yüzde 0.39 ve hizmetler grubu hisseler yüzde 0.49 oranında değer kazandı. 
     2. seansta işlem gören toplam 308 hisse senedinden 143'ü değer kazandı, 96'sı değer yitirdi, 69 hisse senedinin fiyatında değişiklik olmadı. 
     2. seansta, 612 milyon 929 bin 883 YTL'lik işlem hacmi kaydedildi. Günlük işlem hacmi, 1 milyar 177 milyon 19 bin 352 YTL olarak hesaplandı. 
     2. seansta Vakıfbank, Turkcell, Tüpraş, Garanti Bankası ve İş Bankası C , en çok işlem gören hisse senetleri oldu. 
     
</TEXT>
</DOC>
