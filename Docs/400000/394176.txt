<DOC>
<DOCNO> 394176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sontur13.html </URL>
<DATE> 2005/11/11/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
65 yaşındaki aşık 23 yaşındaki kadını uykuda kurşunladı 
</HEADLINE>
<TEXT>

     ŞAHİN ÖZER Adana DHA 

Adana’nın Ceyhan İlçesi’nde yakınlarının yardımıyla yaşayan Şahin Selçuk 65 , uğruna eşinden boşanmayı göze aldığı ancak kendisiyle evlenmeyi istemeyen 2 çocuk annesi Zeynep Çoksert’i 23 uyurken kurşunlayarak öldürdü. 
     İlçeye bağlı Yalak Köyü’nde oturan 5 çocuk babası Selçuk, 2001'de Sarıgül ailesinin o tarihte 19 yaşında olan kızları Zeynep’i ailesinden istedi. Selçuk’a, evli ve yaşının büyük olması nedeniyle "red" cevabı verildi. Zeynep'in "evet" demesi halinde eşini de boşayabileceğini söyleyen Selçuk, aileyi ve kızlarını ikna edemedi. Zeynep, Adana’da oturan ve o tarihte 25 yaşında olan Bülent Çoksert ile evlendi. 
     Bu evliliklerinden 2 çocukları dünyaya gelen Çoksert çifti, önceki gün ziyaret amacıyla Yalak Köyü'ne gitti. Birlikte akşam yemeği yiyip sohbet eden Çoksert ailesi ve akrabaları, geç saatlerde yatmak üzere odalarına çekildi. Saat 05.00 sıralarında ailenin evine gelen Selçuk, Zeynep ve Bülent Çoksert çiftini, çocuklarıyla birlikte uyuduğu odanın penceresinden bir süre izledikten sonra tabancasını çekerek genç kadına ateş etti. Başına ve vücuduna isabet eden 5 kurşunla ağır yaralanan Çoksert, götürüldüğü hastande kurtarılamadı. Jandarma, kaçan katil zanlısı Selçuk’u arıyor. 
     
</TEXT>
</DOC>
