<DOC>
<DOCNO> 396115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sonspo30.html </URL>
<DATE> 2005/11/18/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
FIFA'nın soruşturmasının bugün başladığı iddia edildi... 
</HEADLINE>
<TEXT>

     Mehmet Özdemir bildiriyor 

Flamanca yayın yapan resmi Belçika Televizyonu VRT'nin teleteks sayfasındaki haberde, Türkiye-İsviçre karşılaşmasını yöneten Belçikalı hakem Frank De Bleeckere ve yardımcılarının Zürih kentine ulaştığı ve Uluslararası Futbol Federasyonları Birliği'nin FIFA soruşturmayı bugün başlattığı iddia edildi. 
     Haberde, karşılaşmanın FIFA gözlemcisi Mario van der Ende'nin, maçın hakemleri hakkındaki raporunun olumlu olduğu, hakem üçlüsünün yanlış bir yönetim göstermediği ve olaylar nedeniyle suçlanamayacağı kaydedildi. 
     Türkiye'nin kaderinin Belçikalı hakemlerin elinde bulunduğuna dikkat çekilen haberde, FIFA'daki soruşturmada orta hakem ve yardımcılarına maç sırasında ve sonrasında gördüklerinin sorulduğu, verecekleri bilgilerin Türkiye'nin alacağı cezayı etkileyeceği ifade edildi. 
     
</TEXT>
</DOC>
