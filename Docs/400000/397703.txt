<DOC>
<DOCNO> 397703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sonspo29.html </URL>
<DATE> 2005/11/24/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Cavcav'ın cezası kaldırıldı 
</HEADLINE>
<TEXT>

     Futbol Federasyonu Tahkim Kurulu, Gençlerbirliği Kulübü Başkanı İlhan Cavcav'a verilen 20 gün hak mahrumiyeti cezasını kaldırdı. 
     Kurul, bugün yaptığı toplantıda, Cavcav'ın, Profesyonel Futbol Disiplin Kurulu PFDK tarafından, ''sportmenliğe aykırı beyanatları'' nedeniyle verilen 20 gün hak mahrumiyeti cezasına yaptığı itirazı görüştü ve cezanın kaldırılması kararını aldı. 
     Bu arada, Ankaraspor maçında rakibine yönelik eylemi nedeniyle PFDK tarafından 2 maç müsabakalardan men cezası verilen Gaziantepsporlu futbolcu Kirita'nın cezası da Tahkim Kurulu tarafından 1 maça indirildi. 
     Öte yandan, geçen sezonki Akçaabat Sebatspor-Kayserispor maçında yaşanan yasa dışı bahis skandalına adları karışan ve PFDK tarafından çeşitli sürelerle müsabakalardan men cezasına çarptırılan futbolcuların Tahkim Kurulu'na yaptıkları itiraz için gelecek hafta duruşmalı toplantı yapılacak. 
     Futbolcular, 1 Aralık Perşembe günü saat 15.00'te başlayacak toplantıda dinlenecek ve ardından itirazları değerlendirilecek. 
     PFDK, bahis skandalına adları karışan futbolculardan Trabzonsporlu Gökdeniz Karadeniz'e 10, Ogün Temizkanoğlu Akçaabat Sebatspor , Bayram Toysal Kayserispor ve Metin Aktaş'a Kayserispor 12'şer, Ali Şen Kandil'e de Kocaelispor 8 ay müsabakalardan men cezası vermişti. 
     
</TEXT>
</DOC>
