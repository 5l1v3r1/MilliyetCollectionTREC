<DOC>
<DOCNO> 376455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sonspo03.html </URL>
<DATE> 2005/09/07/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Gökdeniz milli maç dönüşü ifade verecek... 
</HEADLINE>
<TEXT>

     Bahis skandalına adı karışan ve ceza kuruluna verilen Gökdeniz'in, milli maç dönüşünde federasyona ifade verecek olması sıkıntı yarattı. 
     
     Dönüşte İstanbul’da 

     Geçtiğimiz sezon oynanan Akçaabat Sebatspor-Kayserispor karşılaşmasına ilişkin bahis skandalı kapsamında adı gündeme gelen Trabzonsporlu Gökdeniz Karadeniz’in Futbol Federasyonu’na ifade vereceğinin açıklanması, Bordo-Mavili camiada tepkiyle karşılandı. Ukrayna ile oynanacak kritik müsabakadan sonra İstanbul’a gelmesi beklenen tecrübeli yıldız, burada yetkililerce karşılanacak ve merak edilen sorulara yanıt vermesi istenecek. 
     
     Terim Erteleyin’ dedi 

     Gökdeniz’in aslında geçtiğimiz hafta başında federasyona devat edilmesinin planlandığı, ancak Milli Takımlar Teknik Direktörü Fatih Terim’in talebi üzerine bu konunun Ukrayna sınavının sonrasına ertelendiği vurgulandı. Terim’in, Takımın konsantrasyonunun hiçbir şekilde bozulmasını istemiyorum. O nedenle bu işi şimdilik erteleyelim'' dediği öğrenildi. Bu konunun Gökdeniz tarafından da duyulduğu ve başarılı futbolcunun moralinin bozuk olduğu bildirildi. 
     
     Hocası da rahatsız 

     Trabzonspor’da teknik heyet ve yönetimin de konunun kamuoyuna yansımasından bir hayli rahatsız olduğu öğrenildi. Karadeniz ekibinin hocası Şenol Güneş, olayın bir kez daha gündeme gelmesinden ötürü tepki koyarken, oyuncusuna güvendiğini ve yaptığı görüşmenin ardından olaya tam manasıyla nokta koyduğunu açıkladı. Yöneticilerin ise bundan sonrası için ne tür bir tutum sergileyeceği merakla bekleniyor. 
     
     İfadesini verecek’ 

     Trabzonspor Başkanı Atay Aktuğ, Gökdeniz konusuyla ilgili olarak FANATİK’e konuştu... Kendileri açısından hiçbir problemin olmadığının altını çizen Aktuğ, şunları söyledi Gökdeniz, çağrıya uyacak, gidecek ifadesini verecek. Bu konuda herhangi bir pürüz olmayacak. Sonuç itibarıyla çok rahatım. Çünkü ben futbolcuma inanıyor, güveniyorum. Olay ilk patladığında Gökdeniz ile konuşup gerçekleri ondan dinledim. O da bana kesinlikle böyle bir işin içinde olmadığını söyledi. Trabzonspor Kulübü olarak oyuncumuzun sözüne önem veririz.'' 

     
</TEXT>
</DOC>
