<DOC>
<DOCNO> 380263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/soneko34.html </URL>
<DATE> 2005/09/21/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Kapıkule'de ihracat arttı... 
</HEADLINE>
<TEXT>

     Edirne'nin Kapıkule Gümrük Kapısı'nda yılın 8 ayında gerçekleşen yolcu beraberi ihracatı, bir önceki yıla göre artarak, 134 milyon doları geçti. 
     AA muhabirinin edindiği bilgiye göre, 2004 yılında Kapıkule gümrüğünden 12 ayda toplam 2 milyon 161 bin 342 kişi giriş, 2 milyon 129 bin 404 kişi çıkış yaptı. 2005 yılının ilk 8 ayında ise bu rakam giren yolcuda 1 milyon 726 bin 99, çıkan yolcuda ise 1 milyar 627 bin 73 olarak gerçekleşti. 
     Kapıkule'den Türkiye'ye giriş yapan otomobil sayısının geçen yılın 12 ayı boyunca 437 bin 841, çıkan otomobilin ise 428 bin 952 olduğunu bildiren yetkililer, bu yılın ilk 8 ayında bu sayının artarak 3 bin 185 otomobilin giriş, 332 bin 843 otomobilin çıkış yaptığını belirtti. 
     Kapıkule gümrük kapısı'nda yılın 8 ayında gerçekleşen yolcu beraberi ihracatı, bir önceki yıla göre artarak, 134 milyon doları geçtiğini anlatan yetkililer, ''2004 yılı boyunca yolcu beraberi ihracatı 190 milyon 242 bin 11 dolar olarak gerçekleşti. Ancak kıyaslama yapmak gerekirse, geçen yılın 8 ayında 132 milyon 116 bin 738 dolarlık ihracat yapılan gümrükte, bu yılın aynı döneminde 134 milyon 569 bin 858 dolarlık ihracat yapıldı'' dedi. 
     Bu arada Kapıkule Gar Gümrük Müdürlüğü'nde ise geçen yıl boyunca 956 milyon 111 bin 179 dolar ithalat, 94 milyon 621 bin 550 dolarlık ihracat yapıldığı belirtildi. 
     Bu yılın 8 ayı boyunca ise yapılan ithalatın 196 milyon 6 bin 929 dolar, ihracatın ise 60 milyon 187 bin 818 dolar olarak gerçekleştiği kaydedildi. 
     
</TEXT>
</DOC>
