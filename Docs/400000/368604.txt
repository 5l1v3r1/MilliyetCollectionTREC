<DOC>
<DOCNO> 368604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sondun41.html </URL>
<DATE> 2005/08/10/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Onbinlerce İsrailli çekilmeyi durdurmak için dua ediyor... 
</HEADLINE>
<TEXT>

     srail’de, hükümetin Gazze Şeridi’nden çekilme planına karşı olan onbinlerce kişi, İplanın uygulanmaması için dua ediyor. 
     Polis kaynakları, aşırı dinci Şas partisinin ruhani lideri Ovadia Josef ve önde gelen diğer din adamlarının da katıldığı, Ağlama Duvarı’nda yapılan ayine 50 bin dolayında kişinin katıldığını söylediler. 
     Bölgede önlem alan polisin Eski Kent’in çevresindeki sokakları trafiğe kapattığı kaydedildi. 
     İsrail’de aşırı dinciler, çekilmenin, kutsal kitapları Tevrat’a ihanet ve 2000 yılından bu yana süren Filistin İntifadası’na ödül anlamına geldiğini savunuyor. 
     İsrail, Gazze Şeridi’ndeki 21 yerleşkeden gelecek hafta çekilmeye başlayacak. 
     
     ÖZÜR 

     Bu arada, İsrail Cumhurbaşkanı Moşe Katzav, bu akşam yaptığı ulusa sesleniş konuşmasında, 17 Ağustos’tan itibaren Gazze Şeridi ile Batı Şeria’nın kuzeyinden tahliye edilecek yerleşimcilerden "özür" diledi. 
     Katzav, televizyonlardan yayımlanan konuşmasında, "Gazze Şeridi ile Batı Şeria’nın kuzeyindeki dört yerleşim biriminde bunca yıldır yaşadıktan sonra evlerinizi terk etmeniz istendiği için, sizden İsrail devleti adına özür diliyorum" dedi. 
     
</TEXT>
</DOC>
