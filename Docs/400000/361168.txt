<DOC>
<DOCNO> 361168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sontur47.html </URL>
<DATE> 2005/07/14/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Çatalca'da 1 kişi boğuldu, 1 kişide kayboldu... 
</HEADLINE>
<TEXT>

     Çatalca’da denize giren bir kişi boğuldu, bir kişi de kayboldu. 
     Karaburun Köyü sahilinde denize giren Mehmet Ç’nin çırpındığını görenler yardım etmek istedi. Ancak dalgalar arasında kaybolan bu kişinin cesedi daha sonra balıkçı barınağı önünde bulundu. 
     Bu arada, Karaburun Köyü sahilinde denize giren Erkan U. dalgalar arasında kayboldu. Bu kişiyi arama çalışmalarının sürdüğü belirtildi. 
     Öte yandan, denize girmek için gittiği Silivri’de otomobilini park eden M.U, aracının yanına geldiğinde sol camın kırılıp içinden hırsızlık yapıldığını fark etti. 
     Aracın torpido gözündeki 1 tabanca ile polis kimliğini çalan hırsız ya da hırsızların yakalanmasına çalışıldığı belirtildi. 
     Büyükçekmece’de de Önder D. adlı kişinin sahile bağladığı 4.5 metre uzunluğundaki tekne çalındı. 
     Olaylara ilişkin soruşturmalar sürdürülüyor. 
     
</TEXT>
</DOC>
