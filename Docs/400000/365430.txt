<DOC>
<DOCNO> 365430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sonspo05.html </URL>
<DATE> 2005/07/29/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Bugün kura günü... Trabzon'a Rangers çıktı, Beşiktaş'a kolay lokma .. 
</HEADLINE>
<TEXT>

     2004-2004 sezonunu 4. sırada tamamlayarak Türkiye’yi UEFA Kupası’nda temsil etme hakkını kazanan Beşiktaş'ın UEFA Kupası ikinci ön eleme turundaki rakibi Liechenstein'ın Vaduz takımı oldu. İsviçre'nin Nyon kentinde yapılan kura çekimine göre Beşiktaş 2. ön eleme turu ilk maçını deplasmanda 11 Ağustos Perşembe, rövanş karşılaşmasını ise 25 Ağustos Perşembe günü İstanbul’da yapacak. 
     
     TRABZON RUM RAKİBİNİ ELERSE SIRADA RANGERS VAR 

     Şampiyonlar Ligi'nde üçüncü ön eleme turu kuraları da çekildi. Trabzonspor Anorthosis'i elerse İskoçya şampiyonu Rangers ile karşılaşacak. Beşiktaş'ın UEFA'daki rakibi ise Liechenstein'ın temsilcisi Vaduz oldu. 
     Avrupa Şampiyonlar Ligi'nde üçüncü ön eleme turu kuraları İsviçre'nin Nyon kentinde çekildi. 
     Trabzonspor, Anorthosis Famagusta'yı elediği taktirde üçüncü ön elemede İskoçya Ligi'nin son şampiyonu Glasgow Rangers ile oynayacak. 
     Üçüncü ön elemne turunda ilk maçlar 9-10 ağustos, rövanş karşılaşmaları 23-24 ağustosta yapılacak. 
     Üçüncü ön eleme turundan çıkacak 16 takım, doğrudan Şampiyonlar Ligi'ne doğrudan katılacak 16 ekiple beraber eylül ayında grup maçlarına başlayacak. 
     

Basel Werder Bremen Artmedia Bratislava Celtic Partizan Sheriff Shakhtar Donetsk Inter Shelbourne Steaua Bükreş Rosenborg Manchester United Debreceni Hajduk Split Malmö Maccabi Haifa Dynamo Kiev Thun Everton Villarreal Kaunas Liverpool Tiran CSKA Sofya Sporting Lizbon Udinese Valerenga Haka Club Brugge Dudelange Rapid Wien Rabotnicki Lokomotiv Moskova Anderlecht Neftchi Slavia Prag Anorthosis Famagusta TRABZONSPOR Glasgow Rangers Dinamo Tiflis Brondby Ajax Real Betis Monaco Wisla Krakow Panathinaikos      
     BEŞİKTAŞ'TAN İLK DEĞERLENDİRME 

     Beşiktaş Kulübü Futbol Şubesi Sorumlusu Kıvanç Oktay, UEFA Kupası 2. ön eleme turunda Liechtenstein’ın FC Vaduz takımıyla eşleşmelerini, "Bizim için iyi bir kura oldu" şeklinde değerlendirdi. 
     AA muhabirinine, 2. ön eleme tur kurasıyla ilgili değerlendirme yapan Kıvanç Oktay, ilk maçın deplasmanda yapılacak olmasının ve ülkenin konumunun kendilerine avantaj yaratacağını ifade ederek, şunları söyledi 
     "Ön eleme turunda eşleşebileceğimiz takımların hepsi aşağı yukarı aynı ayardaydı. Bizim için iyi bir kura oldu. İlk maçın deplasmanda oluşu, gidilecek yer bakımından bizim için avantaj. Tabii ki hiçbir takımı hafife almamak lazım. Yenmemiz gereken bir takım ama dikkatli olmamızda fayda var." 
     
</TEXT>
</DOC>
