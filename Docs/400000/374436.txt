<DOC>
<DOCNO> 374436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sonspo15.html </URL>
<DATE> 2005/08/31/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
R. Madrid'in Danimarkalı yıldızı Gravesen Yüzde 65 Türkiye kazanır 
</HEADLINE>
<TEXT>

     Real Madrid’in Danimarkalı yıldızı Thomas Gravesen, cumartesi günkü dev maç öncesi Türk Milli Takımı’na övgüler yağdırırken, Yüzde 65 Türkiye galip gelir'' açıklamasını yaptı. 
     
     İşimiz çok zor’ 

     Danimarka Milli Takımı ve Real Madrid’in dünyaca ünlü orta saha oyuncusu Thomas Gravesen, grubun kaderini belirleyecek olan maçta Ay-Yıldızlılar’ın favori olduğunu dile getirdi. Yıldızlarla dolu bir ekibe karşı mücadele edeceklerini belirten Gravesen, Maçı yüzde 65 Türkiye kazanır. Gerçekten çok kaliteli oyunculara sahipler. Emre ve Rüştü gibi isimler sakatlansa da onların yerini doldurabilecek yıldızlar var. Özellikle taraftarın çok ateşli olduğunu biliyorum. Ben de, 2000 deki Kopenhag zaferinden sonra Galatasaray tutkunu oldum'' ifadesini kullandı. 
     
     Büyüleyici Terim’ 

     Kuzey ekibinin bir başka önemli ismi Tomas Helveg ise Milan’da bir dönem birlikte çalıştığı Fatih Terim hakkında övgü dolu açıklamalar yaparken, Terim’in yeniden göreve gelmesi beni çok mutlu etti'' diye konuştu. Tecrübeli hocanın büyüleyici bir havası olduğunu dile getiren Helveg, Eski hocamla İstanbul’da tekrar buluşacak olmanın heyecanı var içimde. Birlikte çalıştığımız kısa dönemde kendisinden çok etkilendim. Ancak play-off için anahtar niteliği taşıyan bu mücadeleden galip ayrılmak için elimizden geleni yapacağız.'' dedi. 
     
     Çekiniyorlar 

     Zorlu maç öncesi Vedbaek’te kamp çalışmalarını sürdüren Danimarka Milli Takımı’nın futbolcuları Türk Milli Takımı’ndan çekindiklerini söylediler. 

     
</TEXT>
</DOC>
