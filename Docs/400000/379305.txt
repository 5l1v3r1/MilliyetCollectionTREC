<DOC>
<DOCNO> 379305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sonyas08.html </URL>
<DATE> 2005/09/17/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Av köpeği, kendisini döven sahibini tüfekle ağır yaraladı 
</HEADLINE>
<TEXT>

     Bulgaristan'da bir avcı, dövdüğü köpeğinin patisiyle tüfeğin tetiğine dokunması sonucu ağır yaralandı. 
     Razgrad bölgesindeki Dryanovets köyünde oturan İvaylo İvanov 35 adlı avcı, ''Drathaar'' cinsi köpeğiyle keklik avına çıktı. Sahibinin vurduğu bir kekliği getiren köpek, kuşu ağzından bırakmak istemedi. Buna sinirlenen İvaylo, namlusundan tutuğu tüfeğin kabzasıyla köpeğine vurmaya başladı. 
     Kendini korumaya çalışan av köpeği patisiyle tüfeğin tetiğine dokununca, İvaylo, tüfeğin ateş alması sonucu göğsünden ağır şekilde yaralandı. 
     Avcı arkadaşları tarafından hastaneye kaldırılan İvaylo İvanov hemen ameliyata alındı. Göğsünden çok sayıda saçma çıkarılan İvaylo İvanov'un sağlık durumunun ciddiyetini korduğu bildirildi. 
     
</TEXT>
</DOC>
