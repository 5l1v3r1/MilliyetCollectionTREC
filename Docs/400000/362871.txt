<DOC>
<DOCNO> 362871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sonyas06.html </URL>
<DATE> 2005/07/20/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Üç aylık oğlak süt verdi 
</HEADLINE>
<TEXT>

     Vehbi SARIHAN DHA 

      MANİSA'NIN Sarıgöl İlçesi, Karacaali Mahallesi'nde oturan Mehmet ve Safiye Öz çiftinin maltız cinsi üç aylık oğlağı süt verdi. Üç aylık oğlağın süt vermesi köylüler arasında şaşkınlık yaratırken, keçi yavrusunu muayene eden veteriner hekim Osman Gül Gerçekten çok garip bir olay. Oğlağın hormonsal bozukluğu olabilir'' dedi. 
     Mehmet ve Safiye Öz çiftinin evlerinde beslediği keçinin üç ay önce doğurduğu yavru, önceki gün huysuzlaşarak, sağa sola koşuşturmaya başladı. Yavru oğlağı sakinleştirmeyi başaramayan Öz çifti, köydeki çobanlardan yardım istedi. Üç aylık oğlağı inceleyen çobanlar, göğülerinin şiş olduğunu ve hemen sağılması gerektiğini söyledir. Safiye Öz 42 sağdığı oğlaktan bir çay bardağı dolusu süt aldı. Oğlak yavrusu, sütünün sağılmasıyla rahatlayıp sakinleşerek eski eski haline döndü, annesinden süt emmeye başladı. 
     Üç aylık oğlağı muayene eden veteriner hekim Osman Gül ise olayı garip’ olarak niteledi. Maltız cinsi keçilerin süt veriminin fazla olduğunu vurgulayan Osman Gül, Günde üç litre süt verebilirler. Ancak süt vermeye doğum yaptıktan sonra başlarlar. Oğlak hormonsal bozukluktan ötürü erken süt verme devresine girmiş olabilir'' dedi. 
     
</TEXT>
</DOC>
