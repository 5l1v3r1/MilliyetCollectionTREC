<DOC>
<DOCNO> 370301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonspo13.html </URL>
<DATE> 2005/08/16/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Türkiye, yarın 411. milli maçına çıkıyor... 
</HEADLINE>
<TEXT>

     A Milli Futbol Takımı, Bulgaristan ile yarın başkent Sofya'da yapacağı özel maçla birlikte 411. sınavına çıkıyor. 
     Türk Milli Takımı, 82 yıllık tarihinde geride kalan 410 maçta, 139 galibiyet, 94 beraberlik alırken, 177 kez de rakiplerine yenildi. 
     Ay-yıldızlı ekip, bu maçlarda toplam 515 gol atarken, kalesinde 648 gol gördü. 
     Milliler, son yaptığı maçta, 8 Haziran'da 18. Dünya Kupası Avrupa elemelerinde başkent Almatı'da Kazakistan'ı 6-0 yenmişti. 
     
     ÖZEL MAÇLAR 

     A Milli Futbol Takımı, Bulgaristan karşısında 82 yıllık tarihinde 196. özel maçına çıkacak. 
     Milliler, geride kalan 195 özel maçta 63 galibiyet, 52 beraberlik, 80 yenilgi alırken, 236 gol atıp, kalesinde 306 gol gördü. 
     
     KOMŞU" İLE 21. RANDEVU 

     Türkiye ile Bulgaristan A milli futbol takımları, yarın başkent Sofya'da yapacakları özel maçla birlikte 21. kez karşı karşıya gelecek. 
     İki ülke A milli takımları arasında geride kalan 20 maçta Türkiye, yalnızca 5 galibiyet alırken, 9 maçı Bulgaristan kazandı, 6 maç da berabere sonuçlandı. 
     1925 yılında başlayan temaslarda Türkiye'nin toplam 29 golüne, "Komşu" 40 golle karşılık verdi. 
     Ay-yıldızlı ekip, 82 yıllık geçmişinde Romanya'dan 21 sonra en çok maçı Bulgaristan ile yaptı. 
     26 Ağustos 1992'de son maçlarını yapan 2 ülke, 13 yıl aradan sonra karşı karşıya gelecek. 
     
     DEPLASMANDA GALİBİYET YOK 

     A Milli Futbol Takımı, Bulgaristan ile deplasmanda yaptığı 9 maçı da kazanamadı. 
     Ay-yıldızlı ekip, 8'i başkent Sofya, 1'i de Stara Zagora'da olmak üzere rakip sahada yaptığı 9 maçtan 3'ünde berabere kalırken, 6 kez yenildi. 
     Türk Milli Takımı, Bulgaristan'a deplasmanda 12 gol atarken, kalesinde 28 gol gördü. 
     
</TEXT>
</DOC>
