<DOC>
<DOCNO> 392002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/sonspo10.html </URL>
<DATE> 2005/11/03/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Mehmet Okur coştu 
</HEADLINE>
<TEXT>

     ABD Profesyonel Basketbol Ligi’ndeki NBA mücadeleye, bu sabaha karşı yapılan 14 maçla devam edildi. 
     Mehmet Okur’un forma giydiği Utah Jazz, sahasında Dallas Mavericks’i, milli sporcunun mükemmel oyunuyla yenerken, Hidayet Türkoğlu’nun forma giydiği Orlando Magic de evinde Indiana Pacers’a yenilmekten kurtulamadı. 
     Utah Jazz’da sahaya ilk 5’te çıkan Mehmet Okur, maçın en skorer oyuncusu olurken, daha önce 2 kez ulaştığı ve kariyer rekoru olan 27 sayılık performansı 3. kez yinelemiş oldu. Okur, 37 dakika yer aldığı maçta, 27 sayının yanısıra 8 ribaunt 3 hücum-5 savunma aldı, 1 asist, 2 de blok yaptı. Milli sporcu, serbest atışlarda 5’de 5, 2 sayılık atışlarda 15’de 8 ve 3 sayılık atışlarda da 2’de 2 isabet buldu. 
     Karşılaşmada Jazz’ın diğer etkili oyuncuları olarak 18 sayıyla Deron Williams, 10 sayıyla Kevin McLeod, 7 sayı, 10 ribaunt ve 5 asistle de Rus forvet Andrei Kirilenko göze çarptı. 
     Dallas Mavericks’de ise Alman forvet Dirk Nowitzki, 16 sayı ve 6 ribaunt, Jason Terry, 21 sayı ve 4 ribaunt, Keith Van Horn da 11 sayı ve 11 ribauntluk performans gösterdi. 
     Diğer maçta Hidayet Türkoğlu’nun forma giydiği Orlando Magic, evinde Indiana Pacers’ı konuk etti. Başarılı performansıyla takımının en skorer 2. oyuncusu olan ve 14 sayı kaydeden Türkoğlu’nun çabaları galibiyete yeterli olmadı. Türkoğlu, ilk 5’te başladığı ve 38 dakika forma giydiği maçı, 2 ribaunt 1 hücum-1 savunma , 4 asist ve 1 top çalmayla tamamladı. Türkoğlu, 2 sayılık atışlarda 5’de 4, 3 sayılık atışlarda da 6’da 2 isabet kaydetti. 
     Milli oyuncunun ekibinde Steve Francis, 15 sayı, 9 ribaunt, 7 asist ve 4 top çalma, Deshaw Stevenson, 12 sayı, 6 ribaunt ve 5 asist, Dwight Howard da 12 sayı ve 6 ribauntla oynamalarına karşın takımlarını yenilgiden kurtaramadılar. 
     Indiana Pacers’da ise Jermain O’Neal, 19 sayı ve 7 ribaunt, Austin Croshere, 16 sayı ve 4 ribaunt, Ron Artest de 16 sayı, 4 ribaunt ve 5 asistle takımlarını galibiyete taşıdılar. 
     Gürcü asıllı Türk vatandaşı Zaza Pachulia’nın takımı Atlanta Hawks da deplasmanda Golden State Warriors’a farklı skorla yenilirken, Hawks’da ilk 5’te mücadeleye başlayan ve 33 dakika forma şansı bulan Pachulia, 13 sayı, 12 ribaunt 9 savunma-3 hücum ve 2 asistlik performans gösterdi. Golden State Warriors’da Jason Richardson, 28 sayı ve 6 ribauntluk performansıyla sahanın yıldızı oldu. 
     Lige, TSİ yarın sabaha karşı yapılacak Miami Heat-Indiana Pacers ve Los Angeles Lakers-Phoenix Suns maçlarıyla devam edilecek. 
     NBA’de, günün maçlarında şu sonuçlar alındı 
     
     
Toronto Raptors-Washington Wizards 96-99 Boston Celtics-New York Knicks 114-100 Memphis Grizzlies-Miami Heat 78-97 Houston Rockets-Sacramento Kings 98-89 Denver Nuggets-Los Angeles Lakers 97-99 New Jersey Nets-Milwakuee Bucks 96-110 Minnesota Timberwolves-Portland Trail Blazers 90-86 Cleveland Cavaliers-New Orleans Oklahoma City Hornets 109-87 Detroit Pistons-Philadelphia 76’ers 108-88 Chicago Bulls-Charlotte Bobcats 109-105 Seattle Supersonics-Los Angeles Clippers 93-101 Orlando Magic-Indiana Pacers 78-90 Utah Jazz-Dallas Mavericks 93-82 Golden State Warriors-Atlanta Hawks 122-97 
     
</TEXT>
</DOC>
