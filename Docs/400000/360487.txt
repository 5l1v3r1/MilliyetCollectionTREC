<DOC>
<DOCNO> 360487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sontur13.html </URL>
<DATE> 2005/07/12/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Kürtler'den pasaportlara Kürdistan’ damgası 
</HEADLINE>
<TEXT>

     Ferit ASLAN SİLOPİ Şırnak , DHA 
     

      KUZEY Irak'taki Kürt grupların 4 Temmuz'dan itibaren federal yönetim sistemine geçtiklerini açıklamalarının ardından Habur Sınır Kapısı'nın karşısındaki Halil İbrahim Gümrük Kapısı'nda Kürdistan’ damgası kullanılıyor. 
     Mesut Barzani liderliğindeki Irak Kürdistan Demokrat Partisi IKDP peşmergeleri, Halil İbrahim Gümrüğü'nden Türkiye'ye dönüş yapanların pasaportlara Arapça ve İngilizce Irak Cumhuriyeti Irak Kürdistan Bölgesi İbrahim Halil Sınır Kapısı’ yazılı damga vuruyor. 
     Şırnak’ın Silopi İlçesi'ndeki Habur Sınır Kapısı'ndan Türkiye'ye giriş yapanların pasaportlarındaki vize sayfalarının bulunduğu bölüme 4 Temmuz tarihinden bu yana Kürdistan’ damgası vurulmaya başladı. İbrahim Halil Sınır Kapısı'ndan daha önceki tarihlerde yapılan işlemlerde böyle bir yola gidilmediği belirtildi. 
     Irak’tan gelen şoför ve yolcular dönüşlerinde Kürt gümrüğüne pasaportlarını verdiklerini vize sayfalarında Arapça ve İngilizce Irak Cumhuriyeti, Irak Kürdistan Bölgesi İbrahim Halil vizesi’ mühürü vurulduğunu anlattı. Bazı kamyon şöförleri yeni karşılaştıkları uygulamadan rahatsız oldukları ve Kürdistan’ yazılı mührü basılı pasaportla başka ülkelere giderek sorun yaşayabilecekleri gerekçesiyle bu uygulamadan vazgeçilmesi gerektiğini söyledi. 
     
</TEXT>
</DOC>
