<DOC>
<DOCNO> 397543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/yazar/asik.html </URL>
<DATE> 2005/11/24/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Alkol polisleri... 
</HEADLINE>
<TEXT>


AKP'li belediyeler, içki satış ruhsatı vermeyerek peyderpey içki yasakları koyuyor. Kimi belediyeler meyhaneleri belediye sınırları dışına taşıma hazırlığı yapıyor. Demokrat maskeyle işbaşına gelen ortaçağ kültürünün temsilcileri, ellerine yetkiyi geçirdikleri anda gerçek kimliklerini ortaya koyuyor. Kafalarındaki Suudi Arabistan kriterlerini bir bir uygulamaya sokuyor. 
Bu yasakları sadece AKP'li belediye başkanları mı uyguluyor 
İzmir'e bağlı Foça ilçesinin CHP'li Belediye Başkanı Gökhan Demirağ çok ilginç bir olay aktarıyor 
- Emniyet'ten 'Asayişe uygunluk' yazısı, kaymakamlıktan da onay alarak içki ruhsatı vermemiz için gerekli koşulları yerine getirdim ve talep eden 3 yere içki ruhsatı verdim. Aradan birkaç gün geçtiğinde ne duyayım Foça Emniyet Müdürü, bu yerlerin 'içkili kroki'de yer almadığı gerekçesiyle hakkımda savcılığa suç duyusunda bulunmuş. Eğer bu iddia doğruysa o zaman bana neden onay verdiler Amaç önce izin verip sonra şik yette bulunarak bir yandan beni tuzağa düşürmek, öte yandan bir yerlere göz kırpmak mı acaba diye düşünüyorum. Bu olay, AKP'li belediyelerde başlatılan içki yasağının yakın gelecekte nerelere varabileceğini gösteriyor... 

Öğretmen, başkalarını aydınlatmak için kendini eriten insandır... 
Atasözü 

Şemdinli soruları Başbakan Hakk ri gezisinde yöre halkını teselli ediyor. Sonuna kadar gideceğiz, diyerek olayı aydınlatacağı sözünü veriyor. Şemdinli'de kitapçıya bombayı atanlar kimlerdir a Devlet içinde bir lokal örgütlenme... b Derin devlet c PKK d CIA maşaları... Tuhaftır. Olay aydınlanmadan anında "devlet komplosu" teşhisi konmuş, başka ihtimaller de mevcut olmasına rağmen Başbakan "devlet komplosu" varsayımını benimser bir tavır takınmıştır. 
Diyelim ki olay devlet komplosudur. Başbakan'ın buna rağmen Hakk ri'de şu mesajı vermesi gerekmez miydi 
- Sevgili vatandaşlar, olaya duyarlılık gösteriyoruz, devlet komplosuysa ortaya çıkaracağız. Ancak sayın yurttaşlar, bu bölgede her gün PKK tuzaklarıyla gençlerimiz birer ikişer öldürülmektedir. Biz de sizden bu cinayetlere karşı duyarlı olmanızı, katilleri en azından kınamanızı bekliyoruz... 
Başbakan hiç bu konulara girmedi. Soralım... PKK tarafından katledilen Türk gençlerinin ailelerinden kim özür dileyecek Devlet komplosu elbet kınanacak ama PKK katilliği görmezden mi gelinecek 

Bu ülkenin Güneydoğu politikası yok. Soykırım iddialarına karşı bir tavrı yok. Kıbrıs - Ege politikası yok. Okurumuz soruyor Devleti yönetenler yıllardır neyle meşgul 
Cevap Hazine yağmasıyla... 

Rektöre eza - ceza Samsun 19 Mayıs Üniversitesi'ndeki kadrolaşma ve yolsuzluk iddialarını araştırmak üzere Meclis'te kurulan araştırma komisyonunun, üniversiteden TIR dolusu belge istediğini geçen gün duyurmuştuk. TIR dolusu belge parça parça Ankara'ya postalanırken ne öğrenelim 
Meğerse bu belgeleri komisyon istememiş. 
Kim mi istemiş 
AKP'li komisyon başkanı Cemal Yılmaz Demir'le tüm ısrarlarına rağmen görüşemeyen arkadaşımız Fahrettin Fidan, aynı komisyonun CHP'li üyesi Sivas Milletvekili Prof. Nurettin Sözen'le konuşurken yukarıdaki sorunun yanıtını da alıyor. İşte konuşma 
- Bu kadar belge gerçekten ihtiyaç duyulduğu için mi istendi 
- O belgeleri komisyon istemiş değil. Başkan bizden habersiz kendi başına istemiş. YÖK'ün gönderdiği beş klasörlük belgelerde komisyonun kurulmasına yol açan bütün soruların yanıtları zaten var. Bugünkü toplantımızda Başkan'a bu kadar belgeyi ne yapacağız, nerede saklayacağız, nasıl inceleyeceğiz diye sordum, hiçbir yanıt alamadım. Gelen ilk parti bir kamyonet belgenin ne olduğunu da kimse bilmiyor. 
- Gelen ve gelecek olan belgelerin tümünü incelemeniz mümkün mü 
- Kesinlikle değil. Çünkü bir ay sonra görev süremiz bitecek. En fazla bir aylık ek süre alma hakkımız var, onu alsak dahi inceleyemeyiz. Zaten yüzde 90'ı yargıya intikal etmiş ve kesin karar verilmiş olduğu için incelesek ne olacak Komisyon baştan beri çok gayri ciddi çalışıyor. 
- Nasıl yani 
- Araştırmamıza yardımcı olmak üzere Sayıştay'dan 2, TMMOB'dan 1 mühendis ve ayrıca 1 hukukçu istemiştik. Sadece Sayıştay'dan eleman geldi, komisyon kurulalı 2 ay olmasına karşın ötekiler h l ortalıkta yok. 
- Komisyondan bir sonuç çıkmaz mı 
- Hayır. 
Bunun Rektör Ferit Bernay'a eza ve ceza operasyonu olduğu çok açık değil mi 

Ankara'da AKP'li belediyelerin elindeki yüzme havuzlarına harem - selamlık giriliyormuş. 
Din devletine kulaç atan bir ülkede normal değil mi 




</TEXT>
</DOC>
