<DOC>
<DOCNO> 353825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/ekonomi/eko01.html </URL>
<DATE> 2005/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyonda iki kötü bir iyi haber 
</HEADLINE>
<TEXT>


Yüzde 8 olan enflasyon hedefi açısından önem taşıyan üç gelişme yaşandı. Özel üniversite ücretleri ve petrol fiyatı enflasyonu yukarı doğru itecek nitelikte. Ancak yaz mevsimi ile birlikte bollaşan sebze ve meyve fiyatlarındaki düşüş ise enflasyon hedefi açısından olumlu bir gelişme oldu 


1- Özel üniversite ücretleri açıklandı ANKARA Milliyet 
Vakıf üniversiteleri olarak bilinen özel üniversitelerin lisans programlarının yıllık ücretleri 26 bin 500 YTL'ye kadar çıkıyor. Ücretler meslek yüksek okullarında ise 4 - 5 bin YTL'den başlıyor. 
Özel üniversiteler yeni eğitim - öğretim yılı için ücretlerini açıkladılar. Her üniversite kendi zam oranını kendi belirledi. 
Vakıf üniversiteleri, bu yıl eğitim öğretim ücretlerine yaklaşık yüzde 9 - 30 oranı arasında zam yaptı. Bazı üniversitelerin geçen yıl dolar bazında açıkladıkları ücretleri, 2005-2006 öğretim yılı için YTL olarak belirlemeleri dikkat çekerken, lisans programlarının yıllık ücretleri 10 bin YTL'den başlayıp 26 bin 500 YTL'ye kadar yükseldi. İstanbul Ticaret Üniversitesi ise ücretlerini yüzde 5 düşürdü. 
Ücretler ağırlıkla 10 bin YTL civarında. Bu üniversitelerde bir lisans programında okumak isteyen adayların, hazırlık sınıfı ile lisans programının eğitim - öğretim süresini de göz önünde bulundurmaları gerekiyor. 

23 özel üniversite var Türkiye'deki özel üniversitelerin ücretleri, ünlü yabancı üniversitelere kıyaslandığında çok düşük kalıyor. Örneğin MIT'te Massachusetts Institute of Technology yıllık ücret 30 -43 bin dolar, Harvard University'de 37- 66 bin dolar, LSE'de London School of Economics ise 15 - 28 bin dolyar arasında. Türkiye'de toplam 23 vakıf üniversitesi var. Bunlardaki öğrenci sayısı, üniversitelerdeki toplam sayısının ancak yüzde 3'ünü oluşturuyor. 

Özel üniversite ücretleri 26 bin 500 YTL'ye kadar çıkıyor Vakıf üniversitelerinin yeni öğretim yılı için ücretleri belli oldu. Üniversitelerin açıkladıkları fiyatlara göre bu okullarda bir yıllık eğitim - öğretim ücreti meslek yüksekokullarında 4 - 5 bin YTL'den başlıyor, bazı fakülteler için 26 bin 500 YTL'ye kadar çıkıyor. Bazı üniversiteler fiyatlarını 'KDV dahil' olarak açıkladı. Bazılarında ise KDV hariç ücretler verildi. Bunlara yüzde 8 oranında KDV eklenecek. 

Bahçeşehir 
KDV hariç 12 bin 500 YTL 
9 eşit taksitte ise KDV hariç toplam 14 bin 175 YTL. yüzde 13.4 arttı 
Başkent 
- KDV dahil 6 bin 480 dolar 
- Ücretin yarısı eğitim-öğretim yılının başında kalanı ikinci dönemin başında alınıyor. yüzde 29.6 arttı 
Bilkent 
- KDV hariç 13 bin YTL. 
- Ücretin yarısı eğitim-öğretim yılının başında, kalanı ikinci dönemin başında alınıyor. 
Çankaya 
- KDV hariç 5 bin 800 dolar. yüzde 16 arttı 
Doğuş 
- İngilizce lisans programları KDV dahil 13 bin 800 YTL. yüzde 9.5 arttı 
- Türkçe lisans programları, KDV dahil 12 bin 600 YTL. yüzde 13.5 arttı 
- Ücretin ilk taksiti kayıtta, kalanı 5 eşit taksitte alınıyor. 
İstanbul Bilgi 
- KDV dahil 15 bin 900 YTL. 
- Ücret 10 eşit taksitte ödeniyor yüzde 13.5 arttı 
İstanbul Kültür 
- Fakülteler KDV hariç 12 bin - 12 bin 750 YTL arasında 
- Meslek yüksekokulları KDV hariç 7 bin YTL. Ücretin dörtte biri peşin, kalanı altı taksitte alınıyor 
Kadir Has 
- Fakülteler 10 - 13 bin YTL arasında. 
- Sos. Bilimler ve Teknik Bilimler YO KDV hariç 6 bin YTL. 
- Ücretin dörtte biri peşin alınıyor 
Yeditepe 
- Diş Hekimliği Fakültesi 26 bin 500 YTL 
- Tıp Fakültesi 21 bin 500 YTL 
- Mühendislik-Mimarlık, Eczacılık fakülteleri 16 bin 500 YTL 
- Ücretin dörtte biri peşin kalanı 6 taksitte alınacak. 
Atılım Üniversitesi 
- KDV dahil 7 bin 500 dolar yüzde 15.3 arttı 
- Ücretin ilk yarısı kayıt sırasında, kalanı ikinci dönem başlamadan alınıyor 
Beykent 
- Yabancı dil hazırlık sınıfı KDV hariç 8 bin 300 - 7 bin 600 YTL. 
- Fakülteler KDV hariç 10 bin 500 - 11 bin 500 YTL. 
- Ödemeler 10 eşit taksitle yapılıyor. 
TOBB Ekonomi 
- Bütün bölümler ve programlar KDV dahil 11 bin YTL. yüzde 22.2 arttı 
- Ücret, iki eşit taksitte dönem başlarında alınıyor 
Haliç 
- İngilizce hazırlık sınıfı, Konservatuvar KDV hariç 7 bin 500 YTL, 
- Bilgisayar Müh. ve Elektronik Müh. KDV hariç 12 bin YTL, 
- Ücretlerin dörtte biri peşin alınıyor 
Işık 
- Tüm programlar KDV hariç 13. 600 YTL. 
- Ücretin yarısı güz dönemin alınıyor. 
Koç 
- Tüm programlar KDV dahil 13 bin 500 dolar. yüzde 8 arttı 
- Ücretler iki taksitte alınıyor. 
Maltepe 
- Tıp Fakültesi KDV hariç 18 bin YTL 
- Hukuk, Mühendislik, Mimarlık, İletişim, İktisadi ve İdari Bilimler ve Güzel Sanatlar KDV hariç 13 bin 200 YTL. 
- Fen-Ed. Fak.'nin Matematik ve Felsefe böl. ile Eğitim Fakültesi KDV hariç 10 bin 800 YTL. 
- Tüm bölümlerin hazırlık sınıfları KDV hariç 10 bin 200 YTL, 
Sabancı 
-Tüm Programlar KDV dahil 19.500 YTL. 
- Ücretin ilk yarısı kayıtta, kalanı ikinci dönem kayıtları sırasında alınıyor. 
İzmir Ekonomi 
- Tüm lisans programları KDV hariç 6 bin dolar. yüzde 9 arttı 
Fatih Üniversitesi 
- Mühendislik Fak. ile İktisadi ve İdari Bilimler Fak.'nin İngilizce eğitim veren bölümleri KDV hariç 6 bin 850 dolar, 
- Bu fakültelerin Türkçe eğitim veren bölümleri KDV hariç 5 bin 850 dolar, 
- Ücretler 8 taksitte ödenecek. 
İstanbul Ticaret 
- Lisans programları ve İngilizce hazırlık KDV dahil 9 bin 500 YTL. yüzde 5.2 düştü 
- Meslek YO KDV dahil 5 bin 750 YTL. 
- Ücreti, lisans öğrencileri 6 taksitte, ön lisans öğrencileri 9 taksitte ödeyecekler. 
Ufuk Üniversitesi 
- Tıp Fakültesi KDV hariç 7 bin 500 dolar. yüzde 4.8 arttı 
- Diğer tüm fakülteler ile İngilizce hazırlık KDV hariç 6 bin 250 dolar. yüzde 13.6 arttı 
- Ücret, iki eşit taksitte, dönem başlarında kayıt sırasında ödenecek. 
Yaşar Üniversitesi 
- Tüm fakülteler ve İngilizce hazırlık KDV hariç 9 bin YTL. 
- Ücret, iki eşit taksitte dönem başlarında kayıt sırasında ödenecek. 
Okan Üniversitesi 
- Hazırlık sınıfı ve tüm lisans programları için KDV hariç 10 bin 850 YTL. 
- Ücretin dörtte biri peşin alınıyor. 

2- Nijerya'da terör tehdidi petrolü 60 dolara dayandırdı ABD'nin en önemli petrol tedarikçileri arasında bulunan Nijerya'da, terör gruplarının saldırı tehdidi, petrol fiyatlarını tırmandırdı. 4 Nisanda 58.28 dolara kadar çıkan fiyatlar, dün 59 doları aştı. ABD'de petrol son olarak 4 Nisanda 58.28 dolara kadar çıkmıştı. Son çıkışlarla birlikte petrol fiyatları geçen hafta yaklaşık yüzde 10'luk artış göstermiş oldu. 
Fiyatlardaki son yükseliş, özellikle Nijerya'daki terör tehdidine bağlanıyor. Bu ülkede dinci militanların saldırı tehdidi sonucu ABD, Almanya ve İngiltere, Lagos'taki konsolosluklarını kapattı. 
Genel olarak, mevcut üretim ve yedek kapasitesinin artan talebi karşılayamayacağı endişeleri var. Petroldeki yükseliş, yalnızca ithalatçı ülkelerin giderlerini artırmıyor. Daha da önemlisi bu ülkelerin, sonuç olarak da global ekonominin büyümesini frenliyor. 


OPEC, fiyat artışını önlemeye çalışıyor Dünya petrol üretiminin yüzde 40'ını karşılayan Petrol İhraç Eden Ülkeler Örgütü OPEC Başkanı ve Kuveyt Petrol Bakanı Şeyh Ahmed el - Fahd el Sabah, petrol fiyatlarında yüksek kalmayı sürdürmesi halinde günlük üretimin 500 bin varil daha artırılması konusunu değerlendireceklerini söyledi. Şeyh Ahmed, dün yaptığı açıklamada, "Eğer, hafta sonuna kadar fiyatlar artmaya devam ederse, günde 500 bin varillik artırım için meslektaşlarımla değerlendirmeye başlayacağım" şeklinde konuştu. Geçen hafta Viyana'da yapılan toplantıda günlük petrol üretimini 500 bin varil artırarak 28 milyon varile çıkartma kararı almıştı. 

Türkiye de tedirgin 
Petrol fiyatlarında her bir dolarlık artış Türkiye'nin petrol faturasını 150 milyon dolar artırıyor. Türkiye yılda 25 milyon ton petrol ithal ediyor. Ancak bir yıl içinde farklı fiyatlardan ithalat yapıldığı için, toplam fatura, güncel fiyat üzerinden değil, ortalama üzerinden yansıyor. 

Neden yükseliyor 1. Nijerya olayları sıkıntı yarattı Dünyanın sekizinci büyük petrol üreticisi Nijerya'da olası terörist saldırı endişesi ile ABD, Almanya ve İngiltere'nin konsolosluklarını kapatması, fiyatları tetikledi. ABD, petrol ithalatının yüzde 10'unu Nijerya'dan karşılıyor. 
2. Talep artıyor Dünya petrol talebi artıyor. 1991 - 1999 arasında dünya petrol talebinin günlük 1 milyon varil arttı. Geçen yıl ise 2.7 milyon varil ile beklenmedik bir düzeye çıktı. Çin, ABD ve Hindistan petrole olan talebi artırıyor. ABD ve Çin dünya'nın en büyük iki petrol tüketicisi konumunda. Özellikle Çin'deki hızlı büyüme talep yaratıyor. 
3. Üretim endişeleri var Artan talebin karşılanamayacağı endişeleri var.Bu yıl yüzde 2 artaması beklenen petrol talebine karşın, rafinerilerin bu talebi karşılamakta yetersiz kalacağı belirtiliyor. Piyasada yedek kapasite son 30 yılın en düşük seviyesinde. Üretimde meydana gelebilecek bir azalma fiyatları daha yukarı çekebilir. 
4. Yaz endişesi Geçen yıl olduğu gibi, bu yıl da yaz ayları ile birlikte tatil dönemi başlıyor. Milyonlarca araç yollarda olacak ve bu da yakıt ihtiyacını artıracak. 
5. Spekülatif hareketler var Fiyatların yükselmesinde spekülatif fonların yüklü alımlar yapmasınında etkili olduğu düşünülüyor. Yüksek fonların piyasaya girmesi, fiyatların yukarı çıkmasını tetikliyor. 

3- Akdeniz sineği ve yaz mevsimi meyve - sebze fiyatını düşürdü Tarım Bakanlığı'nın bir süredir derlediği tarımsal ürün fiyatlarına ilişkin veriler, yaz mevsimi ve Rusya'yla ihracatta yaşanan sorunların taze meyve ve sebze fiyatlarında önemli oranlarda düşüşe neden olduğunu ortaya koydu. 
Bakanlığın, haziran ayına ilişkin olarak derlediği fiyatlara göre bazı sebze ve meyve fiyatlarında ciddi oranlarda düşüşler oldu. Söz konusu fiyat düşüşlerinde mevsimsel etkinin yanı sıra Rusya ile 'akdeniz sineği' hastalığı dolayısıyla yaşanan gerginliğin de etkili olduğu tahmin ediliyor. 
Haziranda en yüksek fiyat gerilemesi sivri biberde yaşandı. Sivri biberin üretici, toptancı ve tüketici fiyatları yüzde 40'ın üzerinde geriledi. 
Geçen ay üreticinin 53 YKr'den sattığı domates fiyatları bu ay yüzde 52.8 oranında gerileyerek 25 YKr olarak gerçekleşti. Domatesin tüketici satış fiyatındaki gerileme ise yüzde 38.8 olarak hesaplandı. Buna göre, tüketicinin geçen ay kilosunu 1.39 YTL'den aldığı domatesin fiyatı bu ay 85 YKr. olarak gerçekleşti. 
Taze fasulyenin üretici satış fiyatı yüzde 59.3 oranında gerileyerek 1.35 YTL'den 55 YKr'ye düştü. Toptancı hali ve borsalarda geçen ay 1.64 YTL'den satılan taze fasulye fiyatı yüzde 50.6 oranında geriledi. Taze fasulyenin tüketiciye satış fiyatı ise geçen aya göre yüzde 33.9'luk gerilemeyle 1.5 YTL'ye düştü. Kuru sarmısağın toptancı hali ve borsa fiyatları artmasına karşın üretici satış fiyatı yüzde 21.8 oranında ucuzladı. Kuru soğanın üretici fiyatı da yüzde 5.6 geriledi. Patates ve havuç gibi ürünlerin fiyatlarında ise artış oldu. 

Domates krizinde Rusya'ya cevap gitti ANKARA Milliyet 
Tarım Bakanlığı, Akdeniz sineği barındırdığı gerekçesiyle başta domates olmak üzere Türkiye'den yaş sebze - meyve ithalatını yasaklayan Rusya'ya açıklama gönderdi. Açıklamada, "Kontrolü yapılmayan bahçelerden ürün ihracına izin verilmeyeceğinin bilinmesi talimatlandırılmıştır" denildi. Rusya Federal Bitki Koruma ve Veterinerlik Servisi'nin RBKVS "Türkiye'nin bitki ihracatı" konusundaki sorularına ilişkin yanıtlar dün yazılı olarak iletildi. Rusya'nın soruları ile Türk tarafının yanıtları özetle şöyle 

Bitki karantinası prosedürünüz nedir 
Bitki ve bitkisel ürünler ancak bitki sağlık sertifikası varsa ithal edilebilir. Bu ürünler, yönetmelik hükümlerine uygun değilse ya imha edilir ya da ilgili ülkeye iade edilir. 

'Sertifika aranıyor' 
İhraç öncesi resmi tedbirler nelerdir 
İthalat yasağındaki ilk ürün olan kesme çiçekte, bitki sağlık sertifikaları yeniden düzenlenecek. Akdeniz meyve sineğinin konukçusu olan ürünlerin üretim aşamasında kontrolü sağlanacak. 

Rusya'ya ihraç öncesi prosedür nedir 
Rusya'nın isteğine bağlı olarak ihracı yapılacak ürünlerde laboratuar analizine uygunluk ve sertifika aranmaktadır. 

Sertifika verilen ürünleri nasıl koruyorsunuz 
Sertifikalar yaş sebze ve meyvede 10 gün, diğer ürünlerde ise, 20 gün süreyle düzenlenir. Bu süreler içinde ihraç edilmeyen bitkiler yeniden muayene edilir. 

Sivri biberin fiyatı 22 YKr'ye geriledi Ürün Düşüş oranı Önceki fiyatı Sonraki fiyatı Sivri biber -75 88 YKr 22 YKr Domates -52.8 53 YKr 25 YKr Taze fasulye -59.3 1.35 YTL 55 YKr Karpuz -33.5 1.61 YTL 1.017 YTL Elma -9 97 YKr 61 YKr Limon -3.1 1.29 YTL 1.25 YTL 


</TEXT>
</DOC>
