<DOC>
<DOCNO> 373861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sonspo39.html </URL>
<DATE> 2005/08/29/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Türk kızı Seren, Dünya Şampiyonası'nın topunun tasarımını yaptı 
</HEADLINE>
<TEXT>

     ''Yetenek 2006 - FIFA Dünya Şampiyonası Okulda'' konulu kampanyaya okuluyla birlikte katılan Seren Yenilmez adlı bir Türk kızı, kendisi ve okulu için özel üretilecek Dünya Futbol Şampiyonası topunun tasarımını yaptı. 
     Almanya'nın Ahlen kentinde okula giden 13 yaşındaki Seren, Almanya'da 2006 yılında düzenlenecek Dünya Futbol Şampiyonası'nın sloganı olan ''dünya dostlarının yanında misafir''e en uygun bir futbol topunun tasarımına imza attı. 
     Yaklaşık 4 bin tasarım arasından seçilen Seren'in tasarımlı top kendisi ve okulu için özel olarak üretilecek ve top 9 Aralık'ta Leipzig kentinde Seren'e ve sınıf arkadaşlarına verilecek. 
     Seren, AA muhabirine yaptığı açıklamada, yarışmaya öğretmeninin teşvikiyle katıldığını belirterek, ''Resmi yapmaya başladığımda düşmanlık olmasın, dostluk olsun düşüncelerim vardı. Ben de insanların ele ele tutuştuğu bir resim hazırladım. Yarışmada benim tasarımımın seçilmesine çok sevindim'' dedi. 
     FIFA 2006 Dünya Futbol Şampiyonası Organizasyon Komitesi Başkan Yardımcısı Wolfgang Niersbach da, ''Bu tasarım bizim sloganımızla tam olarak uyuşuyor. Dünya Şampiyonası'nda kullanılacak kadar güzel olmuş'' dedi. 
     
</TEXT>
</DOC>
