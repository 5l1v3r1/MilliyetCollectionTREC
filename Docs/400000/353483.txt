<DOC>
<DOCNO> 353483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/son/sonspo10.html </URL>
<DATE> 2005/06/19/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
İspanyol basını Galatasaray Figo ile ilgileniyor... 
</HEADLINE>
<TEXT>

     İspanyol gazetesi Marca, Galatasaray'ın, İspanya Birinci Futbol Ligi La Liga takımlarından Real Madrid ile yollarını ayıran Portekizli futbolcu Luis Figo ile ilgilendiğini iddia etti. 
     ''Figo'yu dünyanın yarısı istiyor'' başlığı altında verilen haberde, 10 ülkeden 18 kulübün Figo'ya talip olduğu, son teklifin ise Galatasaray tarafından yapıldığı ileri sürüldü. 
     Gazete, 100. yılını tamamlayan Galatasaray'ın, teknik direktör Eric Gerets ile yeni hedefler ortaya koyduğunu, Figo'nun transferinin de bunlardan biri olduğunu ifade etti. 
     Figo'nun, Real Madrid ile yolarını ayırmasından sonra, ''Bana teklif getirecek olanlar, benimle sanki bir kulüpmüş gibi masaya oturmalılar'' sözünü hatırlatan Marca, Figo'nun, bonservisinin elinde olması nedeniyle transfer görüşmelerini tek başına yürüttüğünü yazdı. 
     Galatasaray'ın ve teklif getiren birçok kulübün, Portekizli ünlü futbocunun, Real Madrid'den aldığı yıllık brüt 12 milyon Avro'yu karşılayamayacağına dikkati çeken gazete, Figo'nun, Türkiye ve İspanya Ligi'nden birini tercih edeceği yorumunda bulundu. 
     Gazetede yer alan iddiyaya göre, Figo'ya, Galatasaray dışında İspanya, Portekiz, Fransa, İngiltere, İtalya, Avusturya, Katar, Suudi Arabistan ve Japon kulüplerinden de teklif geldi. 
     Marca, Galatarasay'ın, Figo'nun transferi için çok fazla para ödemeyecek durumda olsa da, kulübün uzun süreli kontrat önerebileceğini savundu. 

     
</TEXT>
</DOC>
