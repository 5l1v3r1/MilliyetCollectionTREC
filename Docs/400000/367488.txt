<DOC>
<DOCNO> 367488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/guncel/axgun02.html </URL>
<DATE> 2005/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Şemdinli'de 5 şehit 
</HEADLINE>
<TEXT>


Hakk ri Şemdinli'de Jandarma Komutanlığı'na düzenlenen bombalı saldırıda 5 asker şehit oldu, 1 asker yaralandı. Güvenliğin artırıldığı ilçede giriş çıkışlar kontrol altına alındı 

OSMAN BEKLEYEN, FEYAT ERDEMİR, HAMİT ERKUT, BEHÇET DALMAZ Hakk ri DHA, TURAÇ TOP İzmir DHA 

Hakk ri'nin Şemdinli ilçesindeki Sınır Jandarma Tabur Komutanlığı'na düzenlenen bombalı saldırıda 5 asker şehit olurken, 1 asker yaralandı. Bölgede görev yapan askeri personelin kaldığı misafirhanenin arkasındaki sokağa konulduğu açıklanan bombanın uzaktan kumandayla patlatıldığı ya da zaman ayarlı olduğu belirtildi. 
Hakk ri Valiliği'nden yapılan yazılı açıklamada, Şemdinli İlçe Jandarma Komutanlığı'na yönelik, dün saat 00.40 sıralarında PKK'lılar tarafından bombalı saldırıda bulunulduğu kaydedildi. Açıklamada, "Şemdinli kent merkezindeki İlçe Jandarma Kamutanlığı ihata duvarı ile bölgede görev yapan personelin kaldığı misafirhanenin arasından geçen sokağa konulan zaman ayarlı veya uzaktan kumandalı olduğu değerlendirilen bombanın patlaması sonucu 3 uzman çavuş, 2 er şehit olmuş, 1 er de yaralanmıştır" denildi. 

Mayın arandı 
Bomba uzmanları olay yerinde inceleme yaparken, Van Jandarma Asayiş Kolordu Komutanı Korgeneral Selahattin Uğurlu da olay yerine geldi. Şemdinli giriş-çıkışı güvenlik güçlerinin kontrolü altına alınırken, kentteki emniyet tedbirleri de üst düzeye çıkarıldı. Polis ve jandarma ekipleri Şemdinli - Yüksekova karayolunda mayın arama tarama çalışmaları yaptı. 
Şehit olan uzman çavuşlardan Dursun Çetin'in cenazesi memleketi Aksaray'a, Durmuş Ali Uzun'un cenazesi Karaman'a, Evren Ayyarkın'ın cenazesi memleketi Ankara'ya gönderiliyor. 
Şehit erler Ramazan Çakar'ın cenazesi İzmir'e, Halil Kağan Kayabaş'ın cenazesi de İstanbul'a gönderilecek. Yaralı Er İnan Hakan'ın Hakk ri Asker Hastanesi'ndeki tedavisinin sürdüğü bildirildi. 

Baykal Önlem alınmalı 

ANKARA Milliyet 
CHP Genel Başkanı Deniz Baykal, Şemdinli'deki saldırıda 5 askerin şehit olması nedeniyle Genelkurmay Başkanı Orgeneral Hilmi Özkök'e gönderdiği başsağlığı mesajında, terörist saldırıların tehlikeli bir tırmanışa geçtiğini ifade ederek en kısa zamanda önlem alınmasını istedi. Baykal, şunları kaydetti "Özellikle dış destekli terörist saldırılar olağanüstü önem kazanmış ve tehlikeli bir tırmanış sürecine girmiştir. Zaman geçirilmeden bu tırmanışın gerekli kıldığı önlemler en kısa sürede alınmalı ve herkes üzerine düşen sorumluluğu yerine getirmelidir." 

'7 yaralı' 
Başbakan Recep Tayyip Erdoğan da, Özkök'e gönderdiği mesajında şunları söyledi "5 askerin şehit olmasından, 7 kişinin yaralanmasından büyük üzüntü duydum. Aziz şehitlerimize Allah'tan rahmet, milletimize, kederli ailelerine ve TSK mensuplarına şahsınızda başsağlığı dilerim." Valiliğin 1 yaralı açıklamasına rağmen Erdoğan'ın 7 yaralıdan söz etmesi dikkat çekti. 

Terhisine 3 gün kalmıştı 

Hakk ri'nin Şemdinli ilçesi Jandarma Komutanlığı'na yapılan bombalı saldırıda şehit olan er Ramazan Çakar'ın 20 ölüm haberi, İzmir'deki ailesini yasa boğdu. Aslen Muşlu olan Çakar'ın terhisine 3 gün kaldığı ve İzmir'deki ailesine kavuşmak için uçak biletini dahi aldığı ortaya çıktı. 
İzmir'in Buca ilçesi Gediz Mahallesi'nde yaşayan İkram ve İpek Çakar çifti, 7 çocuklarından biri olan Ramazan'ın genç yaşta şehit olduğu haberini aldıktan sonra teröre lanet yağdırdı. 
Evladını kaybetmenin acısını yaşayan anne İpek Çakar, gözyaşlarına boğulurken, akrabaları tarafından zorlukla teskin edildi. 

'Kız isteyecektik' 
Ağabeyinin ölümüyle yıkılan Barış Çakar 14 ise, "Böyle hainlik, insan evladına yakışmaz. 3 gün sonra gelmesini bekliyorduk. Son günlerde sürekli telefon açıp, bizi ne kadar özlediğini, terhis gününün gelmesini iple çektiğini söylüyordu. Gelince ona kız isteyecektik, evlenip hayallerini gerçekleştirecekti. Ama artık cenazesi gelecek. Lanet olsun" diyerek tepkisini dile getirdi. Şehidin amcasının oğlu Aydın Çakar da, "40 gün önce babamı kaybettik. Ramazan, amcasını çok severdi, sürekli arayıp sorardı. Üzülmemesi için onun ölümünü gizledik. Askerliğinin bitimine az kaldığı için üzülmesini istemiyorduk. Ama bu ölümü gizlerken, gelen bu acı haber bizi yıktı geçti" dedi. 
Şehit Ramazan Çakar için bugün öğlen namazının ardından Bostanlı Beşikçioğlu Camii'nde askeri tören düzenleneceği bildirildi. Çakar'ın, törenin ardından Kadifekale Hava Şehitliği'nde toprağa verileceği kaydedildi. 


</TEXT>
</DOC>
