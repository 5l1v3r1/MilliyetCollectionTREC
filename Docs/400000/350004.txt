<DOC>
<DOCNO> 350004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/soneko47.html </URL>
<DATE> 2005/06/08/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Çin'den, AB'ye rekor ayakkabı ihracatı... 
</HEADLINE>
<TEXT>

     AB Komisyonu, Çin'den AB ülkelerine ayakkabı ihracatında yüzde 700'e yakın artış kaydedildiğini açıkladı. 
     Komisyon sözcüleri, 2005 yılının ilk 4 ayında, 2004 yılının aynı dönemine oranla, Çin'den AB'ye ithal edilen ayakkabı oranının yüzde 681 arttığını, bu ayakkabıların satış fiyatlarında ise yüzde 28 azalma olduğunu bildirdiler. 
     Komisyon, Çin'den ayakkabı ithalatına uygulanan kotaların 1 Ocak 2005 tarihinden itibaren kaldırıldığını hatırlattı. 
     İthalattaki aşırı artış nedeniyle AB üreticilerinin sıkıntıya girdiklerini belirten Komisyon yetkilileri, bazı Çin tekstil ürünlerinde olduğu gibi, koruyucu önlemlere başvurulabileceğini, ''dosyanın dikkat ve hassasiyetle incelendiğini'' belirttiler. 
     Komisyon'un, Dünya Ticaret Örgütü sözleşmelerinde öngörülen kısıtlama olanaklarını süratle değerlendirmek istediği belirtiliyor. 
     Komisyon'un, Çin ürünü malların normal maliyetinin altında satıldığının belirlenmesi halinde ''anti-dumping'' vergi uygulaması başlatabileceği de ifade ediyor. 
     
</TEXT>
</DOC>
