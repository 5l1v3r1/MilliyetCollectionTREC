<DOC>
<DOCNO> 367596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sondun25.html </URL>
<DATE> 2005/08/06/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Matsa Tayfunu Çin'in doğusunu vurdu, THY seferi aksadı... 
</HEADLINE>
<TEXT>

     Matsa Tayfunu, sabah saatlerinden tibaren Çin’in doğu sahillerini etkilemeye başladı. 
     Çin Uluslararası Radyosu’nun haberinde, saatteki hızı 144 kilometreyi bulan tayfunun bir kişinin ölümüne, iki kişinin yaralanmasına yol açtığı bildirildi. 
     Şanghay’daki havaalanlarının ulaşıma kapanmasından dolayı İstanbul-Pekin-Şanghay seferini yapan THY uçağı, Pekin’de bekletiliyor. Bu gece Şanghay-Pekin-İstanbul seferini yapması gereken aynı uçak, Şanghay’ın ulaşıma açılmaması durumunda Pekin-İstanbul seferini gecikmeli olarak yapacak. 
     China Daily gazetesinin haberinde, Matsa Tayfunu için verilen alarm kapsamında Zhejiang eyaletinde 1 milyon 200 bin kişinin güvenli yerlere nakledildiği ve bölgede 36 bin teknenin limanlara sığındığı kaydedildi. 
     Geçen yıl Çin’in doğusunu etkileyen Rananim Tayfunu, 164 kişinin ölümüne ve 2.23 milyar dolar maddi hasara yol açmıştı. 
     
</TEXT>
</DOC>
