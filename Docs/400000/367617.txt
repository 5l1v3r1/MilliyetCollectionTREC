<DOC>
<DOCNO> 367617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/soneko15.html </URL>
<DATE> 2005/08/06/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Özak Karadeniz sahil yolun çok önem veriyoruz... 
</HEADLINE>
<TEXT>

     Bayındırlık ve İskan Bakanı Faruk Nafiz Özak, Karadeniz Sahil Yolu bitirildiğinde bölgede çok olumlu gelişmeler yaşanacağını söyledi. 
     Çeşitli incemeler ve temel atma töreni için Samsun'a gelen Bakan Özak, Vali Mustafa Demir ve Büyükşehir Belediye Başkan Vekili Adnan Bahadır'ı makamlarında ziyaret etti. 
     Ziyaretleri sırasında basın mensuplarının soruları üzerine çeşitli konularda açıkmalarda bulunan Özak, Samsun-Sarp Bölünmüş Yolu'nun 10 yıldır, bazı bölümlerinin ise 15 yıldır devam ettiğini belirterek, bu yolun bitirilmesi için büyük gayret gösterdiklerini söyledi. 
     İktidara geldiklerinde yolun fiziki olarak yüzde 48'nin tamamlanmış olduğunu anlatan Özak, şunları kaydetti 
     ''Özellikle 2003'ün ortalarından başlayarak 2004 ve 2005'de son derece önem verildi. Önemli fiziki gerçekleşmeler ve nakdi gerçekleşmeler oldu. Şu anda çok hızlı gidiyor. Buraya biliyorsunuz ilk altı ayda 600 trilyona yakın ödenek verdik. 110 trilyon lira kamulaştırma için verdik. Bu ilk defa olan bir hadiseydi, özel olarak harcandı bunlar. Hızla gidiyor. Sayın Başbakan'ın hedefi bu yıl sonunda çok büyük bölümünü bitirmek, kalan az kısmı da 2006'nın başında bitirmek. Bu yola çok önem veriyoruz. Bu yol bitirildiğinde gerçekten Karadeniz'in kaderi değişecek. Karadeniz gerçekten altın yıllarını yaşayacak.'' Bunun emarelerinin görülmeye başlandığının anlatan Özak, ayrıca Samsun-Ankara Karayolu'ndaki çalışmalar tamamlandığında ise yörenin cazibe merkezi haline geleceğini bildirdi. 
     
     DOĞU KARADENİZ'DEKİ SEL 
     Doğu Karadeniz Bölgesi'nde yaşanan sel ve toprak kaymalarıyla ilgili bir soru üzerine Özak, yaşanan can kayıplarından üzüntü duyduklarını ifade etti. 
     Amaçlarının bu kayıpları en aza indirecek çalışmaların hayata geçirilmesi olduğunu belirten Özak, şunları kaydetti 
     ''Bu yıllardır değişmiyor, yaşadığımız bir gerçek. Burada ne yapabiliriz bunu masaya yatırmak lazım. Masaya da yatırmaya başladık. Özellikle çarpık yapılaşma var. Dere yataklarında yapılaşma var. Dere ıslahlarınının yapılmaması var. Bir kısım sanat yapılarının standartlarını değiştirmemiz gerekiyor. Bu konuda gerçekten DSİ ve ilgili kurumlarla birlikte çalışacağız. Önümüzdeki dönem Bayındırlık Komisyonu ile beraber çalışarak, imar yasasını, kıyı kenar çizgisi yasasını yeniden ele alacağız ve Meclis'ten geçireceğiz. Buralarda gerekli düzenlemeleri yapmamız gerekiyor. Vatandaşımıza bunları anlatacağız, onun yasal altyapısını hazırlayacağız. İyileştirme olacak. Burada önemli olan maddi hasardan daha çok can kayıplarını önlemek.'' Son olayda çok can kaybı olduğunu belirten Özak, ''7 tane vatandaşımızı defnettik. 3'ü aranıyor. Bu 11 olabilir, 9'da da kalabilir. Bunu bugün yarın görürüz. Çok büyük bir kayıp aslında'' diye konuştu. 
     Bakan Özak, bazı yolsuzluk olaylarıyla ilgili bir soru üzerine ise ''Biz hukuki olmayan, ahlaki olmayan hiç bir şeye yol vermeyeceğiz, evet demeyeceğiz. Bürokratlarımıza güveniyoruz. Onlarla bu çizgiler içinde çalışmaya devam edeceğiz. Özellikle yanlışlık yapan olursa cezalarını da çekerler'' diye konuştu. 
     
     TERÖR 
     Bir başka soru üzerine son günlerde yaşanan terör olaylarına değinen Özak, terörün sadece Türkiye'nin değil dünyanın bir sorunu olduğunu söyledi. 
     Tüm sağduyulu insanların terörü lanetlediğini belirten Özak, Türkiye'nin bu sorunun üstesinden gelebilecek güçlü bir devlet olduğunu ifade ederek, şöyle devam etti 
     ''İnanıyorum önümüzdeki dönem burada önemli yol alınacak. Çünkü çok değişik çalışmalar var. Bunu bu kadar söyleyebilirim. Hükümetimiz bu konuda çok hasas. Özellikle ilgili kurumlarla çok koordineli çalışmalar var. Hiç kimsenin şüphesi olmasın Türkiye Cumhuriyeti çok güçlüdür. Bu konuda Silahlı Kuvvetlerimiz, güvenlik güçlerimizle koordineli bir şekilde hükümetin başkanlığında olumlu çalışmalar yapılmaktadır.'' 
     
     TRABZONSPOR 
     Trabzonspor'un Avrupa kupalarından elenmesiyle ilgili bir soru üzerine bunun hiç kimsenin beklemediği bir sonuç olduğunu ve herkesin büyük üzüntü içinde olduğunu belirten Özak, ''İlk defa şehri bu kadar karamsar gördüm'' dedi. 
     Kimseyi tek başına suçlamamak gerektiğini ve genel hatalara bakılmasını isteyen Özak, bir yenilgi ile ''istifa'' diye bağırmanın doğru olmadığını bildirdi. 
     Daha sonra Samsun Çevre Yolu'nde incemelerde bulunan Bakan Özak, ardından incemelerde bulunmak üzere Terme İlçesi'ne hareket etti. 
     
</TEXT>
</DOC>
