<DOC>
<DOCNO> 357111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sontur22.html </URL>
<DATE> 2005/06/30/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
'Birşeyin yok’ deyip gönderdiler, 15 dakika sonra kalpten öldü 
</HEADLINE>
<TEXT>

     Ümit KOZAN BALA Ankara , DHA 

      ANKARA Yüksek İhtisas Hastanesi'ne kalp rahatsızlığı şikayetiyle giden 37 yaşındaki Musa Erdem, iddiay göre Birşeyin yok’ denilerek gönderildiği evine ulaştıktan 15 dakika sonra kalp krizi geçirerek yaşamını yitirdi. İl Sağlık Müdürlüğü olayla ilgili inceleme başlatırken, Yüksek İhtisas Hastanesi, ihmal suçlamasına karşı çıktı. 
     Ankara'ya 60 kilometre uzaklıkta bulunan Bala İlçesi'nde, kolundaki uyuşma nedeniyle kalp rahatsızlığı geçirdiğinden şüphelenen 37 yaşındaki Musa Erdem, ağabeyi İsmet Erdem tarafından 21 Haziran günü saat 04.00 sıralarında Ankara Yüksek İhtisas Hastanesi'ne götürüldü. İddiaya göre hastanenin acil polikliniğine başvuran Musa Erdem'in kalp elektrosu çekilerek, kanı alındı. 1996 yılında aynı hastanede by- pass olan Erdem'in dosyası da çakırtırıldı. İddiaya göre, saat 06.00'ya kadar sonuç bekleyen Musa Erdem'e doktoru, iddiaya göre Birşeyin yok’ dedi. Muayene için, bir başka zaman normal poliklinikten sıra alarak gelmesi istenen Musa Erdem evine gönderildi. 
     Saat 07.10'da hastaneden çıkan Musa Erdem ve ağabeyi, Bala İlçesi'ne döndü. Musa Erdem, evine girdikten 15 dakika sonra geçirdiği kalp krizi sonucu yeniden rahatsızlandı. Yakınları tarafından Bala Sağlık Ocağı'na götüülen Erdem, buradaki doktorun müdahalelerine rağmen kurtarılamayarak öldü. 
     
     ACİL DOKTORU UYUYORDU’ 
     Kardeşi Musa Erdem'i Ankara'ya acil olarak kalp rahatsızlığı sonucu götürürken, önce yol güzergahında bulunan Gazi Hastanesi'ne başvurduklarını belirten ağabey İsmet Erdem, hastane yetkilerinin, kardeşini 1996 yılında by-pass ameliyatı olduğu Yüksek İhtisas Hastanesi'ne götürmesini istediklerini söyledi. 
     Buradan Yüksek İhtisas Hastanesi'ne geçtiklerini belirten İsmet Erdem, acil polikliniğine başvurularını şöyle anlattı 
     Hemşireler Dr. Hakan Ulupınar'ı uyandırdı. Doktora olayı anlatık ve ağabeyimin daha önce by-pass olunduğunu söyledik. Kardeşimin dosyası çıkartıldı ve kan örneği alındı, kalp grafisi çekildi. 15 dakika içerisinde çıkması gereken kan tahlilini yaklaşık 2 saat bekledik ve kimse bize yanıt vermedi. Saat 06.00 sıralarında ortalığı temizleyen bir görevli, kardeşimin kan tahlilini gördüğünü ve birşey çıkmadığını bize söylediğinde çok şaşırdık. Yeniden doktoru bulup durumunu sorduğumda bize, Kardeşinizin birşeyi yok. Bugün veya yarın uygun olduğunuzda normal polikliniğe gidin, sıra alın ve bir de orada muayene etsinler. Bizim yapabileceğimiz birşey yok’ diyerek bizi gönderdi.'' 
     
     BORÇ SENEDİ İMZALATTILAR’ 
     İsmet Erdem, devlet memuru olan kardeşinin hastaneden çıkışını yaparken, resmi sevk evrağı olmadığı için borç senedi imzalamak zorunda kaldıklarını, saat 07.10'da hastaneden ayrılıp Bala'ya döndüklerini söyledi. Erdem şöyle dedi 
     Musa'yı evine bıraktım. Evime döndüğümde, eşi telefon açarak kardeşimin tekrar fenalaştığını söyledi ve sağlık ocağına gideceklerini belirtti. Bala Sağlık Ocağı'na gittiğimizde vakit artık çok geçmişti, kardeşim kalp krizi sonucu ölmüştü. Yüksek İhtisas Hastanesi'nden birşeyi yok’ diye gönderildikten 15 dakika sonra ölen kardeşimin sorumlularının cezalandırılmasını istiyoruz.'' Erdem, acil doktorunun sorumsuzca davrandığını öne sürerek hakkında Sağlık Bakanlığı'na şikayetçi oldu. 
     
     HASTANE İHMAL YOK 
     Ankara İl Sağlık Müdürlüğü, olayla ilgili soruşturma ve inceleme başlattı. Soruşturma ve inceleme sonucunda Yüksek İhtisas Hastanesi Başhekimi Prof. Dr. Adnan Çobanoğlu yazılı olarak şu açıklamayı yaptı 
     Musa Erdem isimli hasta ile ilgili hastanemiz acilden sorumlu Baştabip Muavini Dr. Ümit Başal, tarafından grekli soruşturma ve inceleme yapılmış olup, soruşturma neticesinde, 21.06.2005 salı gününü çarşamba gününe bağlayan gece sabaha karşı 04.10 da, acil polikliniğimizce 13470 protokol numarası ile başvurduğu, hastanın akşam saatlerinde başlayan kollarda uyuşma şikayeti ile gerekli tıbbi muayenesi ve tetkikleri yapılmış, Kardiyak çalışmaları normal bulunan hasta, hastanemiz Kardiloji Polikliniğine müracat etmesi önerilerek gönderilmiştir. 
     Yapılan incelemede olayla ilgili sorumlu tutulan Dr. Hakan Ulupınar, ifadesinde, hastanın 04.10 da acil polikliniğine kollarında uyuşma şikayeti ile başvurduğunu, hastanın koroner by-pass öyküsü olması üzerine yakınmasının kardiak gibi gözükse de hastayı izlemeye aldığını, EKG'sinin çekildiğini ve kardiak emzimlerinin çalıştığını bunların sonuçlarında herhangi bir akut patoloji saptanmadığını, bunun üzerine aynı gün Kardioloji Polikliniğine başvurması önerilerek gönderildiğini’ belirtmiştir. 
     Hastanenin acil poliklinik kayıtlarında yapılan incelemelerde, hastayla ilgili kayıtların düzenli olduğu, ayrıca laboratuvar kapıtlarında sonuçların normal sınırlarda olduğu görülmektedir. Ayrıca hastayla ilgili bütün kayıtlar ve tetkik sonuçları ekte sunulmuştur. 
     Yapılan incelemeler sonucu Dr. Hakan Ulupınar'ın, hastayla ilgili yaptığı müdahalelerin doğruluğu belgelerle belirlenmiştir.'' 
     
</TEXT>
</DOC>
