<DOC>
<DOCNO> 367393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sonspo24.html </URL>
<DATE> 2005/08/05/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Birmingham City, Uruguaylı golcü Pandiani ile anlaştı... 
</HEADLINE>
<TEXT>

     İngiltere Premier Ligi takımlarından Birmingham City, Deportivo La Coruna'nın Uruguaylı golcüsü Walter Pandiani ile anlaştı. 
     Birmingham City Kulübü'nden yapılan açıklamada, Uruguaylı futbolcunun transferi için 2 kulübün anlaştığı belirtilerken, Pandiani'nin bonservisi için İngiliz kulübün Deportivo La Coruna'ya 5.34 milyon dolar ödemeyi kabul ettiği bildirildi. Deportivo'da teknik direktör ve takım arkadaşları hakkında basına açıklamalar yaptığı gerekçesiyle disiplin soruşturması başlatılan Pandiani, geçen şubat ayı içinde Birmingham City'e kiralık olarak gelmişti. 
     5 yıl önce Penarol'dan Deportivo'ya transfer olan, ancak ilk 11'de şans bulamadığı için Real Mallorca'ya kiralık verilen 29 yaşındaki golcü, Real Mallorca ile çıktığı 14 maçta 4 gol atmayı başarmıştı. 
     Birmingham City, geçen yıl Premier Ligi'ni 12. sırada tamamladı. 
     
</TEXT>
</DOC>
