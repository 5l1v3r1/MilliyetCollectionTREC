<DOC>
<DOCNO> 395872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sontur28.html </URL>
<DATE> 2005/11/17/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Güvenlik kameralarındaki dehşet dakikaları 
</HEADLINE>
<TEXT>

     Bahadır SAKARYA İSTANBUL, DHA 

ŞİŞLİ'deki bir akaryakıt istasyonuna otomobilleriyle gelen 3 kişi, verdikleri paranın sahte olduğunu söyleyen pompacıyı bıçakladı, diğer çalışanları otomobille ezmene kalkıştı. 
     Olay, Orsay Petrol’de saat 23.00 sıralarında meydana geldi. Olaya istasyon çalışanları da karışınca bu kişiler, sahte para vermek istedikleri pompacıyı bıçakladı. 3 saldırgan daha sonra otomobille, istasyon çalışanları ezmeye çalıştı. Saldırganlar benzin istasyonu içinde defalarca çalışanları ezmeyi denedi. Bu denemelerden birinde, bir görevli aracın çarpmasıyla yere yığıldı. Bu sırada çalışanlarda ellerine geçirdiklerini otomobile fırlattı. İstasyona da zarar veren saldırganlar bir süre sonra kaçtı. Olay anı istasyondaki güvenlik kameralarına yansıdı. Bir istasyon çalışanı, saldırganların 2 pompacıdan 1'ini bıçakla, diğerini de de döverek yaraladıklarını öne sürdü. Olaydan sonra akaryakıt istasyonda hasar meydana geldi. İstasyonda inceleme yapan polis, zanlıların yakalanması için çalışma başlattı. 
     
</TEXT>
</DOC>
