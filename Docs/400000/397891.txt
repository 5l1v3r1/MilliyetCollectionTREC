<DOC>
<DOCNO> 397891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/sondun22.html </URL>
<DATE> 2005/11/25/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
AB ETA'dan Bask sorununa yardım etmemiz için talep gelmedi 
</HEADLINE>
<TEXT>

     AB Komisyonu, İspanya'nın kuzeyindeki Bask bölgesinin bağımsızlığını isteyen ETA terör örgütünden, Bask sorununa çözüm bulunması için yardım isteyen bir talep gelmediğini bildirdi. 
     AB Komisyonu sözcüsü Pia Ahrenkilde, basın toplantısında, ETA'nın çağrısıyla ilgili soruyu, bu konudaki haberleri basında gördüklerini, ancak komisyonun bu konuda bir mektup almadığını söyledi. 
     Böyle bir konudaki muhataplarının İspanyol yetkililer olabileceğini belirten sözcü, İspanyol yetkililer tarafından bir talep geldiği takdirde bunu dikkate alacaklarını ifade etti. 
     ETA, dün medyaya ve büyükelçiliklere gönderdiği açıklamada, tüm uluslararası örgütlerden, yaklaşık 40 yıldır süren Bask sorununa çözüm bulunmasına yardımcı olması çağrısında bulunmuştu. 
     
</TEXT>
</DOC>
