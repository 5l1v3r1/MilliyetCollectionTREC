<DOC>
<DOCNO> 396723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/soneko33.html </URL>
<DATE> 2005/11/21/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
General Motors, 30 bin kişiyi işten çıkaracak... 
</HEADLINE>
<TEXT>

     Dünyanın en büyük otomotiv üreticisi General Motors GM , kuzey Amerika'daki 9 fabrikasını kapatacağını, 30 bin kişiyi işten çıkaracağını açıkladı. 
     GM Üst Yöneticisi Rick Wagoner, şirketin, harcamalarını kısmak ve üretimini talep düzeyine çekmek için 2008 yılına kadar kuzey Amerika'daki 9 fabrikasını kapatacağını, 30 bin kişiyi de işten çıkaracağını duyurdu. 
     Wagoner, şirketin, Oklahoma City, Lansing, Michigan, Spring Hill, Tennessee, Doraville, Georgia, Ontario ve Canada'da yer alan fabrikalarını kapatacağını ifade etti. 
     General Motors, bu yıl büyük oranda çalışanlarının sağlık sigortaları ve üretim maliyetlerinin getirdiği yükle milyarca dolar zarar etmiş, hisse senetleri değer yitirmişti. Şirket, daha önce yapılan açıklamalarda da 25 bin kişiyi işten çıkarmayı planladığını açıklamıştı. 
     
</TEXT>
</DOC>
