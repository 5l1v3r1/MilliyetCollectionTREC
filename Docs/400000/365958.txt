<DOC>
<DOCNO> 365958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/magazin/axmag01.html </URL>
<DATE> 2005/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şeytan' aldı götürdü 
</HEADLINE>
<TEXT>


Manga grubuyla sahneye çıkan Özlem Tekin, şeytan boynuzlu kostümü ve sahne performansıyla tam not aldı 

BORA BAĞCIBAŞI 

Most Production'ın düzenlediği 16. Açıkhava Konserleri kapsamında önceki gece sahnede Özlem Tekin ile Manga grubu vardı. Konserin ilk bölümünde Manga, 'Kapkaç' adlı şarkısını barkovizyondan gösterilen ABD ve Bush görüntüleri eşliğinde seslendirdi. Grup daha sonra uzun kuyruklu elbisesiyle sahneye çıkan Özlem Tekin'le birlikte 'Bitti Rüya' adlı parçayı seslendirdi. 

'Rockçı sert olmalı' 
İkinci bölümde sahneye çıkan Özlem Tekin ise ilginç kostümüyle dikkat çekti. Sahneye baştan aşağıya siyahlar içinde, kafasında şeytan boynuzuyla çıkan Tekin, sahne performansıyla etkileyiciydi. Ağırlıklı olarak yeni albümünden parçalar seslendiren Tekin, şarkılarına bir ağızdan eşlik eden sevenlerine, "Rock sert bir müziktir, rockçılar da böyle olmalı. Biz tarzımızın dışına çıkamayız" dedi. 


</TEXT>
</DOC>
