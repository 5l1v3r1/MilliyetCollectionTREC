<DOC>
<DOCNO> 358780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sonyas10.html </URL>
<DATE> 2005/07/06/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Erkeğin canını yakabilirsiniz 
</HEADLINE>
<TEXT>

     Londra DHA 

      Erkekler ağrı ve acılara karşı daha dayanıklı çıktı. Britanya'da Bath Üniversitesi'nde yapılan araştırmada kadınlar acıyı erkeklere oranla çok daha çabuk hissederken, ağrılarla başa çıkmada da daha zayıf oldukları gözlendi. Uzmanlara göre iki cinsiyet arasındaki ağrı eşiği farkı, kadınların daha çok acının 'duygusal', erkeklerin ise 'fiziksel' yönüne odaklanmasından kaynaklanıyor. Kadınların ağrı ve acı eşiğinin daha düşük olması konusunda farklı teoriler var. Bunlardan 'şefkat' kuramına göre, kadınlar etrafındakileri kollama gücünü zayıflatabilecek olası durumlar karşısında bir 'erken uyarı sistemi' olarak acıyı daha kolay algılıyor. Diğer teori ise hormonal farklılıklar nedeniyle acının farklı seviyelerde algılanması. 
     
</TEXT>
</DOC>
