<DOC>
<DOCNO> 371519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sontur17.html </URL>
<DATE> 2005/08/20/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Şişli'de silahlı saldırıya uğrayan çift hayatını kaybetti... 
</HEADLINE>
<TEXT>

     Şişli'de silahlı saldırıya uğrayan bir çift, hayatını kaybetti. 
     Alınan bilgiye göre, Halit Ziya Türkan Caddesi'ndeki bir apartmanın önünde meydana gelen olayda, Yılmaz Gül ve eşi Necmiye Gül silahlı saldırıya uğradı. 
     Açılan ateş sonucu Yılmaz Gül, olay yerinde öldü. Okmeydanı Eğitim ve Araştırma Hastanesi'ne kaldırılan Necmiye Gül de yapılan müdahaleye rağmen kurtarılamadı. 
     Şişli’de silahlı saldırı sonucu hayatlarını kaybeden Yılmaz Gül ve eşi Necmiye Gül’ün bir barın sahipleri olduğu bildirildi. 
     Alınan bilgiye göre, Halit Ziya Türkkan Caddesi 14 numaradaki apartmanda oturan Yılmaz ve Necmiye Gül, dışarıda alışveriş yaptıktan sonra 34 NG 045 plakalı ciple evlerine döndü. 
     Aracı binanın önünde otopark bölümüne park eden çiftin üzerine, kimliği henüz belirlenemeyen kişilerce ateş açıldı. 
     Yılmaz Gül olay yerinde hayatını kaybetti. Okmeydanı Eğitim ve Araştırma Hastanesi’ne kaldırılan Necmiye Gül de burada yapılan müdahaleye rağmen kurtarılamadı. 
     Çiftin aracının sol arka camında 2 kurşun deliği dikkat çekerken, olay yerinde 11 adet boş mermi kovanı bulundu. Yapılan incelemede, Yılmaz Gül’ün üzerinde bir tabanca olduğu görüldü. 
     Cumhuriyet Savcısı’nın incelemesinin ardından Yılmaz Gül’ün cesedi, Okmeydanı Eğitim ve Araştırma Hastanesi morguna kaldırıldı. 
     Bu arada bazı komşuları, çiftin Gayrettepe’deki bir barın sahipleri olduklarını söyledi. Bazı görgü tanıkları ise olay yerinden 2 kişinin yaya olarak kaçtığını anlattı. 
     Saldırganların yakalanması için polisin çalışması sürüyor. 
     
</TEXT>
</DOC>
