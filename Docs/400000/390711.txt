<DOC>
<DOCNO> 390711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sonspo09.html </URL>
<DATE> 2005/10/29/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Beşiktaş, galibiyete koşullandı... İşte muhtemel 11... 
</HEADLINE>
<TEXT>

     Turkcell Süper Ligi'nin 11. haftasında yarın Ankaragücü'nü konuk edecek olan Beşiktaş, galibiyeti hedefliyor. 
     BJK İnönü Stadı'nda yaptığı son 2 resmi maçta Kayserispor ve Bolton Wanderers ile berabere kalarak taraftarlarının tepkisine neden olan siyah-beyazlılar, başkent temsilcisi önünde galip gelmeyi amaçlıyor. 
     Beşiktaş'ta, sakatlıkları süren İbrahim Toraman, Tayfur ve Gökhan yarınki maçta da forma giyemeyecek. Sarı kart cezalısı Koray da takımını yalnız bırakacak. 
     Öğleden sonra kampa girecek olan Beşiktaşlı futbolcular, hazırlıklarını akşam basına kapalı yapacakları idmanla tamamlayacak. 
     Siyah-beyazlı ekibin sahaya Cordoba, Ali Tandoğan, Mustafa, Çağdaş, Adem, Ahmed Hassan, Kleberson, Okan, Tümer, Ahmet Dursun, Ailton muhtemel 11'iyle çıkması bekleniyor. 
     BJK İnönü Stadı'nda saat 20.00'de başlayacak ve Digitürk Lig TV'den naklen yayınlanacak maçı, hakem Tolga Özkalfa yönetecek. 
     
</TEXT>
</DOC>
