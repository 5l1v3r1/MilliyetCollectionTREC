<DOC>
<DOCNO> 371169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/soneko26.html </URL>
<DATE> 2005/08/19/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Erdemir'in devlete 40 yıllık katkısı... 
</HEADLINE>
<TEXT>

     
     Hüseyin Tunçay 


     Erdemir'e devlet, faaliyete geçtiği yıl olan 1965'ten bu yana 'sermaye artırımı' nedeniyle yaklaşık 352 milyon dolar koyarken, bu dönemde aldığı kar payı tutarı 293 milyon dolarda kaldı. 
     Verilere göre, devletin elindeki yüzde 46.12'lik payının satışı tartışmalara konu olan ve önümüzdeki aylarda bu payın özelleştirilmesi beklenen Erdemir'in, devlete ödediği vergi ve yasal yükümlülüklerin tutarı ise 2004 yılına kadar 4 milyar 266 milyon doları buldu. 
     Erdemir'in ödediği vergiler ve yasal yükümlülükleri de, 1965-1994 arasında 2 milyar 524 milyon dolar olarak hesaplandı. Şirket, 2003 yılında 207 milyon dolar, 2004 yılında ise 416 milyon dolar olmak üzere, toplam 4 milyar 266 milyon dolar vergi ve yasal yükümlülük karşılığı para ödedi. 
     
     SERMAYE ARTIRIMI, KAR PAYI OLARAK DÖNMEDİ 
     Buna karşılık 1965-1994 döneminde sermaye artırımı için toplam toplam 243 milyon doları Erdemir'e veren devlet, 1999 yılında 52 milyon dolar, 2004 yılında da 57 milyon dolar olmak üzere toplam 352 milyon dolarlık aktarım gerçekleştirdi. 
     Ancak devamlı yatırımlarla büyüyen Erdemir'in kar payı dağıtımı, devlet için pek de verimli olmadı. 
     
     30 YILDA 94 MİLYON DOLAR KAR PAYI 
     Nitekim 1965-1994 arasını kapsayan 30 yıllık dönemde devletin elindeki hisseler için 94 milyon dolar kar payı ödemesi yapan şirket, 1995 yılında 27 milyon dolar, 1996 yılında da 26 milyon dolarlık kar payı ödemesinin ardından, 2004 yılına kadar kar payı ödemedi. 
     Geçen yıl devlete 14 milyon dolarlık kar payı ödeyen Erdemir, bu yıl da 2004 yılına mahsuben 177.7 milyon YTL Yaklaşık 132 milyon dolar ödemede bulundu. 
     Böylelikle Erdemir'in devlete kar payı olarak aktardığı tutar 40 yılda, yaklaşık 293 milyon dolarda kaldı. 
     
</TEXT>
</DOC>
