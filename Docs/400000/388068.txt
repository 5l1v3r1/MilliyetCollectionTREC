<DOC>
<DOCNO> 388068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sontur32.html </URL>
<DATE> 2005/10/19/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Mahkemece serbest bırakıldıktan sonra dövüldü 
</HEADLINE>
<TEXT>

     Adana’nın Ceyhan İlçesi’nde alacağını isteyen market sahibine bıçaklı saldırıda bulunduğu iddiasıyla sevk edildiği mahkemece serbest bırakılan kişi, sopalarla dövülerek hastanelik edildi. 
     Alınan bilgiye göre, İdris K’nın 27 amcasının oğlu İskender K. 
     26 ile Fatih Sultan Mehmet Mahallesi’nde alacaklarını istemek amacıyla gittikleri market sahibi Eyüp Aver’i yaraladığı iddia edildi. 
     Polis tarafından gözaltına alınan İdris K. ifadesinin ardından adliyeye sevk edildi. İdris K. savcılıktaki sorgusunun ardından çıkartıldığı mahkemece tutuksuz yargılanmak üzere serbest bırakıldı. 
     Mahkemece serbest bırakılan İdris K 27 , Sanayi Sitesi yakınlarında saldırıya uğradı. Market sahibi Eyüp Aver’in yakınları olduğu iddia edilen 2 kişi tarafından sopalarla dövülen İdris K, Ceyhan Devlet Hastanesi’nde tedavi altına alındı. 
     Yetkililer, olaydan sonra otomobille kaçan saldırganların yakalanması için çalışma başlatıldığını kaydettiler. 
     
</TEXT>
</DOC>
