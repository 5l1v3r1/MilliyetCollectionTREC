<DOC>
<DOCNO> 373161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sontur08.html </URL>
<DATE> 2005/08/26/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Tuvalet rehberinde akıl almaz yorumlar 
</HEADLINE>
<TEXT>

     Konya'da bir derneğin öğrencilere dağıttığı tuvalet adabını anlatan rehberde akıllara durgunluk veren öneriler sıralandı. 
     Konya'da, Yakutlu Tahsildeki Öğrencileri Himaye Derneği'nce 10-18 yaşındaki erkek öğrencilere dağıtılan tuvalet adabını anlatan rehberde, cinsel organlarına kağıt veya pamuk tıkamaları tavsiye edildi. Öğrencilere penislerine pamuk tıkamaları, anüslerini parmaklarını sokarak yıkamaları önerildi. Kendi cinsel organına bakmanın ve çıplak yıkanmanın günah olduğunun öne sürüldüğü rehberde, kurallara uymayanları cin çarpacağı iddia edildi. 
     Asrımızda pratik olarak şöyle istinca temizlik yolu tatbik edilebilir’ denilerek erkeklerin tuvaletten sonra cinsel organının içine pamuk veya tuvalet kağıdı koyarak tampon yapmaları önerildi. Rehberde, Tuvalet kağıdından küçük bir top yapılır ve idrarın çıktığı kanalın ucuna tampon olarak tıkanılır. Bu korunma işini kağıt sarma sureti ile yapanlar da vardır’ denildi. 
     
     UZMANLAR TEHLİKELİ 

     Kim tarafından hazırlandığı bilinmeyen ve bin adet bastırılan 16 sayfalık rehber kitapçıkta İslami usülde tuvalete sol ayakla dua okunarak girilmesi gerektiği belirtilerek Necasetten gelmesi kesildikten sonra taharete temizlik başlanır. Sol elin orta parmağı kullanılarak necasetin çıktığı mahale sokularak anüs iyice yıkanır’ denildi. 
     Mesanede kalan idrarın boşaltılması için ise 40 adım yürüyüp, öksürmek, yan yatmak ve kişinin yaşı kadar adım atarak idrar boşaltılır’ gibi satırlara yer verildi. Üroloji uzmanları penise kağıt, pamuk veya herhangi bir yabancı cisim sokmanın son derece tehlikeli olduğunu bildirdi. 
     
</TEXT>
</DOC>
