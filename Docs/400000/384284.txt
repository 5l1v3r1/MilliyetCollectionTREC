<DOC>
<DOCNO> 384284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sontur09.html </URL>
<DATE> 2005/10/05/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Maaş artı primle fuhuş 
</HEADLINE>
<TEXT>

     
     Soner KOCAER ANTALYA, DHA 

     
ANTALYA'da aralarında öğretmen, üniversite öğrencisi, kuaför ve tezgahtarın da bulunduğu yabancı uyruklu 10 kadın, fuhuş batağından kurtarılırken, bu kadınları erkeklere pazarladığı ileri sürülen 1'i kadın 4 kişi gözaltına alındı. Erkeklere pazarlanan kadınların 800 YTL maaş ve yüzde 20 primle çalıştırıldıkları belirlendi. 
     Antalya Emniyet Müdürlüğü Asayiş Şube Müdürlüğü Ahlak Büro Amirliği ekipleri, Konyaaltı Mevkii'nde bulunan Villa Otel'de fuhuş yaptırıldığı ihbarı üzerine harekete geçti. Geçen pazar gecesi, otele düzenlenen baskında, ülkesinde tarih öğretmeni olan Moldovalı Olesa Cetulegan 24 , üniversite öğrencisi Engile Sirvu 19 , bayan kuaförü Larisa Coca 21 , tezgahtar Olesa Çalmış 20 , Tatiana Rusu 22 , Natalia İonata 19 ile Özbekistan uyruklu Gleifa Mamova 32 , Olesa Eflemova 18 , Kamalat Bahramova 28 ve Zulkummar Kalmuratova 32 yakalandı. 
     Bu kadınları erkeklere pazarladığı belirlenen ve fuhuşa aracılık yapmaktan 14, fuhuş yapmaktan ise 2 kez sabıka alan Urfalı Filiz’ lakaplı 48 yaşındaki Güler Tuncay, Villa Otel sahibi 29 yaşındaki Murat Akdoğan, 30 yaşındaki Lütfi Eryılmaz ve 20 yaşındaki Mevlüt Varışlı yakalanarak gözaltına alındı. Moldova ve Özbekistan uyruklu 10 kadın, ifadeleri alındıktan sonra bugün sınırdışı edildi. Bu kadınları erkeklere pazarladıkları iddia edilen 4 zanlı ise polisteki sorgulamalarının ardından insan ticareti yapmak, fuhuş ve fuhuşa aracılık yapmak suçlarından adliyeye sevk edildi. 
     Erkeklere pazarlanan kadınların 800 YTL maaş ve yüzde 20 primle çalıştırıldıkları belirlendi. Polis, Moldovalı kadınlardan Olesa Cetulegan, Engile Sirvu ve Larisa Coca'yı bu kişilere 3'er bin dolar karşılığı satan kimliği belirsiz iki kişiyi arıyor. 
     
</TEXT>
</DOC>
