<DOC>
<DOCNO> 374896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/ekonomi/eko01.html </URL>
<DATE> 2005/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatta kan kaybı ağustosta da sürdü 
</HEADLINE>
<TEXT>


Ağustos ihracatı temmuz ayına göre yüzde 3.4'lük kayıpla 5.5 milyar dolara indi. Geçen yılın ağustosuyla karşılaştırıldığında ise yüzde 16.6'lık artış olduğu gözlendi 

EKONOMİ SERVİSİ 

Türkiye'nin ağustos ayı ihracatı, geçen yılın aynı ayına oranla artarken, bu yıl temmuz ayına oranla geriledi. Türkiye İhracatçılar Meclisi TİM , ağustos ayı ihracat rakamlarını, Düzce'nin Akçakoca ilçesinde düzenlenen basın toplantısıyla açıkladı. Devlet Bakanı Kürşad Tüzmen, ağustos verilerine ilişkin "Endişeye gerek yok" derken, TİM Başkanı Oğuz Satıcı, ihracatın kan kaybettiğini ve ivmesinde aşağı yönlü bir hareket gözlendiğini söyledi. 
TİM verilerine göre, geçen ayın ihracatı, 2004'ün aynı ayına oranla yüzde 16.65 artarak 5.5 milyar seviyesinde gerçekleşti. Bir önceki aya göre ise yüzde 3.44 geriledi. Temmuz ihracatı 5.7 milyar dolar olmuştu. 

Sanayi ihracatı düştü 
Türkiye ihracatının yüzde 85.52'sini oluşturan sanayi sektörü ihracatı, 2004 Ağustos ayına göre yüzde 14.92 artarak 4.7 milyar dolar oldu. 
Sanayi sektörü ihracatı aylık bazda yüzde 4.42 azaldı. Temmuza göre en fazla düşüş yüzde 32.9 ile fındık ve mamullerinde yaşanırken, bunu yüzde 32.4 ile taşıt araçları ve yan sanayi, yüzde 15.4 ile zeytin ve zeytinyağı izledi. 

'Hükümet de, muhalefet de sorumlu' Para ve maliye politikasının, borç stokunu çevirmeye yönelik olduğunu, dolayısıyla TL'nin değerlendiğini anlatan TİM Başkanı Oğuz Satıcı, "Üretici ihracatçılarımız, hammaddelerini gittikçe artan oranlarda ithal ediyor" diye konuştu. Hükümetin, para ve maliye politikalarını gözden geçirmesi gerektiğini vurgulayan Satıcı, "Üretimin desteklenmesine yönelik politikalara şiddetle ihtiyaç var. Sorumluluk, muhalefete de aittir" dedi. 

Fındıkta 2005 ihracatı başladı Fındık ihracat sezonu, Düzce'nin Akçakoca ilçesinde düzenlenen törenle açıldı. İtalya, Almanya, Hollanda gibi ülkelere gideceği belirtilen tırlar, davul - zurna ve alkışlar eşliğinde temsili olarak yola çıktı. 
Satıcı, 2004'te fındık sektörünün yüzde 85 ile ihracatını en fazla artıran sektör olduğunu söyledi. 
1.2 milyar dolarlık 2004 fındık ve mamulleri ihracatının, 64 milyar dolarlık toplam ihracat içerisindeki payının yüzde 1.9'a çıktığını bildiren Satıcı, bu yıl da en az geçen yıl kadar gelir beklendiğini kaydetti. 

Otomotiv sekiz ayda 2003'ü aştı Otomotiv sektörünün ihracatı, yılın sekiz ayında yüzde 26.9 artarak, 8 milyar 379 milyon dolara ulaştı. Ağustos ayı ihracatı ise yüzde 0.4 arttı. İhracat, aylık bazda yerinde saymasına rağmen 8 aylık dönemde, 2003'ün tamamında yapılan 7 milyar 191 milyon dolarlık ihracatı açık ara geride bıraktı. 
Uludağ İhracatçı Birlikleri UİB verilerine göre, ocak - ağustos döneminde, ihracat kalemleri arasında 2.8 milyar dolar ile binek otomobiller ilk sırada yer aldı. En fazla ihracat artışı ise demiryolu taşıtlarında gerçekleşti. 

'Endişeye gerek yok' Devlet Bakanı Kürşad Tüzmen, ihracatın ithalatı karşılama oranının 1 Ocak'tan 31 Ağustos'a kadar olan dönemde yaklaşık yüzde 61.5 seviyesinde olduğunu bildirdi. Geçen yıl aynı dönemde bu oran yaklaşık yüzde 63.5 seviyesindeydi. 
Tüzmen, 2. İstanbul Mermer, Doğal Taş Ürünleri ve Teknolojileri Fuarı'nın açılışının ardından gazetecilere yaptığı açıklamada, şöyle konuştu 
"İthalat baskısı devam ediyor. Aylık 9 milyar dolar seviyesini sürdürmesi ve ihracatın ithalatı karşılama oranının bu yıl yaklaşık yüzde 62'ler seviyesinde olması halinde sorun yok. Yüzde 60'ın üstü, hatta 70'lerin üstü bizim için idealdir. Endişe edecek bir durum yok." 
Tüzmen, dış ticaret açığının bu yıl 40 milyar dolar olacağını öngördü. 

Ülke 8 aylık ihracat 46.6 milyar dolar oldu Milyon dolar 2004 2005 Değ Ocak 4.673 4.997 6.9 Şubat 3.788 5.698 50.4 Mart 5.300 6.608 24.7 Nisan 5.310 6.068 14.3 Mayıs 4.942 5.967 20.8 Haziran 5.369 5.987 11.5 Temmuz 5.665 5.720 1.0 Ağustos 4.743 5.533 16.6 Toplam 39.794 46.578 17.1 
TÜM verileri 

Sanayideki ihracat artışı ortalamanın altında kaldı SEKTÖRLER Ağustos 2005 Değişim Pay Ocak-Ağustos 2004 Ocak-Ağustos 2005 Değişim Pay I. TARIM 668.835 27.77 4.338.400 5.509.795 27.00 11.83 II. SANAYÜ 4.731.712 14.92 34.703.800 40.083.603 15.50 86.06 A. TARIMA DAYALI ÜŞLENMÜŞ ÜRÜNLER 531.014 14.00 3.785.124 4.144.174 9.49 8.90 Tekstil ve hammaddeleri 369.882 11.61 2.912.323 3.175.302 9.03 6.82 Deri ve deri mamulleri 106.665 8.33 572.155 577.871 1.00 1.24 Halı 54.467 51.54 300.644 391.001 30.05 0.84 B. KÜMYEVÜ MADDELER 589.128 32.04 3.233.075 4.212.082 30.28 9.04 C. SANAYÜ MAMULLERÜ 3.611.571 12.67 27.685.601 31.727.347 14.60 68.12 Hazırgiyim ve konfeksiyon 1.140.680 10.81 8.589.599 9.202.660 7.14 19.76 Taşıt araçları ve yan sanayi 722.534 3.60 6.665.954 8.482.686 27.25 18.21 Elektrik - elektronik 571.360 35.04 3.598.800 4.192.143 16.49 9.00 Makine ve aksamları 216.216 38.36 1.327.757 1.733.348 30.55 3.72 Demir ve demir dışı metaller 689.862 1.35 5.699.689 6.097.847 6.99 13.09 Çimento ve toprak ürünleri 166.019 26.24 1.124.389 1.242.073 10.47 2.67 Değerli maden ve mücevherat 90.218 21.78 570.916 654.141 14.58 1.40 Diğer sanayi ürünleri 14.682 11.52 108.498 122.452 12.86 0.26 III. MADENCÜLÜK 132.392 29.43 751.639 984.537 30.99 2.11 TOPLAM 5.532.939 16.65 100 39.793.841 46.577.935 17.05 


</TEXT>
</DOC>
