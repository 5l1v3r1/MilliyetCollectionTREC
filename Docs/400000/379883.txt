<DOC>
<DOCNO> 379883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sondun14.html </URL>
<DATE> 2005/09/20/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
ABD'li uzman Türkiye K.Irak'a giremez, Kerkük patlamaya hazır bomba 
</HEADLINE>
<TEXT>

     İhsan DÖRTKARDEŞ DHA 

      YILLARDIR Kuzey Irak konusunda incelemelerde bulunan Amerikalı tarih uzmanı Prof. Dr. Juan Cole, Kerkük’ü ’patlamaya hazır bomba’ olarak nitelendirirken, Türkmenlerin Irak’taki Sünni direnişçileri desteklediğini savundu ve Telafer operasyonunu da Kürtler ile Şiilerin düzenlediğini söyledi. 
     Prof. Dr. Cole, Türkiye’nin Kuzey Irak’taki PKK’lı teröristlere karşı tek taraflı operasyon yapmayacağını, Türkiye’deki Kürtlerin büyük kentlere dağıldığını ve siyasi tercihlerini blok halinde ortaya koymadıklarını vurguladı. 
     Michigan Üniversitesi’nin Modern Ortadoğu ve Güney Asya Tarihi bölümü öğretim üyelerinden Cole, Türkmenlerin yoğun olarak yaşadığı Telafer’deki gelişmeleri önceden tahmin eden bir uzman olarak tanınıyor. 
     Prof. Dr. Cole, haziran ayı sonunda internet sitesinde yayımlanan makalesinde, Telafer’deki Türkmen silahlı güçlerinin, direnişçilere yardım etmek üzere Suriye üzerinden Irak’a yabancı savaşçıların gizlice girmesine yardım ettiğini ve bu konuda kanıtlar bulunduğunu ileri sürmüştü. 
     
     b b b b b b b b b b b 
</TEXT>
</DOC>
