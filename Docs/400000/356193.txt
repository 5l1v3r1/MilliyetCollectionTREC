<DOC>
<DOCNO> 356193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sondun45.html </URL>
<DATE> 2005/06/28/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Taliban sözcüsü ''ABD helikopterini biz düşürdük'' 
</HEADLINE>
<TEXT>

     Afganistan’ın doğusunda düşen Amerikan helikopterinin Taliban’ın roketi tarafından vurulduğu bildirildi. 
     Chinhook CH-47 tipi helikopterin düştüğü Kunar eyaletinin Valisi Asadullah Vefa, Associated Press AP haber ajansına yaptığı açıklamada, helikopterin Afganistan’da ABD önderliğindeki çok uluslu güce karşı saldırılarını son zamanlarda artıran Taliban örgütü tarafından roketle düşürüldüğünü söyledi. 
     Bu arada Taliban örgütünün sözcüsü Molla Latif Hakimi, helikopterin düştüğünün açıklanmasından önce AP’yi arayarak, Taliban militanlarının Amerikan helikopterini düşürdüğünü söyledi. 
     Bu arada Amerikan ordusu, operasyon bölgesine takviye amacıyla asker taşıdığını bildirdiği helikopterde kaç kişinin bulunduğunu açıklamadı. 
     CH-47’lerin üçü mürettebat toplam 36 kişiyi taşıyabildiği bildiriliyor. 
     Afganistan’da 6 Nisan’da düşen Amerikan helikopterinde de 3’ü sivil, 15’i asker olmak üzere toplam 18 Amerikalı ölmüştü. 
     Afganistan’da çatışmaların yoğunlaştığı son üç ayda 465 militan, 29 Amerikan askeri, 43 Afgan polis ve askeriyle, 125 sivilin öldüğü belirtiliyor. 
     
</TEXT>
</DOC>
