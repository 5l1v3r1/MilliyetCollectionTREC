<DOC>
<DOCNO> 369450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/yasam/ayas.html </URL>
<DATE> 2005/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Selam' aldı servet verdi 
</HEADLINE>
<TEXT>


Çanakkale'de Mişon Gezmiş, sırf personeli sürekli hatırını sorup ziyaret ediyor diye Vakıflar Genel Müdürlüğü'ne 1 milyon YTL'lik emlak bıraktı 


Çanakkaleli Mişon Gezmiş Yohay , personeli sürekli hatırını sorup ziyaret etttiği için, yaklaşık 1 milyon YTL değerindeki 2 katlı evini ve dükk nını Vakıflar Genel Müdürlüğü'ne bağışladı. 
Ezine'de doğan, yaşamını Çanakkale'de geçiren ve Çarşı Caddesi'nde 65 yıldır tuhafiye dükk nı işleten Gezmiş 85 , kendisiyle maddi çıkar gözetilmeden sadece insan olduğu için ilgilenilmesinden dolayı çok mutlu olduğunu dile getirdi. Gezmiş, 'yılların birikimi'ni hayır işlerinde kullanılması şartıyla Vakıflar'a bağışladığını söyledi. 

'Azınlık değilim' 
Bir Musevi vakfının daha önce mal varlığını bağışlaması talebinde bulunduğunu anlatan Gezmiş, hiçbir zaman kendini 'azınlık' olarak hissetmediğini vurgulayarak, "Bizler Türkiye'nin öz değerleriyiz. Yıllarca Müslümanlar, Hıristiyanlar ve Museviler bu ülkede iç içe yaşadı ve yaşıyor" diye konuştu. 

'85 gün gülmedim' 
Bir miktar parasını da Mehmetçik Vakfı'na bağışlayan Gezmiş, bu konuda da şöyle konuştu "Askerliğimi Ankara Etimesgut'ta 45 ay, onur ve şerefle yaptım. İstedim ki, bizlerin rahat yaşaması için canını veren Mehmetçiğe vefa borcumu az da olsa ödeyebileyim." 
Hiç evlenmediğini de belirten gezmiş, sözlerini şöyle bitirdi 
"85 yıllık ömrümde 85 gün bile gülmedim. Ömrüm çalışmakla geçti. Küçük yaşta yetim kaldım. Hayırsız yeğenlerim dışında kimsem yok. Hayatta tek başına kalmak, ömrünü yalnız geçirmek öylesine zor ki..." 


</TEXT>
</DOC>
