<DOC>
<DOCNO> 367084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sonspo36.html </URL>
<DATE> 2005/08/04/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Nihat Bilbao derbisine yetişebilirim... 
</HEADLINE>
<TEXT>

     İspanya'nın Real Sociedad takımında kalan Türk futbolcu Nihat Kahveci, La Liga'nın ilk maçındaki Athletic Bilbao derbisine yetişebileceğini söyledi. 
     Real Sociedad kulübünde basın toplantısı düzenleyen Nihat, ''Ligin başlamasına halen 1 ay kadar bir süre var ve bu çok uzun bir zaman. Elbetteki, Athletic karşısında oynamak ve takıma yardım etmek isterim. Eğer kendimi oynayacak durumda hissedersem, teknik direktöre en azından birkaç dakika oynamak istediğimi söyleyeceğim'' dedi. 
     25 yaşındaki Türk futbolcu, Bask derbisinde dört yıldır deplasmanda Athletic Bilbao ile oynadığını, ancak ne gol atıp ne de kazandıklarını hatırlattı. 
     Nihat, her geçen gün iyiye gittiğini, ancak şu an dizine çok güçlü yüklenemediğini belirten Nihat, sadece tam olarak iyileştiğinde oynamak istediğini, bunun Eylül ayı da olabileceğini vurguladı. 
     Öte yandan, basın toplantısında İspanyol gazetecilerin son 2 aydır ilk defa Nihat'a transfer durumuyla ilgili hiçbir soru yöneltmemeleri, Türk futbolcuyu güldürdü. 
     La Liga'da 2005-2006 sezonu 28 Ağustos'ta başlayacak. 

     
</TEXT>
</DOC>
