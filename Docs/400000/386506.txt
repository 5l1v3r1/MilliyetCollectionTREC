<DOC>
<DOCNO> 386506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/astro/index.html </URL>
<DATE> 2005/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İlişkilere denge gerek 
</HEADLINE>
<TEXT>


Bugün beraberliklerde ve ortaklaşa işlerde daha bilinçli hareket etmek ve düşünce ayrılıklarına esnek yaklaşmak gerekebilir. Ani değişiklikler görüş alanımızı bulandırabilir. Kötümserliğe kapılmamalıyız. 
Koç'lar geçmişle ilgili konularda huzursuzlar ancak, kendilerini yıpratmaktan kaçınmaları gerek. Net düşündüklerinde birçok konuda rahat hareket edebilirler. Boğa'lar bugün iyimser olacaklar ve yeni planlarını arkadaşları ile paylaşmaktan mutlular. Pek çok alanda destek görecekler. İkizler iş hayatında önem taşıyan konularla ilgilenmeliler. Bu alanda beklenmedik gelişmelere karşı sağduyulu olmaları onlara fayda sağlayabilir. Yengeç'ler genel olarak pozitifler. Yeni görüşlere ve deneyimlere açık olmak onlara cesaret veriyor. Eğitimle ilgili konularda yenilikler denemekten kaçınmamalılar. Aslan'lar maddi durumlarını düşünmeli ve ortaklaşa çalışmalarda dikkatli olmalı. Eşin parasal durumu bazı kayıplar getirebilir. Somut bir bakış açısı geliştirmeleri lazım. Başak'lar iyimserliklerini kullanarak ortaklaşa projelerde yeni girişimler yapabilir. İkili ilişkilerde ise duygusal tepkilerinde ölçülü olmaya bakmalılar. 
Terazi'ler günlük işlerinde disiplinli hareket edebilmeli. İş ortamında yeni sorumluluklar onları huzursuz edebilir. Bu arada tamamlanması gerekenler ihmal edilmemeli. Akrep'ler pozitif günlerindeler ve kendilerini iyi ifade ediyorlar. Yaratıcı alanda orijinal düşünceler ortaya koyarken, aşk hayatındaki hoş gelişmelere yakın olmalılar. Yay'lar günlük işler bakımından yoğun olacaklar. Bu konuları toparlamak için planlı olmaları gerekiyor. Sakin yaklaşımları ile eve ait konuları halledecekler. Oğlak'lar haberleşme ve iletişim konularında rahat edecekleri bir gündeler. Alacakları haberler heyecan verici olabilecek ve kardeşlerle ilişkiler olumlu yönde gelişiyor. Kova'lar maddi konularda yeni girişimlerden yanalar ve orijinal fikirleri var. Bu sayede kazançları artabilir fakat, savurganlık yapmaya da meyilli olabilecekler. Balık'lar öne çıkabilecekleri olanakları değerlendirebilir. Kişisel girişimler ise onlara umdukları sonuçları getirecek. 


</TEXT>
</DOC>
