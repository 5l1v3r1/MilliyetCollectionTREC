<DOC>
<DOCNO> 395851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sontur07.html </URL>
<DATE> 2005/11/17/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kadıköy'te Tır'a çarptıktan sonra bariyere vuran otomobilde 2 ölü var 
</HEADLINE>
<TEXT>

     Kadıköy'de bir TIR'a arkadan çarptıktan sonra bariyere vuran otomobildeki 2 kişi öldü, 2 kişi yaralandı. 
     AA muhabirinin aldığı bilgiye göre, Cumhur Özcan 24 yönetimindeki 34 KTN 38 plakalı özel otomobil, aşırı hız ve sürücünün direksiyon hakimiyetini kaybetmesi nedeniyle E-5 Karayolu Kozyatağı mevkiinde önünde giden Selahattin İncekaş idaresindeki 14 DV 462 plakalı TIR'a çarptı. Ardından savrularak orta refüje çarpan otomobil, daha sonra yolun sağındaki bariyere vurarak durdu. 
     Kazada yaralanan Cumhur Özcan ile aynı araçta bulunan Nalan Batı 26 , Özcan Keten 30 ve sıkıştığı yerden itfaiye ekiplerince kurtarılan Berna Genç 24 , Dr. Lütfi Kırdar Kartal Eğitim ve Araştırma Hastanesi'ne kaldırıldı. 
     Berna Genç ve Özcan Keten'in hastaneye gelmeden önce öldükleri, Cumhur Özcan ve Nalan Batı'nın sağlık durumlarının da ağır olduğu bildirildi. 
     Gebze'ye yük almaya giderken arkadan gürültü duyunca aracına çarpıldığını anladığını ifade eden TIR sürücüsü Selahattin İncekaş ise olayla ilgili bilgisine başvurulmak üzere polis merkezine götürüldü. 
     Mermer ocağı işleten Cumhur Özcan'ın, arkadaşı Özcan Keten ile Etiler'deki eğlence yerinde 2 bayanla tanıştıkları ve bardan alkollü olarak hep birlikte çıktıkları öne sürüldü. 
     
</TEXT>
</DOC>
