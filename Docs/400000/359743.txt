<DOC>
<DOCNO> 359743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/guncel/gun05.html </URL>
<DATE> 2005/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tori Amos Açıkhava'da 
</HEADLINE>
<TEXT>


KÜLTÜR SANAT SERVİSİ 

Caz Festivali'nin en merakla beklenen gecesi geldi çattı. Tori Amos, bu akşam saat 21.00'den itibaren piyanosunun başında, Cemil Topuzlu Açıkhava Sahnesi'nde olacak. 
1963 Georgetown, Kuzey Carolina doğumlu şarkıcı ve piyanist Amos, ilk şarkısını 5 yaşında yazdı. 21 yaşında kurduğu ilk grubu Y Tori Can't Read ile pek başarılı olamayan şarkıcı, sonrasında plak şirketinin 'piyano çalan bir kadın şarkıcının ilgi çekmeyeceği' yönündeki önyargısı nedeniyle istediği konuma gelmek için çok uğraşmak zorunda kaldı. 

Biyografisi çıktı 
İlk albümü "Little Earthquakes" 1992 beğenilen Amos, cinsel taciz, din, seks vb. tartışmalı konuları cesurca işlediği parçalarıyla günümüzün önemli kadın müzisyenleri arasına girdi. 
Tarz olarak Kate Bush ve Joni Mitchell ile karşılaştırılan Amos, son albümü "The Beekeeper"ı bu yıl yayımladı ve gazeteci Ann Powers ile ortaklaşa yazdığı "Tori Amos Piece by Piece" adlı biyografisi piyasaya çıktı. Amos'ın diğer albümleri arasında "Under The Pink", "Boys For Pele", "From The Choirgirl Hotel" ve "Strange Little Girls" yer alıyor. 


</TEXT>
</DOC>
