<DOC>
<DOCNO> 384045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/guncel/axgun02.html </URL>
<DATE> 2005/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS'de puanların hesabı değişiyor 
</HEADLINE>
<TEXT>


ÖSYM Başkanı, notlar şişirildiği için Ortaöğretim Başarı Puanı'nın eşitsizliğe yol açtığını ve değiştirileceğini açıkladı 

BAHAR ATAKAN Ankara 

ÖSYM Başkanı Prof. Dr. Ünal Yarımağan, puanlama ve soru içerikleri değiştirilen 2006 ÖSS'yle ilgili ipuçları verdi. Ortaöğretim Başarı Puanı Hesaplama Sistemi'nin değiştirileceğini açıklayan Yarımağan, "Dünyanın hiçbir yerinde, 'nerede okursan oku, eşit şartlarda her yere gidebilirsin' imk nı yok. İmam hatip lisesine gidenlerin amacının imam hatip olması gerekir" dedi. Yarımağan şöyle devam etti 

'Notlar şişiriliyor' 
"Bazı okullara dezavantaj sağlayan sistemi adil hale getireceğiz. Hesaplama sistemindeki açıktan yararlanan okulların gereksiz avantajı kaldırılacak. Öğretmenler öğrencileri kurtaracak şekilde not veriyor. Bu adaletsizlik yaratıyor. Bir okulda 78 öğrencinin birden ortalamasının 5 olması mümkün değil. Bu çocukların lise boyunca aldıkları bütün notları 5." 
Meslek ve İHL mezunlarının ÖSS'nin 2. bölümündeki soruları cevaplayabileceğini söyleyen Yarımağan, şöyle konuştu 

'İHL'lerin şansı var' 
"İHL mezunu, 'bilgisayar mühendisi olmak istiyorum' diyorsa, Fen2 ve Matematik2 testlerine cevap vermesi gerek. Puanı hesaplanır ama ortaöğretim başarı puanının katsayısı 0.3 olur. Puanı yetiyorsa yerleşir. Teorik olarak girebilir. 0.3 katsayısı, yükseltilse bile meslek lisesi öğrencilerinin genel lise öğrencilerini yakalaması mümkün değil." 

Sınavdaki sorular 

Yarımağan'ın verdiği bilgiye göre, alan dersleriyle ilgili 120 soruluk ikinci bölümdeki testlerdeki soruların dağılımı şöyle Edebiyat - Sosyal Bilimler Testi Türk Dili ve Edebiyatı Edebi Metinler 17, Türkiye Coğrafyası 8, Psikoloji 5. Sosyal Bilimler 2 Testi Tarih 13, Ülkeler Coğrafyası 7, Sosyoloji 5, Mantık 5. Matematik 2 Testi Matematik 21, Geometri 9. Fen Bilimleri 2 Testi Fizik 13, Kimya 9, Biyoloji 8. 


</TEXT>
</DOC>
