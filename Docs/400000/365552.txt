<DOC>
<DOCNO> 365552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/ekonomi/eko05.html </URL>
<DATE> 2005/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
JTI, sigaraya yüzde 33'e varan zam yaptı 
</HEADLINE>
<TEXT>



JTI Tütün Ürünleri Pazarlama A.Ş sigara satış fiyatlarına yüzde 9,5-33,3 arasında değişen oranlarda zam yaptı. JTI'dan yapılan yazılı açıklamaya göre, düzenlemeyle kısa Camel sigarasının fiyatı 3,50 YTL'den 3,90 YTL'ye, uzun Monte Carlo sigarasının fiyatı da 2,15 YTL'den 2,40 YTL'ye yükseldi. Fiyatlar yarından itibaren geçerli olacak. 

Tütüncüler sevindi 
Fiyatı düşük sigaraya gelen yüksek zammın, geliri düşük tiryakileri sarma tütüne yöneltebileceği bildirildi. 0.55 YTL olan Bafra ve Bitlis sigaralarının fiyatının yüzde 172.7 artarak 1.50 YTL'ye yükselmesi, tütün satıcılarını işlerinde önemli artış beklentisi yarattı. 
Tütün satıcıları, "Bu zamla satışlarımızı ikiye-üçe katlayacağımızı tahmin ediyoruz" dedi. Tütüncüler, fiyatı en düşük olan sigaranın maliyeti ile beş paket sarma sigara elde edilebildiğini söylediler. Tütünün kilosu 7 ile 12 YTL arasında değişirken, sarma makinesi 2 YTL, 100 adet filtre ise 1 YTL'den satılıyor. Gelir İdaresi Başkan Vekili Osman Arıoğlu ise düzenlemelerinde, kimin k r kimin zarar ettiği ile değil, bütçedeki hedefin tutturulması ile ilgilendiklerini söyledi. 

Sigara Eski fiyat YTL Yeni fiyat YTL Salem Uzun 3,75 4,10 Salem Kısa 3,50 3,90 Camel Kısa 3,50 3,90 Winston Uzun 2,70 3,00 Winston Kısa 2,60 2,90 Wings Kısa 2,10 2,30 Monte Carlo Uzun 2,15 2,40 Monte Carlo Kısa 2,00 2,25 More Kısa 1,50 2,00 Winchester Kısa 1,50 2,00 Winchester Uzun 1,60 2,10 Anadolu Uzun 1,60 1,90 Anadolu Kısa 1,50 1,90 


</TEXT>
</DOC>
