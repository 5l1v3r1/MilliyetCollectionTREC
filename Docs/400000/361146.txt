<DOC>
<DOCNO> 361146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sontur24.html </URL>
<DATE> 2005/07/14/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Isparta'da "sarkıntılık" cinayeti... 
</HEADLINE>
<TEXT>

     Isparta’da bir kişi, kızına sarkıntılık ettiklerini iddia ettiği aynı köyde yaşayan babayla oğlunu tabancayla vurdu. Olayda oğul öldü, babası ağır yaralandı. 
     AA muhabirinin jandarma yetkililerinden aldığı bilgiye göre, Isparta’nın merkeze bağlı Bozanönü Köyü’nde yaşayan R.K, kızına bir süre önce sarkıntılık yaptıklarını iddia ederek, anlaşmazlık yaşadığı Süleyman Akman 50 ve oğlu Ramazan Akman’la 19 köy meydanında karşılaştı. 
     Taraflar arasında aynı iddia yüzünden çıkan tartışmanın kavgaya dönüşmesi üzerine, R.K, ruhsatsız tabancasıyla baba-oğula ateş açarak olay yerinden kaçtı. 
     Ramazan Akman, olay yerinde hayatını kaybederken ağır yaralanan baba Süleyman Akman Süleyman Demirel Üniversitesi Hastanesi’nde tedavi altına alındı. 
     R.K’nin jandarma ekiplerince yakalandığı, olayla ilgili soruşturmanın sürdürüldüğü bildirildi. 
     
</TEXT>
</DOC>
