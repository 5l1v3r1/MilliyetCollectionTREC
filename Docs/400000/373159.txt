<DOC>
<DOCNO> 373159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sontur06.html </URL>
<DATE> 2005/08/26/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Festival ağası Fatih Ürek 
</HEADLINE>
<TEXT>

     Yaşar ANTER BODRUM Muğla , DHA 

MUĞLA'nın Milas İlçesi'Ne bağlı Boğaziçi Köyü'nde düzenlenen festivalin ağalığını üstlenen şarkıcı Fatih Ürek, elinde tespihi, ayağındaki terlikleriyle geldiği çayırda vücudu yağlı olan güreşçilerle parmağının ucuyla tokalaştı. Ürek, Kırkpınara'a çağrılmadığı için üzgün olduğunu, ancak güreş sporu ve turizme destek vermek amacıyla her zaman gönüllü çalışacağını söyledi. 
     Şarkıcı Fatih Ürek, Milas'ın Boğaziçi Köyü'nde yapılan Turizm ve Balık Festivali'nde gönüllü ağa oldu. Festivalin ikinci gününde düzenlenen yağlı güreşlere ayağında parmak arası terlik, elinde tespih ve ağa kıyafeti ile katılan Fatih Ürek, davul zurnayla karşılandı. 
     Fatih Ürek'in yağlı güreşlere geldiğini duyan bölgede yaşayanlar ve turistler, Boğaziçi Köyü'ne akın etti. 
     
     DOKUNDUR BRE PEHLİVAN 

     Yağlanarak çayıra çıkan ve final güreşlerine katılacak başpehlivanlarla sohbet eden Ürek, vücudu yağlı pehlivanlara sadece parmağının ucu ile dokunarak, Dokundur bre pehlivan'' dedi, başarı diledi. Ürek, Haydi aslanlar kendinizi gösterin'' dediği güreşçileri heyecan içinde izledi. Fatih Ürek Kırkpınar'a çağrılmadığı için üzgün olduğunu da belirterek Kırkpınar ağası beni çağırmadı ama Bodrum ve Milaslılar bu festival için beni ağa yaptı. Ben de hem güreşlere katkıda bulunmak hem de pehlivanlara moral vermek için geldim, gerçekten çok heyecanlıyım. Bu tür organizasyonlara çağrıldığım sürece gönüllü olarak destek vermeye devam edeceğim. Ben güreşlerin gönül ağası oldum'' dedi. 
     
</TEXT>
</DOC>
