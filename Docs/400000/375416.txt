<DOC>
<DOCNO> 375416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sontur20.html </URL>
<DATE> 2005/09/03/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Tek dersten kalanlara sınav hakkı... 
</HEADLINE>
<TEXT>

     Yüksek öğretim programlarına yerleştirilmeye hak kazanan, ancak tek dersten başarısız oldukları için yerleştirilemeyen öğrencilere bir sınav hakkı tanındı. 
     Milli Eğitim Bakanlığı tarafından yayınlanan genelgede, yükseköğretim kurumlarına yerleştirildikleri halde ortaöğretim kurumlarından tek dersten başarısızlıkları nedeniyle mezun olamayan öğrenciler için 7 Eylül Çarşamba günü sınav yapılacağı bildirildi. 
     Öğrencilerin büyük çoğunluğunun mezun olduğunun ancak az sayıda da olsa bazı öğrencilerin yükseköğretim programına yerleşmeye hak kazandıkları halde, tek dersten başarısız olmaları nedeniyle mezun olamadıklarının tespit edildiği bildirilen genelgede, şu durumda bulunanlara yeni bir sınav hakkı tanınacağı kaydedildi 
     -2005 Öğrenci Seçme Sınavı yerleştirme sonuçlarında bir yüksek öğretim programına yerleştirilenlere, - Açıköğretim Fakültesi'ne yerleşenlere, - Özel yetenek sınavı ile öğrenci alan yükseköğretim programlarını kazananlara, -Sınavsız geçiş hakkından yararlanarak bir yüksek öğretim programına yerleştirilenlere. 
     Yüksek öğretim programına öğrenci kayıtlarının 5-12 Eylül tarihleri arasında yapılacağı hatırlatılarak, sınav sonucu mezun olan öğrencilerin diplomalarının geciktirilmeden düzenleneceği bildirildi. 
     
</TEXT>
</DOC>
