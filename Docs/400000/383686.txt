<DOC>
<DOCNO> 383686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonyas03.html </URL>
<DATE> 2005/10/03/ </DATE>
<TIME> 06.00 </TIME>
<AUTHOR>  </AUTHOR>
<HEADLINE>
400 mermeri elleriyle kırdı 
</HEADLINE>
<TEXT>

     Savaş TUTAK DHA 

      AMASYA Belediyesi’nin davetlisi olarak gelen Avrupa Tekvando Şampiyonu 41 yaşındaki Battalgazi Özçınar, 20’li bloklar halinde toplam 400 mermeri 40 saniyede kırdı. Özçınar, hedefinin Guinness Rekorlar Kitabı’na girmek olduğunu söyledi. 
     Belediyenin davetlisi olarak gelen Avrupa Tekvando Şampiyonu Battalgazi Özçınar, Yeşilırmak nehri kenarındaki gezi alanında 70 santimetre uzunluğunda, 6 santimetre genişliğinde ve 2 santimetre kalınlığında 20’li bloklar halindeki 400 mermeri eliyle kırdı. Vali Mehmet Celalettin Lekesiz ve Belediye Başkanı İsmet Özarslan’nın da aralarında bulunduğu yaklaşık bin 500 kişinin izlediği gösteride, Özçınar’ın mermerlerin tümünü 40 saniyede kırması büyük alkış aldı. Gösterisini 2 noterin gözetiminde yapan Battalgazi Özçınar, Benim için 40 saniye büyük sürpriz oldu. En az bir dakikada yaparım diye düşünüyordum. Bu süre ile Guinness Rekorlar Kitabı’na girip giremeyeceğimi araştıracağım. Zaten bu işteki hedefim rekorlar kitabına girmektir. Buradaki insanlar beni müthiş motive etti. Onların sayesinde bu kadar kısa zamanda bu işi başardım. Amasyalılara teşekkür ediyorum'' diye konuştu. 
     Battalgazi Özçınar daha önce de 240 adet mermeri 18 saniyede kırmıştı. 
     
</TEXT>
</DOC>
