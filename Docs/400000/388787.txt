<DOC>
<DOCNO> 388787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sondun25.html </URL>
<DATE> 2005/10/22/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Suriye, Hariri suikastı raporunu reddetti... 
</HEADLINE>
<TEXT>

     Suriye Dışişleri Bakan Yardımcısı Ahmed Arnus, Suriye'nin eski Lübnan Başbakanı Refik Hariri'nin öldürülmesiyle ilgili olarak hazırlanan BM raporunu reddettiğini söyledi. 
     Arnus, düzenlediği basın toplantısında, raporun önyargılı olarak hazırlandığını belirterek, ''BM Soruşturma Komisyonu Başkanı Detlev Mehlis'in raporunda, raporun olumsuz sonuçlarına maruz kalacak olan sadece Suriye'' dedi. 
     Suriye Dışişleri Bakanlığı hukuk danışmanlarından Riyad el Davudi de, Mehlis'in raporunun hiçbir temele dayanmadığını söyledi. 
     ''Rapor varsayımlara dayanıyor'' diyen Davudi, ''raporda tanık olarak gösterilen bazı ''Lübnanlı yetkililerin'' güvenirliğinden de şüpheli olduğunu, bu kişilerin Suriye düşmanı tutumlarıyla bilindiğini belirtti. 
     Davudi, ayrıca, ''Suriye'nin, BM'nin kararlarına bağlı kalacağını'' belirterek, ''Uluslararası toplumla işbirliğine devam edeceğiz'' dedi. 
     BM raporunda, Hariri'nin Suriye ve Lübnan istihbarat servislerinin dikkatlice hazırladıkları bir terörist eylem neticesinde suikasta kurban gittiği bildirilmişti. 
     
</TEXT>
</DOC>
