<DOC>
<DOCNO> 397926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/soneko20.html </URL>
<DATE> 2005/11/25/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Otomotiv servislerinde promosyonlu kampanyalar... 
</HEADLINE>
<TEXT>

     Otomotiv firmaları, araçların kış bakımları için servislerinde promosyonlu kampanyalar düzenliyor. 
     Renault yetkili servisleri, 28 Kasım-28 Aralık tarihleri arasında kış bakımını yaptıran Renault kullanıcılarına Renault Fix paketlerinde yüzde 25 indirim uygulayacak. 
     Kampanya dahilinde, Elf motor yağlarında yüzde 25 indirim, CarDvisit'le yapılan harcamalarda yüzde 25 ekstra puan sunulacak. Kampanyadan faydalananlara 3 aylık Shubuo Hava Durumu, CNBC-e Finans veya Turkcell Süperlig Lig TV paketi hediye edilecek. 
     Hyundai de, 17 Aralık'a kadar sürecek ''2005 Kış Servis Kampanyası'' ile tüm periyodik bakım parçalarında ve işçilikte yüzde 30 indirim uygulayacak. 
     Bunun dışında Hyundai Yetkili Servisleri'ne gelen tüm Hyundai araçlara 20 kontrol noktasından oluşan ücretsiz check-up yapılırken tampon boya kontrolü, akü kontrolü ve dış yıkama hizmetlerinden de ücret alınmayacak. Ayrıca kampanya dahilinde, Mekanik Garanti Süresi biten tüm Hyundai araçlarına 23 YTL KDV hariç karşılığında 1 yıl süreyle ''Hyundai Yol Yardım Servisi'' imkanı sunulacak. 
     Kampanya döneminde 150 YTL'nin üstünde harcama yapan Hyundai kullanıcılarına 2006 Dünya Kupası logolu özel bardak, 350 YTL üstünde harcama yapanlara da yine 2006 Dünya Kupası logolu özel şemsiye verilecek. 

     
</TEXT>
</DOC>
