<DOC>
<DOCNO> 386303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sondun09.html </URL>
<DATE> 2005/10/13/ </DATE>
<TIME> 00.15 </TIME>
<AUTHOR>  </AUTHOR>
<HEADLINE>
Gazze'de kaçırılan gazeteciler kurtarıldı 
</HEADLINE>
<TEXT>

     Gazze Şeridi’nde silahlı kişiler tarafından kaçırılan bir İngiliz ve bir Amerikalı gazetecinin, Filistin güvenlik yetkililerinin, gazetecileri kaçıranlarla sürdürdükleri görüşmeler sonucu kurtarıldıkları bildirildi. 
     Yetkililer, kendilerinin ve El Fetih örgütünden temsilcilerin sürdürdüğü görüşmeler sonucu gazetecilerin serbest bırakıldığını söyledi. 
     Güvenlik yetkilileri ayrıca, gazetecileri kaçıran grubun, iktidardaki El Fetih’den ayrılan bir gruptan olduklarını belirtti, ancak bu kişilerin gazetecileri niçin kaçırdığı konusunda bilgi verilmedi. 
     Kaçırılan gazetecilerden Dion Nissenbaum ise kaçırıldıktan birkaç saat sonra serbest bırakıldıklarını söyledi. 
     Nissenbaum ile birlikte kaçırılan İngiliz foto muhabiri Adam Pletts de serbest bırakıldı. 
     
</TEXT>
</DOC>
