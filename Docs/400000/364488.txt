<DOC>
<DOCNO> 364488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sontur41.html </URL>
<DATE> 2005/07/26/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Mısır'daki saldırılar... Bülent Adalı'nın öldüğü kesinleşti 
</HEADLINE>
<TEXT>

     Mısır’ın Şarm El Şeyh beldesinde düzenlenen bombalı saldıların ardından kayıp olduğu bildirilen Bülent Adalı adlı Türk vatandaşının hayatını kaybettiği kesinleşti. 
     Türkiye’nin Kahire Büyükelçiliği Maslahatgüzarı Nihat Civaner’den edinilen bilgiye göre, Şarm El Şeyh’teki morgları gezen yakınları, cesetlerden birinin Adalı’ya ait olduğunu teşhis etti. 
     Civaner, Adalı’nın yakınlarının cenazeyi teslim aldığını ve cenaze işlemlerinin baslatıldığını söyledi. 
     Mısır’daki bombalı saldırılarda hayatını kaybettiği kesinleşen 3. 
     Türk vatandaşı Bülent Adalı’nın cenazesi, Şarm El Şeyh’ten Kahire’ye getirilecek. Adalı’nın cenazesi ve yakınlarını taşıyan tarifeli uçak, 03.45’te Kahire’den İstanbul’a hareket edecek. 
     
     SAFİYE GÜLER YAVUZ 
     Saldırılarda hayatını kaybettiği sanılan diğer Türk vatandaşı Safiye Güler Yavuz’un yakınlarının da teşhis için morgları gezdiğini belirten Civaner, bu çabaların akşama kadar sonuç vermesini beklediklerini söyledi. 
     Safiye Güler Yavuz’un babasıyla Bülent Adalı’nın ağabeyi ve dayısı, kimlik teşhisinde yardımcı olmak üzere Şarm El Şeyh’e gitmişlerdi. 
     Saldırılarda hayatını kaybeden Bilgehan Yalçın ve Erhan Divlecen’in cenazeleri Türkiye’ye getirilmişti. 
     
</TEXT>
</DOC>
