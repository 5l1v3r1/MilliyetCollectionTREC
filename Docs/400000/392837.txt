<DOC>
<DOCNO> 392837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sonspo19.html </URL>
<DATE> 2005/11/07/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Ankaragücü'nde galibiyetten çok oynanan futbol sevindiriyor... 
</HEADLINE>
<TEXT>

     Turkcell Süper Ligi'nde Kayserispor'u 2-0 yenerek, haftayı 3 puanla geçen Ankaragücü'nde alınan 3 puandan çok oynanan futbol sevindiriyor. 
     Ankaragücü Kulübü Basın Sözcüsü Serhat Arıkan, AA muhabirine yaptığı açıklamada, Kayserispor karşısında net bir galibiyet aldıklarını belirterek, şunları söyledi 
     ''Ankaragücü, Kayserispor maçında mücadele isteğinin ve güzel oyununun karşılığını net bir skorla galip gelerek almıştır. 90 dakika boyunca sahada mücadele eden varını yoğunu ortaya koyan futbolcularımızı ve teknik kadromuzu alınan bu galibiyetten dolayı tebrik ediyoruz. 
     Kayserispor karşılaşmasında 19 Mayıs Stadı'na gelerek maç boyunca Ankaragücümüzü destekleyen büyük Ankaragücü taraftarının her birine tek tek teşekkür ederiz.'' Arıkan, milli maç nedeniyle lige verilen arayı da iyi değerlendirip, ilk yarının kalan maçlarında galibiyet serisine devam edeceklerini sözlerine ekledi. 
     
</TEXT>
</DOC>
