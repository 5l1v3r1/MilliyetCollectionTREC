<DOC>
<DOCNO> 362315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/yazar/bila.html </URL>
<DATE> 2005/07/19/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Irak İçişleri Bakanı'nın gösterdiği adres 
</HEADLINE>
<TEXT>


Türkiye'de son günlerde artan terör eylemleri konusunda Başbakan Erdoğan'ın gerekirse sınır ötesi harek t yapılabileceğine ilişkin açıklamasına, ABD Genelkurmay Başkanı Myres, "Irak hükümetiyle muhatap olmanız gerekir" yanıtını vermişti. 
Irak'ta gerçek egemen güç ABD olmasına karşın Myres'ın gösterdiği adres Bağdat yönetimiydi. 
Bağdat yönetiminden İçişleri Bakanı El Zubeydi de başka bir adres gösterdi. İstanbul'da yapılan Irak'a Komşu Ülkeler İçişleri Bakanları Toplantısı'na katılan El Zubeydi, NTV'nin sorularını yanıtlarken, sınır ötesi harek t için şu değerlendirmeyi yaptı 

Gösterilen adres 
"Sınır ötesi harek tta izin verme yetkisi Irak parlamentosundadır. Merkezi hükümetin güvenlik gücü, sınırları korumaya yetmiyor. Kuzeyde sınırları peşmergeler koruyor." 
El Zubeydi, kuzeyde Barzani'nin İçişleri Bakanı'yla da bu konuları sık sık konuştuğunu sözlerine ekledi. 
El Zubeydi'nin verdiği mesaj yeni bir adres gösteriyordu 
"Kuzey Irak'ta oluşturulan Federe Kürt Devleti." 
Türkiye, eğer sınır ötesi harek t yapacaksa, hem Irak parlamentosundan izin almalıydı, hem de kuzeyde sınırı koruyan peşmergelerin bağlı olduğu Barzani'den... 
Bağdat'ta Irak Cumhurbaşkanı olarak Talabani, Kuzey Irak'ta da bölge başkanı olarak Barzani oturuyor. 
Myres'ın ve El Zubeydi'nin verdiği adresler bunlar... 
Myres ve El Zubeydi'nin bir diğer ortak noktası da Türkiye'nin sınır ötesi harek tına soğuk durmaları... 

Irak'ın hali 
ABD, Talabani ve Barzani'nin, Türkiye'nin böyle bir harek ta girişmesine destek olmalarını beklemek gerçekçi değil. Talabani ve Barzani, ABD işgalinden önceki süreçte de, sonraki süreçte de, Türk askerinin Kuzey Irak'a girmesine de orada eskiden beri mevcut olan varlığına da karşı çıktılar. Hatta ABD'ye karşı şantaj da yaptılar. 
ABD de 1 Mart tezkeresi öncesindeki müzakere sürecinde Türk askeri için elinden geldiğince direndi. Müzakereler birçok kez bu nedenle tıkandı. Sonuçta 1 Mart tezkeresine bağlanan mutabakatlarda belli bir ortak hareket tarzı benimsendiyse de tezkerenin reddedilmesinden sonra ABD, bu konudaki tavrını netleştirdi ve sertleştirdi. Kuzey Irak'ta Türk askeri istemedi. Mevcutlara karşı kabul edilemez bir tutum aldı. 
ABD kendi talebiyle Türkiye'nin asker gönderme kararını da yine Talabani-Barzani ikilisinin talebi üzerine askıya aldı. Krediyi, Türkiye'nin Kuzey Irak'a girmemesi koşuluna bağladı... 
Bütün bunlar anımsanınca, ABD'nin Türkiye'nin sınır ötesi harek tına sıcak bakmasını, destek vermesini beklemek de gerçekçi görünmüyor. 

İç savaş uyarıları 
Irak'ta gerçek veya görünürdeki egemen güçlerin, Türkiye'nin terörle mücadele konusundaki beklentisine bakışları bu... 
Türkiye, Dışişleri'yle, İçişleri'yle Irak'ın bir arada tutulması için büyük gayret sarf ediyor. Ancak, Irak'ın liderlerinden "iç savaş" uyarıları geliyor. 
Bu koşullarda, Irak'ta istikrar sağlanmadan Türkiye'nin rahat etmeyeceği açık... 
Irak'ın nasıl istikrar bulacağı sorusunun yanıtını ise ne ABD'de, ne Irak'ta verebilen yok... 
Türkiye'nin güvenliğini ABD-Talabani-Barzani üçlüsüne bağlamasının ise ne kadar sağlam olduğunu ise sormaya bile gerek yok... 



</TEXT>
</DOC>
