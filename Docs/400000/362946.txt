<DOC>
<DOCNO> 362946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/spor/spo08.html </URL>
<DATE> 2005/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaeli dönüyor 
</HEADLINE>
<TEXT>


Yeşil - Siyahlılar, Bolu'daki kamp çalışmalarını yarın noktalayacak. Teknik Direktör Sadi Tekelioğlu takım kadrosunu 24'e indirecek 


Birinci etap kamp çalışmalarını Bolu'da sürdüren Kocaelispor, dün sabah kondisyon ağırlıklı bir idman yaptı. Çalışmada futbolcuların bir hayli istekli ve hırslı olmaları Teknik Direktör Sadi Tekelioğlu'nu memnun etti. 
Bolu kampının kendileri için çok verimli geçtiğini belirten Tekelioğlu, "Oyuncularımın son durumunu yakından görme fırsatını yakaladım. Kamp sonunda takım kadrosunu 24'e indireceğim. Maalesef bazı arkadaşlarla yolumuzu ayıracağız" dedi. 
Birinci etap kamp döneminden sonra bir hafta kendi tesislerinde çalışacaklarını kaydeden Tekelioğlu, "Bolu kampından sonra İzmit'e geçecegiz. Burada oyuncularıma iki gün izin vereceğim. Daha sonra tekrar çalışmalara başlayacağız. Malatyaspor'un açılışının ardından ise ikinci etap hazırlıklarımız için tekrar Bolu'ya geleceğiz" ifadelerini kullandı. 


</TEXT>
</DOC>
