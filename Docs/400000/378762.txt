<DOC>
<DOCNO> 378762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sontur40.html </URL>
<DATE> 2005/09/15/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Hakkari'de ikinci hain tuzak 
</HEADLINE>
<TEXT>

     Hakkari’nin Şemdinli İlçesi’nde askerleri taşıyan sivil minibüsün geçişi sırasında teröristlerce yola döşenen uzaktan kumandalı mayın patlatıldı. Patlamada 1 askerin yaralandığı bildirildi. 
     Alınan bilgiye göre, Yüksekova’dan Şemdinli’ye asker taşıyan sivil minibüs, Şemdinli’ye bağlı Altınsu Köyü Şapatan mevkisinden geçtiği sırada terör örgütü PKK mensuplarınca yola döşenen mayın patlatıldı. 
     Patlamada, 1 askerin yaralandığı bildirildi. 
     Yetkililer, mayını patlattıktan sonra olay yerinden uzaklaşan teröristlerin yakalanması için bölgede geniş çaplı operasyon başlatıldığını belirtti. 
     
     ŞEMDİNLİ KIRSALINDA BUGÜN BİR MAYIN DAHA PATLAMIŞTI 
     Yine Şemdinli’de, bugün operasyondan dönen askerleri taşıyan aracın Örencik ile Ortaklar köyleri arasındaki köprüden geçtiği sırada terör örgütü PKK mensubu teröristler tarafından döşenen uzaktan kumandalı mayın patlatılması sonucu 2 asker şehit olmuş, 6 asker de yaralanmıştı. 
     
</TEXT>
</DOC>
