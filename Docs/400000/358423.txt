<DOC>
<DOCNO> 358423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sontur08.html </URL>
<DATE> 2005/07/05/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Kaçak gelin ortaya çıktı 
</HEADLINE>
<TEXT>

     Taylan YILDIRIM DHA 

      İZMİR'de kaçarak evlendiği Sinan Yücesan'ı otobüs molasında yine kaçarak terkeden Münevver Yücesan, İstanbul'da ortaya çıktı. Genç kadın, evinde kaldığı kız arkadaşının ailesini aramasıyla bulundu. DHA muhabirinin telefonla görüştüğü Münevver Yücesan, eşini severek evlendiğini ancak sonraki günlerde cehennem hayatı yaşadığını söyleyerek, Sürekli dayak yedim. Son olarak Yalova'da otobüsle bindiğimiz feribotta demir çubukla dövdü. O an kaçmak istedim ancak peşimi bırakmadı. Yalnız kaldığım ilk fırsattata kaçtım. Alyansımı satıp yol parası yaparak arkadaşıma sığındım. Artık onunda aynı çatı altında birlikte olmamız imkansız'' dedi. 
     Alüminyum doğrama atölyesinde çalışan 28 yaşındaki Sinan Yücesan, üç yıl önce bir iş gezisi için gittiği Kocaeli Gebze'de 20 yaşındaki Münevver Yücesan'la tanıştı. Geçen süre içerisinde aklından hiç çıkmayan genç kızı, 6 ay önce tekrar gittiği Gebze'de bulan Sinan Yücesan, bu kez evlenme teklifinde bulundu. Genç kızın ailesinin ilişkilerine karşı çıkması üzerine, Sinan Yücesan, Münevver Yücesan'ı kaçırarak geçtiğimiz 29 Mayıs'ta İzmir'de evlendi. 
     Yapılan düğünle dünya evine giren genç çift, evlenmelerine karşı çıkan Münevver Yücesan'nın ailesiyle barışmak için Gebze'ye gitti. Münevver Yücesan'ın ailesiyle aralarındaki buzları eriten Sinan Yücesan, geçtiğimiz 24 Haziran'da Gebze'den İzmir'e gelmek için yola çıktı. Yol boyunca evliliklerinin geleceğiyle ilgili planlar yapan, çocuk hayalleri kuran Münevver Yücesan, Balıkesir'de otobüsün otogara girip mola vermesiyle hava almak için dışarıya çıktı. Eşini otobüsün yanında bırakıp tuvalete giden Sinan Yücesan, döndüğünde büyük şok yaşadı. 26 günlük eşini bulamayan Yücesan, otobüsteki eşyalarını alarak otogarda kaldı. Yazahaneleri tek tek dolaşan genç damat, buradaki bir işyerinin güvenlik kamerasından eşinin kendi otobüslerinden indikten bir süre sonra başka bir otobüse bindiğini belirledi. Otobüsün gittiği Edremit ve Ayvalık'taki aramalarında da Sinan Yücesan, bir sonuç alamadı. Dört gün otogardaki banklarda yatıp eşini bekleyen Sinan Yücesan, umutlarını yitirince İzmir'deki evine döndü. Eşinin kendisini terk ettiğini kabullenmek istemeyen Sinan Yücesan, eşini bulana kadar arayışlarını sürdüreceğini söyleyerek, Eşimle ilk görüşte birbirimize aşık olmuştuk, Büyük sevgiyle birbirimize bağlıydık. Nasıl kaçtı anlamıyorum. Ama onu bulana kadar arayacağım. Onunla yaşamak istediğim bir hayat var'' dedi. 
     Kayıplara karışan ve kendisinden haber alınamayan Münevver Yücesan'a Gebze'de taksi şoförlüğü yapan baba Mehmet Güneri de büyük tepki gösterip evlatlıktan reddettiğini söyledi. 
     
     İSTASYONDA ANNESİYLE BULUŞTU 
     Geçtiğimiz 24 Haziran'da ortada kaybolan Münevver Yücesan, 9 gün sonra İstanbul Pendik'te ortaya çıktı. Genç kadını kaçtığından habersiz evinde misafir eden kız arkadaşı, Münevver Yücesan'ın kayıp haberini okuduktan sonra annesi Sevim Güneri'yi arayıp kızının yanında olduğunu söyledi. Arkadaşının Almanya'daki ailesinin yanına gitmesi üzerine Münevver Yücesan da, İstanbul Tuzla'daki İçmeler Tren İstasyonu'nda annesi Sevim Güneri'yle buluştu. Anne Sevim Güneri, ağlayarak kendisine sarılan ve evliliği süresince acı günler yaşadığı için kaçtığını anlatan kızını damadının bulmaması için İstabbul'daki yakınlarının evine yerleştirdi. 
     
     FERİBOTTA DAYAK 
     Ailesiyle hasret gideren Münevver Güneri, telefonla konuştuğu DHA muhabirine kaçış günlerini anlattı. Eşiyle severek evlendiğini söyleyen Münevver Yücesan, Onu sevdim, ailem karşı çıkınca da kaçıp evlendim. Ancak evlendikten sonra tam bir cehennem hayatı yaşamaya başladım. Kocam sürekli beri dövüp küfür ediyordu. Yine de katlandım, bir gece kayınpederim bizi evinden kovdu geceyi parkta geçirdik. Eşim o durumda bile bir bahaneyle beri dövdü. Polisler geldi ancak karı-koca olduğumuzu sorunumuzu hallettiğimizi söyleyip geri gönderdik'' dedi. 
     Dönüş yolunda eşinin kendisini demir çubukla dövmesi üzerine kaçmaktan başka şansının kalmadığını düşündüğünü de sözlerine ekleyen Münevver Yücesan, Anne ve babamın yanından mutluluk içinde ayrıldıktan sonra otobüsle Yalova'da feribota bindik. Dışarı çıktığımızda yine tartıştık. Bu sırada kenarda bulduğu demir çubukla bacaklarıma vurdu. Ağlayarak yardım istedim. Bazı yolcular eşime müdahale edip durdurmaya çalıştı, Ancak o yanındaki evlilik cüzdanını çıkartıp eşi olduğumu ve müdahale etmemelerini istedi. O anda artık dayanamayacağımı anladım ve kaçmayı kafama koydum. Feribot kıyıya yanaştığı sırada araçların arasında saklanmaya çalıştım ancak eşim beni buldu, ben de kaybolmuş numarası yaptım. Yolda benden şüphelenmemesi için gelecekte çocuk sahibi olmak istediğimi söyledim'' dedi. 
     
     ALYANSINI YOL PARAYI YAPTI 
     Otobüsün mola için Balıkesir garajına girmesiyle kaçmayı bir kez daha düşündüğünü söyleyen Yücesan, Eşim tuvalete gidince hemen hareket etmek üzere olan başka bir otobüse binip otogardan uzaklaştım. Şehir merkezinde inip alyansımı kuyumcuda bozdurup yol parası yaptım, ardından da İstabul'daki arkadışımın yanına geldim. Kaçtığım haberleri gazetelerde çıkınca ben de gerçeği anlattım. Artık onunla aynı çatı altında bir arada yaşayamam. Mutlu bir evlilik hayal etmiştim ama olmadı. Bundan sonra ailemin sözünden dışarıya çakmayacağım bu olay bana acı bir tecrübe oldu'' diye konuştu. 
     
</TEXT>
</DOC>
