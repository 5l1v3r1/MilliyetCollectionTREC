<DOC>
<DOCNO> 394276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/siyaset/siy07.html </URL>
<DATE> 2005/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkan, üzüntü mektubu yazdı 
</HEADLINE>
<TEXT>


ANKARA Milliyet 


Eski Başbakan Yardımcısı Hüsamettin Özkan ile eski Devlet Bakanı Recep Önal'ın 'Halk Bankası soruşturma raporlarını geciktirmek ve bankanın zarara uğramasına neden olmak' suçlamalarıyla Yüce Divan'da yargılandıkları davada tanık olarak dinlenen eski Halkbank Yönetim Kurulu Üyesi Yücel Dirik, "Hakkımızda soruşturma açılınca Özkan mektup yazarak üzüntülerini bildirdi" dedi. 

'İddialar gereği izin verdim' 
Yüce Divan Başkanı Tülay Tuğcu'nun sorularını yanıtlayan Dirik, bankada çalıştığı dönemde 8-9 bin krediye imza attığını, yalnızca 3-5 krediyle ilgili soruşturmalar açıldığını söyledi. Dirik, Özkan'ın, kendisiyle birlikte hakkında soruşturma açılan diğer yönetim kurulu üyelerine gönderdiği mektupta, "Kredileri incelettim, düzgündü. Ama iddialar gereği soruşturma izni vermek zorunda kaldım, kusura bakmayın" dediğini aktardı. 



</TEXT>
</DOC>
