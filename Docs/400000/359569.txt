<DOC>
<DOCNO> 359569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/yasam/yas01.html </URL>
<DATE> 2005/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcının evinde Kalaşnikov'lu dehşet 
</HEADLINE>
<TEXT>


Adana Savcısının kızkardeşi, ağabeyinin birlikte yaşadığı kadını Kalaşnikov tüfekle vurarak ağır yaraladı 

FATİH KARAÇALI Adana DHA 

Eşinden ayrılan Adana Savcısı Mustafa Turhan'ın 43 birlikte yaşadığı Sevgi Akkaya 30 , Konya'dan ağabeyini ziyarete gelen Havva Turhan 40 tarafından Kalaşnikov tüfekle vurularak ağır yaralandı. 
Eşinden bir süre önce ayrılan Havva Turhan, Adana Kürkçüler Cezaevi Savcılığı'nı vekaleten yürüten ağabeyinin evine yerleşti. Ancak Havva Turhan, Hatay'da laboratuvar teknisyeni olarak çalışan Sevgi Akkaya ile sık sık tartışmaya başladı. Evin temiz tutulmadığını ve ağabeyinin ilk eşinden olan 2 çocuğuna gereği gibi bakılmadığını ileri süren Havva Turhan ile Akkaya dün 16.00 sıralarında yine tartıştı. 

Balkondan atladı 
Sinirlenen Havva Turhan, evdeki Kalaşnikov'la Akkaya'ya ateş etti. Canını kurtarmak için 2. kattaki dairenin balkonuna koşan Akkaya, kendini aşağı attı. Peşinden balkona çıkan Havva Turhan da Akkaya'ya ateş etmeyi sürdürdü. Hırsını alamayan Havva Turhan, apartmandan çıkarak, yerde yatan Akkaya'ya 8 el daha ateş etti. Hastaneye kaldırılan Akkaya'nın beyin ölümünün gerçekleştiği bildirildi. Silahın Akkaya'ya ait olduğunu ileri süren ve ruhsal dengesinin bozuk olduğu iddia edilen Havva Turhan, "Sevgi Akkaya'nın kardeşimle olan ilişkisini bitirmesini istiyordum. Evimden gitmesini söyledim. Ancak o direndi. Ben de çok sinirlendim ve vurdum" dediği öne sürüldü. 




</TEXT>
</DOC>
