<DOC>
<DOCNO> 373413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sontur02.html </URL>
<DATE> 2005/08/27/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Gaziosmanpaşa'da cinayet... 
</HEADLINE>
<TEXT>

     Gaziosmanpaşa'da bir kişi, tabancayla vurularak öldürüldü. 
     AA muhabirinin aldığı bilgiye göre, sabah saatlerinde Küçükköy Barbaros Hayrettin Paşa Mahallesi'nde yürüyen Kerem Baştürk'e, plakası henüz belirlenemeyen bir otomobildeki 2 kişi tarafından tabancayla ateş açıldı. 
     Silahlı saldırıda vücuduna 2 kurşun isabet eden Baştürk'ün hastaneye kaldırılması için vatandaşlarca olay yerine ambulans çağrıldı. Ancak gelen sağlık görevlileri tarafından yapılan kontrolde, Baştürk'ün hayatını kaybettiği belirlendi. 
     Baştürk'ün bir lokantada çalıştığı, işe gitmek için evinden çıktığı ve 2 çocuğunun bulunduğu bildirildi. 
     Polis, otomobille kaçan saldırganların yakalanması için çalışma başlattı. 
     
</TEXT>
</DOC>
