<DOC>
<DOCNO> 362431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonsiy04.html </URL>
<DATE> 2005/07/19/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Ağar'a yumurtalı protesto 
</HEADLINE>
<TEXT>

     Tacettin ÇEBİ DHA 

DYP Genel Başkanı Mehmet Ağar'ın otobüsüne, Artvin'in Hopa İlçesi'nde yaklaşık 15 kişilik bir grup tarafından boyalı yumurta ve kola şişesi atıldı. Otübüste kısa süreli paniğe neden olan olaydan sonra polislerin müdahalesi üzerine protestocu grup dağıldı. 
     Rize'deki incelemelerinin ardından Mehmet Ağar ve beraberindekiler, Artvin'in Arhavi ve Hopa ilçelerinde partililerle biraraya geldi. Hopa'daki Papila Otel’de kısa süre partililerle görüşen Ağar, saat 19.00 sıralarında parti otobüsüyle Kemalpaşa Beldesi’ne hareket etti. Hopa çıkışında yol kenarında bekleyen yaklaşık 15 kişilik bir grup genç, seyir halindeki otobüse boyalı yumurta ve kola şisesi fırlattı. Ağar’ın, otobüsün ön koltuğundan yol kenarındaki vatandaşları selamladığı sırada gerçekleşen saldırı nedeniyle otobüs içinde kısa süreli panik yaşandı. 
     Otobüs şoforü hızla ilerleyerek bölgeden uzaklaştı. Bu sırada protestocu gurup, peşlerine düşen trafik polislerini görünce kaçarak dağıldı. Otobüste herhangi bir hasar meydana gelmedi. Hopa Emniyet Müdürlüğü olayla ilgili soruşturma başlattı. Camları temizlendikten sonra otobüsle Kemalpaşa Beldesi'ne geçen Ağar, burada partililerle görüştü. 
     
     CAHİLCE OLAY 

     DYP Lideri Mehmet Ağar, saldırıyı cahilce’ bir olay olarak nitelendirdi. Ağar, Ciddiye alınacak bir hadise değildir. Zaten o sırada otobüsümüzden yapılan anonslar bile kesilmedi. Çoluk çocuğun yaptığı cahilce bir olay. Konuşmaya bile değmez'' dedi. İncelemelerini tamamlayan Ağar, daha sonra Artvin'e hareket etti. 
     
     BAŞBAKANA DA ATILMIŞTI 

     24 Haziran'da Trabzon'daki Tanjant Yolu'nun açılışını yapan Başbakan Recep Tayyip Erdoğan da, yumurtalı protestoya hadaf olmuştu. Erdoğan kürsüden halka seslenirken, Halkevleri Trabzon Şube Başkanı Murat Bektaşoğlu ve dernek üyesi Ethem Küçük, Karadeniz uşağı Amerikan uşağı olmayacak’ diye slogan atmış, Bektaşoğlu elindeki yumurtayı Erdoğan'a fırlatmıştı. Gözaltına alınan iki protestocu, Savcılık tarafından serbest bırakılmış ve haklarında Kamu görevlisine görevinden dolayı hakaret’ suçundan 1 yıldan az olmamak kaydıyla 2 yıla kadar hapis istemiyle Trabzon 1. Sulh Ceza Mahkemesi’nde dava açılmıştı. Bu davanın görüşülmesine henüz başlanmadı. 

     
</TEXT>
</DOC>
