<DOC>
<DOCNO> 399659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/soneko57.html </URL>
<DATE> 2005/12/01/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
BORYAD, Yapı Kredi'nin satışını yargıya taşıyor... 
</HEADLINE>
<TEXT>

     Borsa Yatırımcıları Derneği BORYAD , Yapı ve Kredi Bankası'nın YKB Koç-UniCredit Grubu'na satışıyla ilgili yatırımcılarda oluşan soru işaretlerini gidermek amacıyla konunun yargıya taşınacağını bildirdi. 
     BORYAD Başkanı Ali Bahçuvan imzasıyla yapılan açıklamada, bankacılık sektöründe son yaşanan gelişmenin YKB'nin Koç-UniCredit Grubu'na satılması olduğu belirtilerek, bu satış sonrasında ilginç gelişmelerin söz konusu olduğu ve yatırımcılarda çeşitli soru işaretleri doğurduğu kaydedildi. 
     Açıklamada, bu soru işaretlerinin, derneği, konuyu yargısal boyuta taşıyarak her işlemin yargı onayıyla yapılması için çalışmalar yapmaya sevk ettiği belirtildi. 
     YKB'nin satışı sırasında eski hakim ortak Çukurova Grubu'na bazı avantajlar sağlandığı ve bu sağlanan avantajların yatırımcının da ortak olduğu bir banka tarafından yaratıldığı belirtilerek, bu avantajların hisse senedinin çağrı fiyatını ne boyutta artıracağının henüz açıklanmadığı kaydedildi. 
     Açıklamada, YKB'nin satışından sonra bankanın bilançosunda meydana gelen değişikliğin ilgi çekici olduğu ifade edilerek, şöyle denildi 
     ''YKB'nin satışı sonrasında Çukurova Grubu'na sağlanan avantajların banka bilançosuna eksi yazılması ve bunun sonucunda bankanın özsermayesinde yer alan azalış, bir birleşme hareketine hazırlık amacıyla mı yapılmıştır 
     Koçbank ve Yapı Kredi, özsermaye değerleri üzerinden mi, yoksa Yapı Kredi'nin borsada işlem gördüğü değer üzerinden mi bir birleşme yapacaktır Koçbank bu birleşme öncesinde sermaye artırımı yaparak, özsermayesini artırmış mıdır Eğer bir birleşme olacaksa Koçbank'ın bilançosu da yargı kararıyla incelenirse, YKB gibi çeşitli eksilmeler yaşanacak mıdır Yapı Kredi bir ulusal marka olduğu için Koçbank ile bir birleşme yapması yatırımcıların lehine olacak mıdır 
     Bunun gibi birçok soru işareti derneğimizi, konuyu yargısal boyuta taşıyarak her işlemin yargı onayıyla yapılması için çalışmalar yapmaya sevk etmektedir.'' 
     
</TEXT>
</DOC>
