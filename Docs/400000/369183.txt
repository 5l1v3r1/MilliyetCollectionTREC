<DOC>
<DOCNO> 369183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/yazar/guclu.html </URL>
<DATE> 2005/08/12/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Sözleşmeli öğretmenler SSK'lı olacak 
</HEADLINE>
<TEXT>


Milli Eğitim Bakanlığı'nın yeni alınacak öğretmenlere yönelik açıklamaları, öğretmen adaylarının bir bölümü tarafından memnuniyetle karşılanırken, KPSS barajını aşamayanlar tarafından tepkiyle karşılanıyor. Adaylar, ellerinde öğretmenlik diploması olmasına rağmen, önlerine sınav ve baraj konulmasının doğru olmadığını dile getiriyorlar. Eğitim sendikaları da, kadrolu öğretmen yerine sözleşmeli öğretmen alımına ağırlık verilmesini protesto ederek, "Hükümet bu yöntemle istediği öğretmeni, istediği zaman kapı önüne koyabilir" dediler. Bakanlık ise, aldıkları kadro çerçevesinde asaleten atama yaptıklarını, gönüllerinin de sözleşmeliden çok, asaleten atama yönünde olduğunu dile getirdiler. 
Sendikalarla bakanlık arasında böylesi söz düellosu devam ederken, aday öğretmenler, "Yıllardır bekliyoruz, sözleşmeli ya da asaleten hiç fark etmez, yeter ki bir an önce göreve başlayalım" görüşündeler. 
Bu konudaki gelişmeleri sizlerle paylaşmaya devam edeceğiz. Ama bu arada sizlerden gelen soruları, MEB Personel Genel Müdürü Remzi Kaya'ya iletmeye devam ediyoruz. İşte soru ve cevaplar 

KKTC diplomaları kabul edilmiyor mu 
YÖK'ün denklik verdiği, tanıdığı diplomaları kabul ediyoruz. Bunların dışındakiler maalesef kabul edilmiyor. Çünkü ilgili mevzuat böyle. 

Neden kadrolu öğretmen yerine sözleşmeli öğretmen tercih ediliyor 
Maliye Bakanlığı ne kadar kadro tahsisi yaparsa o kadar asaleten atama yapılıyor. Keşke daha fazla kadro alabilsek de sözleşmeli ya da ücretli görevlendirmelere hiç gerek kalmasa. 

Turizm mezunu öğretmenlerin atanması konusunda Talim Terbiye Kurulu'nun kararı yok dediniz. Oysa var. Bir yanlış anlama mı söz konusu 
Söz konusu karar, halen görevde olan öğretmenlere yönelik. Farklı branşlarda olanlar, kendi alanlarına dönebiliyorlar. Ama anadolu liseleri için ilk atama mümkün değil. 

Şimdi Türkçe öğretmenliğine atananlar yarın kendi branşlarına giderse ne olacak Türkçe öğretmenliğini atlama tahtası olarak kullanmış olmayacaklar mı 
Hayır. Buna müsaade etmeyeceğiz. Türkçe öğretmeni olarak atananlar, Türkçe öğretmeni olarak kalacaklar. 

Neden yeterince resim öğretmeni atanmıyor 
Daha önce atanmış yeterince resim öğretmeni var. İhtiyaç olmaması bu yüzden. 

Puanım, baraj puanını aşıyor. Ama hiç bir listede gözükmüyorum. Neden 
Bu durumdaki adaylar, il ya da ilçe milli eğitim müdürlüklerine müracaat ederek durumlarına açıklık getirebilirler. 

Tunceli'de iki kız meslek lisesi öğretmeni alınacağı açıklandı. Ama listede tek okul var. Neden gözükmüyor 
Norm kadroya göre 13 açığımız var. Ama ancak iki öğretmen alabiliyoruz. Bunlardan biri Halide Edip'e, diğeri de halk eğitim merkezine. Arkadaşımız halk eğitimi okul olarak değerlendirmemiş olabilir. 

Milli Eğitim Bakanlığı da Milliyet gibi bir Danışma Masası kuramaz mı 
Bu konuda sürekli hizmet veren birimlerimiz var. Arkadaşlarımız 0312. 413 15 64, 413 15 56 ve 413 15 62 no'lu telefondan ya da meb.gov.tr adresine girerek oradan personel'i tıklayıp her türlü sorunlarını bize yazabilirler. Kendilerine en kısa zamanda cevap yazılacaktır. 

Kolejler h l boş Kolejlerde birinci ön kayıt dönemi dün sona erdi. Ama OKS sonuçları henüz açıklanmadığı için kolejler, birkaçı dışında yine boş kaldı. Kolejlerde ikinci kayıt dönemi, önümüzdeki hafta salı günü başlayacak. 
OKS sonuçlarının da yine önümüzdeki hafta içerisinde açıklanması bekleniyor. Bakanlık yetkilileri, yetiştirildiği takdirde sonuçların 16 Ağustos Salı günü açıklanacağını söylediler... 
Kolejlerde kontenjanını dolduran tek okul Robert Lisesi erkek oldu. Bu arada Türk okullarının çoğunluğu gibi bazı yabancı okullar da hiç kayıt alamadı. 
Birinci kayıt dönemi sonunda, dün saat 17.00 itibariyle ulaşabildiğimiz okullardan bazılarının kontenjanları ve kontenjan açıkları şöyle 

Robert Lisesi Erkek 97 - 0 
Robert Lisesi Kız 97 - 11 
Üsküdar Amerikan Kız 48 - 32 
Üsküdar Amerikan Erkek 48 - 33 
Koç Lisesi Kız 30 - 20 
Koç Lisesi Erkek 30 - 16 
Avusturya Lisesi 72 - 62 
Avusturya Ticaret Lisesi 18 - 17 
Notre Dame de Sion 110 - 100 
Saint Joseph 154 - 114 
Saint Pulcherie 85 - 85 
Saint Michel 88 - 84 
İtalyan Lisesi 72 - 71 
Beyoğlu İtalyan 48 - 48 

Ayrıntılı tablo ve bilgiler Milliyet Gazetesi'nde... 


</TEXT>
</DOC>
