<DOC>
<DOCNO> 381669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sontur12.html </URL>
<DATE> 2005/09/26/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Polis otosu kaza yaptı 2 yaralı 
</HEADLINE>
<TEXT>

     İzmir’in Yenişehir semtinde, görevli ekip otosuna arkadan çarpan özel otomobil sürücüsü ile 2 polis memuru hafif yaralandı. 
     Alınan bilgiye göre, Sedat Ergül yönetimindeki 35 AH 7611 plakalı otomobil, Gaziler Caddesi Yurtgaz Benzin İstasyonu önünde, Konak Asayiş Ekipler Amirliği’ne ait polis memuru Abdulkadir Polat’ın kullandığı 35 A 76358 plakalı polis otosuna arkadan çarptı. 
     Kazada, ekip otosu sürücüsü polis memuru Abdulkadir Polat ve otoda bulunan polis memuru Hüseyin Daşdemir ile özel oto sürücüsü Sedat Ergül hafif şekilde yaralandı. 
     Yaralı polis memurları Polat ve Daşdemir, kaldırıldıkları Yenişehir Eğitim ve Araştırma Hastanesi’nde ayakta tedavi edildikten sonra taburcu oldu. 
     Aynı hastaneye kaldırılan Ergül’ün tedavisinin ise devam ettiği bildirildi. 
     
</TEXT>
</DOC>
