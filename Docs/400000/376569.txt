<DOC>
<DOCNO> 376569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/ekonomi/eko01.html </URL>
<DATE> 2005/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel okul KDV'si inmez 
</HEADLINE>
<TEXT>


Özel okullarda vergi indirimi talebine, '6 milyarı veren, 600 milyonu da verir' diye karşı çıkan Maliye Bakanı, akaryakıtta da ÖTV indirimi yapılmayacağını söyledi 

ANKARA Milliyet 

Maliye Bakanı Kemal Unakıtan, Milli Eğitim Bakanı Hüseyin Çelik'in özel okullarda KDV'nin indirilmesi isteğine yine olumsuz yanıt verdi. Verginin hesap kitap işi olduğunu ve indirimlerin fiyatlara yansımadığını belirten Unakıtan, " Özel okula 6 milyarı veren 600 milyonu da verir" dedi. 
Unakıtan, 8 aylık bütçe gerçekleşmelerini açıklarken, sorular üzerine Çelik'in vergi indirimi talebini değerlendirdi. "Bazı olaylarda hemen vergileri indirelim kolaycılığına kaçmayı doğru bulmuyorum. Vergiler inince hemen fiyatlar değişecek diye bir şey söz konusu değil" diyen Unakıtan, eğitimdeki KDV'nin yüzde 18'den yüzde 8'e çekilmesinin dershane fiyatlarına yansımadığını söyledi. 
Unakıtan, Enerji Piyasası Kurulu Başkanı Yusuf Günay'ın benzinden alınan özel tüketim vergisinin ÖTV düşürülmesi yönündeki isteğinin karşılanamayacağını, akaryakıtın dünya fiyatlarındaki genel artışla beraber arttığını belirtti. Benzin ÖTV'sinin maktu sabit tutar olarak tahsil edildiğini ve yılbaşından beri artırılmadığına dikkat çeken Unakıtan, vergi gelirlerinin fiyatların artmasıyla oransal olarak azaldığını kaydetti. 

Bütçe ahk mı kesenler 
Unakıtan, 'harcama disiplini bozuluyor' yönündeki eleştirileri yanıtlarken, ödeneklerin bu yıl daha erken serbest bırakıldığını, faiz dışı giderlerde ödeneklerin yüzde 60.1'inin kullanıldığını belirterek, şöyle konuştu 
"Bütçe okumasını bile bilmeyenler ahk m kesiyor. Arkadaşlar, ödenekler artmamış. Bütçe okumasını bilmeyenlerin yanlış analizi, milletimizi de bazen yanıltıyor. Bizim harcama disiplinimiz aynen devam ediyor. Artık Türkiye harcama yönünden disiplin altına girmiştir." 

2. yarıda büyüme daha yüksek olur Unakıtan, "Büyüme duruyor mu, ekonomi resesyona mı giriyor" yönündeki tartışmalara da, "Büyüme devam ediyor ve devam edecektir. Birinci yarıda gözükenden ikinci yarıda daha yüksek büyüme ortaya çıkacaktır" sözleriyle tepki gösterdi. 
Son günlerde ortaya çıkan kitlesel siyasi hareketlerle ilgili olarak Unatıkan, "Eskiden gördüğümüz filmler tekrar önümüze sürülmeye kalkılmasın. Bir avuç insan birlik beraberliği bozmaya kalkmasın. Bu milletin artık aklını başına toplaması lazım. Bugünün rahatı batmasın kimseye" diye konuştu. 

Bütçe 6 milyar YTL fazla verdi Ocak - ağustos milyar YTL 2004 2005 Harcamalar 88.9 92.0 Faiz hariç giderler 48.3 59.6 Faiz giderleri 40.6 32.4 Sosyal güvenlik 12.8 15.7 Tarımsal destekleme 2.2 2.8 Gelirler 70.9 85.3 - Vergi gelirleri 57.2 69.2 - Diğer gelirler 13.7 16.1 Bütçe açığı 18.0 6.8 Faiz dışı denge Maliye tanımlı 22.6 25.6 

</TEXT>
</DOC>
