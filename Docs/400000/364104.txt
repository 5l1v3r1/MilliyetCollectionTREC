<DOC>
<DOCNO> 364104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sonsiy14.html </URL>
<DATE> 2005/07/25/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Blair- Erdoğan görüşmesi Çarşamba günü gerçekleşecek 
</HEADLINE>
<TEXT>

     Başbakan Erdoğan ile Tony Blair buluşmasının çarşamba günü gerçekleşeceği bildirildi. 
     Başbakanlık’tan yapılan açıklamaya göre Başbakan Recep Tayyip Erdoğan ve İngiltere Başbakanı Tony Blair, çarşamba günü Londra’da biraraya gelecek. İki başbakanın buluşmasında, Ankara Antlaşması Ek Protokolü’nün imzalanması, imzadan sonra Türkiye’nin yayınlamayı planladığı "Kıbrıs Rum Kesimini tanımıyoruz" deklarasyonu ve terör konuları ele alınacak. Görüşmenin ardından Erdoğan ve Blair ortak bir basın toplantısı düzenleyecek. 
     İngiltere’nin Avrupa Birliği Dönem Başkanlığı’nı üstlendiği bir dönemde gerçekleşecek olan buluşma oldukça önem taşıyor. 
     Yarın akşam saatlerinde İngiltere’ye gidecek olan Başbakan Erdoğan İngiltere’de Tony Blair buluşmasının yanı sıra The Times gazetesiyle bir röportaj gerçekleştirecek ve Bloomberg tarafından düzenlenen bir toplantıya katılacak. 
     
</TEXT>
</DOC>
