<DOC>
<DOCNO> 399704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sonspo09.html </URL>
<DATE> 2005/12/01/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İspanyol basını "Türkler Blatter'in istifasını cebine koydu" 
</HEADLINE>
<TEXT>

     
     Mehmet ÇİFTÇİ MADRİD, DHA 
     
FIFA Başkanı Sepp Blatter'i istifaya zorlamak için çok sayıda ülke Türkiye- İsviçre maçında çıkan olaylar nedeni ile çıkacak kararı bekliyor. 
     İspanya'nın en çok okunan spor gazetelerinden Diarioas gazetesinde Miguel Queipe tarafından kaleme alınan bir yazıda Blatter'in derhal istifası istendi. Blatter'in dünya futbolunun başına geldiği, 1998 yılından bu yana futbol adına hiçbir şey yapmadığına dikkat çeken yazıda, Türklerin ilk defa futbolun patronu Blatter'in sonunu hazırlamak için harekete geçtiğini belirtti. Diarioas gazetesi, Blatter'e, Türkiye- İsviçre maçı oynanırken diğer bir kıtada Bahreyn- Trinidad milli maçı oynanıyordu ve bu maçta meydana gelen olaylar Türkiye- İsviçre maçından çok daha vahimdi, neden bu karşılaşmayı disiplin kuruluna sevk etmediniz, yoksa bu maçta isviçreliler yok muydu'' sorusunu yönelterek, Ben cevabını vereyim, sen futbol adına şu ana kadar tek bir parmağını oynatmadın, artık istifa et.'' dedi. Yazıda, disiplin kurulunun kararı 2006 yılına ertelemesinin arkasında Blatter'in gizli oyunu olduğuna da atıfta bulunarak, Türkiye'nin bu manevrada çok dikkatli olmasını, bu konunun üstüne gitmesi halinde Blatter'in istifasını bile isteyebileceğini ve buna çok sayıda ülkeden de destek geleceğini ifade etti. 
     Gazete ayrıca Fifa Başkanı Blatter'in çirkin bir oyuna giriştiğini savunarak, Blatter'in İsviçre'nin ceza alacağını bildiğinden disiplin kurulunun 9 Aralık'ta açıklaması gereken sonucu önümüzdeki yıla ertelemeye çalıştığını ve bunda da başarılı olduğunu ifade etti. Buna delil olarakta bu tarihte Dünya kupası kuraları çekilmiş olacağından herkese, Bizim yapacak bir şeyimiz yok, çünkü kuralar çekildi ve İsviçre'nin oynayacağı gurup belli oldu. İsviçre'ye ceza versek dünya şampiyonasını cezalandırmış olacağız.'' sözleri ile kulis yapacağını gösterdi. 
     
</TEXT>
</DOC>
