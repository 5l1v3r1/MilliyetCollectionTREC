<DOC>
<DOCNO> 375333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sondun24.html </URL>
<DATE> 2005/09/03/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Papadopulos Annan, Kıbrıs konusunda yeni özel temsilci atayacak 
</HEADLINE>
<TEXT>

     Güney Kıbrıs Rum yönetimi lideri Tasos Papadopulos, BM Genel Sekreteri Kofi Annan'ın yakında Kıbrıs konusunda yeni özel temsilci atayacağını söyledi. 
     Rum basınına göre, Papadopulos, dün akşam bir Rum özel radyo-tv kanalında yaptığı açıklamada, ''Annan'ın yakında Kıbrıs konusunda yeni özel temsilci atayacağını'' belirtti. 
     ''Yakın geçmişte BM Genel Sekreteri Kofi Annan'la görüşme ve mevcut durumu tartışma fırsatı bulduğunu'' hatırlatan Papadopulos, şunları söyledi 
     ''Bizim önerimiz, muhtemel yeni tur görüşmelerin çok çok iyi hazırlanması gerektiği yönündeydi. Bildiğim kadarıyla BM de şu anda bu safhada bulunuyor. Bunu ilk kez açıklıyorum BM Genel Sekreteri yakında Kıbrıs konusunda özel temsilci atayacak.'' Papadopulos, BM Genel Sekreterliğinin üç adaylı bir liste hazırladığını, hangi adayı atayacağına ise Genel Sekreter'in karar vereceğini söyledi. 
     Yarın ABD'ye gidecek olan Papadopulos, New York'ta BM Genel Sekreteri ile görüşme ve Kıbrıs konusunda bir durum değerlendirmesi yapma fırsatı bulabileceğini kaydetti. Papadopulos, yeni girişimden söz edilirken bunun mutlaka masa başında müzakere olmadığını kaydetti. 
     
</TEXT>
</DOC>
