<DOC>
<DOCNO> 377429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/siyaset/asiy.html </URL>
<DATE> 2005/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli bunu konuşuyor 
</HEADLINE>
<TEXT>


Denizli'de içkili mek nları kent dışına çıkarma projesi tartışma konusu oldu. İşletmeciler "Toplu yerlerde daha çok olay çıkar" derken, müşteriler de "Biz içmesini biliriz" diye tepki gösterdi 

Banu Şen - Denizli 


Denizli'de belediyenin alkollü içki verilen mek nları tabakhane bölgesine taşıma kararı kentte, özellikle de barların yoğunlukta olduğu ve olayların çıktığı iddia edilen Kıbrıs Şehitleri Caddesi'nde en büyük tartışma konusu oldu. İşletmeciler içki yüzünden olay çıkmadığını belirtirken, müşteriler de içki içen insanların ayrılıp bir yere toplanmasının yanlış olduğunu söyledi. 
Belediyenin üniversiteye yakın olduğu için karşı olduğu Kıbrıs Şehitleri Caddesi'nde 8 içkili bar - disko, bir de restoran bulunuyor. Recep Yazıcıoğlu'nun valiliği döneminde konulan bahçede içki içme yasağı da halen sürüyor. Belediyenin kararına esnaf ve müşterilerle vatandaşın tepkisi şöyle 
İbrahim Çolak işletmeci - Efes Gold Bu cadde üniversiteye yakın olduğu için üniversite gençliği geliyor. Avukat, doktor gibi nezih insanlar da müşterilerimiz. Burada olay çıkıyor diye bir şey yok. Artık belediye, şehir merkezine ruhsat vermiyor. Konsomatris çalıştıran içkili yerler de var, nezih yerler de. Bunların hepsi nasıl aynı mek nda toplanır Çevredeki insanların 'gitseler de kurtulsak' diye bir derdiyle de hiç karşılaşmadık. 
Hüseyin Tamer işletmeci - Ginger Bar Bu kararı tasvip etmiyorum. 'Varoş' tabir ettiğimiz bir ortamın içine bizi atmak gibi bir şey. Yakınımızda üniversite var. Onlar buralara geliyor. Kalkıp taa tabakhaneye nasıl gitsinler Ben nişanlıyım. Kalkıp onunla o bölgeye gidemem. Semt olarak uygun değil. Belediye böyle bir karar alacaksa, işletmecileri toplayıp ortak bir sonuca varabilirdi. Biz çevreden tepki almıyoruz. Olay çıktığı da yok. Müşterilerin yüzde 40'ı kadın, yüzde 60'ı erkek. 
Musa Vobur işletmeci - Binbir Disco Bar Bu karar içkiyle ilgili bir yorum. Eğer Denizli'de olay çıkıyorsa emniyet var. İnsanlar içki içip olay çıkartmıyor. Ben toplu yerlerde daha çok olay çıkacağını düşünüyorum. İnsanlar istediği yerde içki içebilir. Bu kısıtlamaya ne gerek var Buranın insanı da içki içmeyi biliyor. 

'Biz içmeyi biliriz' 

İçkili mek nların Tabakhane bölgesine taşınmasına, müşteriler de farklı bir yönden tepki verdi. 
Bu tepkinin en büyük nedeni ise projenin mimarı AKP'li Çeşitli İşler Komisyonu Başkanı Süleyman Öztürk'ün "Denizlililer içmeyi bilmez" sözüydü... 
Bazıları ise "İçkiyi kaldıramayan da oluyor" dese de içkili yerlerin hepsinin bir yerde toplanmasına karşı çıktı. İşte tepkiler... 
Mesut Başer müşteri Bu karar, alkol alanların dışlanması gibi bir şey. Denizlililer içince olay çıkartmaz. Buradaki suçların çoğu hırsızlık yüzünden işleniyor. İçki yüzünden değil. 
Turgay Gürdaş müşteri Her yerde tartışma, olay çıkabilir. Bunu sadece içkiye bağlamak yanlış. Bu içki içmeyi seven insanlara yapılan yanlış bir yaklaşım. Arkasından daha büyük yanlışlıklar doğar. 
Nuri Tuğrul serbest meslek Bence ters ama toplumumuzda bazı kişilerin içki içmeyi bilmediği de doğru. İçince yanlış yapıp bunu kaldıramayanlar oluyor. Ancak hepsini bir yerde toplamak düşüncesini iyi tartmak lazım. 
Gürcan Akın öğretmen Ben sosyal mek nların şehir içinde olması gerektiğini düşünüyorum. Tabakhane bölgesi tehlikeli olabilir. Umarım bu karar geri çekilir. Kıbrıs Şehitleri Caddesi gayet nezih bir yer. Olay çıktığına hiç rastlamadım. 

Tabakhaneye meyhane yakışmaz 

Denizli'nin yerel gazetelerinden "Deha 20", kararı, "Tabakhaneye meyhane yakışmaz" başlığıyla manşetten duyurdu Haberde özetle şu ifadeler yer aldı "Meclisin kararı, akıllara 'Şehir merkezinde neden olduğu görüntü ve çevre kirliliği ile ünlü tabakhane dışında başka yer yok mu ' sorusunu getirdi. Belediye Başkanı Nihat Zeybekçi, içki içenlere 2. sınıf insan muamelesi yapmak gibi bir düşünce içinde olmadıklarını belirterek, tabakhane binalarının otantik birer restoran olarak değerlendirile-bileceği görüşüyle bu kararı aldıklarını açıkladı." Haberde, Kirişhane muhtarı Süleyman Akhan'ın, mahallelerinde yeşil alan ve okul bulunmazken, mahallelinin de tepki gösterdiği bu karara karşı tüm girişimlerde bulunacakları yönündeki tepkilerine yer verildi. 

Denizli Valisi Şimşek 
Alkol, suçların nedeninin sadece biri 

TOLGA ŞARDAN Ankara 

Denizli Valisi Gazi Şimşek, Belediye Meclisi Çeşitli İşler Komisyonu Başkanı Süleyman Öztürk'ün, "Öldürme, yaralama olayları arttı. Bunları yapanlar genelde alkollü" sözlerine "Öldürme ve yaralama olaylarının nedenlerinden birisi alkol olabilir. Sadece alkol demek yanlış olur" karşılığını verdi. 
AKP yönetimindeki belediyenin içkili mek nları kent dışındaki tabakhane bölgesine taşıma kararının henüz valiliğe gelmediğini bildiren Şimşek, öneriyi belediye meclisine sunan Öztürk'ün, suçların nedeninin alkolden kaynaklandığını ileri süren açıklamasını eleştirdi. 
Denizli'de kentin büyümesi ve göçün artması nedeniyle hırsızlıkların çoğaldığını vurgulayan Şimşek, "Kentte içkili yer bölgesi, daha önce eski planlamalar nedeniyle çeşitli yerlere dağılmış. Oradan çıkan insanların alkollü olarak zaman zaman sorun çıkardığını görüyoruz. Ancak, alkol, öldürme ve yaralama olaylarının nedenlerinden birisi olabilir. Olayların nedenine sadece alkol demek yanlış olur" diye konuştu. 
Şimşek, tabakhane bölgesinin canlandırılması için alınan kararın geçmişe yönelik kazanılmış hakları kapsamadığını ve önceki içkili mek n rusatlarının değişikliğe uğramayacağını belirtti. 

Milletvekilleri tepkili 
Bir yerlere mesaj mı veriliyor 

ÖNDER YILMAZ 

Denizli'de AKP'li belelediyenin içkili mek nları kent dışına taşıma kararı Denizli milletvekillerinin de tepkisini çekti. İşte tepkiler 
Mustafa Özyürek CHP AKP'nin gücü yetse Türkiye'de içkiyi yasaklayacak. Dini her yerde egemen kılmaya çalışıyorlar. Haşim Oral CHP 2 hafta önce belediye başkanı ve ailesiyle birlikte içkili bir lokantada oturup sohbet ettik. Kendisi içmedi ama ortam nezihti. Bu kararın altında bir yerlere mesaj vermek, Erdoğan'a şirin gözükmek varsa başkana yakışmıyor.Mustafa Gazalcı CHP Niyetleri iyi değil. Ortaçağ kafası yeniden hortladı. 4. Murat döneminden farkı kalmayacak.Salih Erdoğan AKP - Denizli Jandarma ve polis, içkili araç kullanımının olayları artırdığını söylüyor. Kontrol altına alınmalı. 

</TEXT>
</DOC>
