<DOC>
<DOCNO> 398130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/yasam/yas04.html </URL>
<DATE> 2005/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Lodostan 6 ölüm 177 zehirlenme 
</HEADLINE>
<TEXT>


DOĞAN HABER AJANSI 

Türkiye genelinde şiddetli lodos nedeniyle yaşanan soba facialarında 6 kişi yaşamını yitirdi 177 kişi de karbonmonoksit zehirlenmesi sonucu tedaviye alındı. 
Tekirdağ'ın Çerkezköy ilçesine bağlı Karaağaç beldesinde yaşayan Atilla, Özcan ve Sinan Pakır kardeşler, sobadan çıkan gazın lodos nedeniyle geri tepmesi sonucu zehirlenerek yaşamlarını yitirdi. Tekirdağ Değirmenaltı Mahallesi'nde oturan 14 yıllık hemşire Güler Ülker 32 de şiddetli lodosun kurbanı oldu. Sobasına yatmadan önce kömür atan Ülker, bir daha uyanamadı. 
Zonguldak'ta yaşayan Mahir 65 ve Saniye Top 67 çifti de elektrik kesintisi nedeniyle kömürlükteki jeneratörü çalıştırdı. Çift, jeneratör egzozundan çıkan gazın rüzg rın etkisiyle eve sızması sonucu öldü. 
Bursa'da da sobalarını yanık bırakarak uykuya dalan 123 kişi zehirlenerek hastanelik oldu. Manisa'da 40 kişi tedaviye alındı. Denizli'de de lodos 10 kişiyi ölümle burun buruna getirdi Kocaeli'nin Gebze ilçesinde 4 kişi hastaneye kaldırıldı. 


</TEXT>
</DOC>
