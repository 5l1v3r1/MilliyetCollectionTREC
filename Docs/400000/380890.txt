<DOC>
<DOCNO> 380890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonsiy08.html </URL>
<DATE> 2005/09/23/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Ermeni Konferansı'nı erteleme kararına Babacan'dan tepki 
</HEADLINE>
<TEXT>

     Başmüzakereci Ali Babacan, tartışmalı Ermeni konferansının ertelenmesinden dolayı üzgün olduklarını söyledi. 
     Babacan, henüz ortaya bile konmamış görüşlerin ifade edilmesinin önüne geçilmesinin demokrasiyle bağdaşmadığını belirtti. 
     Ali Babacan, Türkiye'nin düşünce ve ifade özgürlüğü açısından ilerlemesi ve daha iyi standartları yakalaması gereken bir dönemde, 3 ekim yaklaştıkça hem içerden hem dışardan engelleme çalışmaları yürütüldüğünü ifade etti. 
     Bu çalışmaların Türkiye'nin AB'ye girme fırsatının ortadan kaldırılmasına yönelik olduğunu belirten Babacan, "biz bu reformları neden istiyoruz Dün Ermeni Konferansı ile ilgili alınan kararı gördük. Bu olaylar, bizi ilerlemenin ötesinde geriye götürür. Oysa yüksek standartları yakalamalıyız" dedi. 
     
</TEXT>
</DOC>
