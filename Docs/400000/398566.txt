<DOC>
<DOCNO> 398566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sondun01.html </URL>
<DATE> 2005/11/28/ </DATE>
<TIME> 04.00 </TIME>
<AUTHOR>  </AUTHOR>
<HEADLINE>
Irak'ta kaçırılan yabancıların bazılarının kimlikleri açıklandı 
</HEADLINE>
<TEXT>

     Irak'ta kaçırılan 4 yabancı yardım görevlisinden İngilizin Norman Kember olduğu açıklanırken, Amerikalının ise halen araştırıldığı belirtildi. 
     İngiltere Dışişleri Bakanlığı sözcüsü, kaçırılma haberlerinin ardından olayı hızla araştırdıklarını ve dün meydana gelen kaçırma eylemindeki kişinin Kember olduğunu bildirdi. 
     Iraklı ve kaçırılan diğer yabancıların ülkelerinin yetkilileriyle temasta olacaklarını belirten sözcü, olayla ilgili şu aşamada ayrıntılı bilgi veremeyeceklerini söyledi. 
     Bağdat'taki Amerikan Büyükelçiliği ise kaçırılanlar arasında bir Amerikalının olduğu iddiasını araştırdıklarını söyledi. 
     Kanadalı yetkililer, daha önce, kaçırılan 4 kişiden ikisinin Kanadalı olduğunu doğrulamış, ancak kimliklerini açıklamamışlardı. 
     Yabancı 4 insani yardım görevlisinin, dün Bağdat'ın batısında kaçırılmış olabilecekleri belirtiliyor. 
     
</TEXT>
</DOC>
