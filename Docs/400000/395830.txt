<DOC>
<DOCNO> 395830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sonspo22.html </URL>
<DATE> 2005/11/17/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Gerets bugün idmanda pas çalışması üzerinde durdu... 
</HEADLINE>
<TEXT>

     Galatasaray, 20 Kasım Pazar günü deplasmanda Çaykur Rizespor ile yapacağı maçın hazırlıklarını bu sabah gerçekleştirdiği antrenmanla sürdürdü. 
     Florya Metin Oktay Tesisleri'nde yaklaşık 1.5 saat süren antrenmanda, teknik direktör Gerets, ağırlıklı olarak pas çalışması üzerinde durdu. 
     Koşuyla başlayan idmanda, daha sonra top tekniği çalışması yapılırken, Eric Gerets'in özellikle genç oyuncularla ilgilenmesi dikkat çekti. 
     Sarı-kırmızılıların bu sabah yaptığı antrenmanda, milli takımdan dönen Necati ve Ergün takımdan ayrı koşu yaparken, sağ dizinden sakatlığı bulunan ve MR'ı çekilen Hakan Şükür'ün yanı sıra bir diğer sakat oyuncu Hasan ile milli takım kamplarında bulunan Song, Saidou ve Iliç yer almadı. 
     
</TEXT>
</DOC>
