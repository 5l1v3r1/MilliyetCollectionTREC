<DOC>
<DOCNO> 395983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/yasam/yas07.html </URL>
<DATE> 2005/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
TRT, klasikleri satıyor 
</HEADLINE>
<TEXT>



TRT, film arşivindeki telif yasalarından muaf hale gelen dünya sinema tarihinde iz bırakmış unutulmaz filmlerden 443'ünü VHS, VCD ve DVD formatında satışa sundu. 
Uygulamayla sinemaseverler, Fritz Lang, Vincente Minelli, Jean Luc Godard, Elia Kazan, Orson Welles ve Alfred Hitchcock gibi sayılı yönetmenlerin ödüllü yapımlarını arşivlerine katma olanağına kavuşacak. 
Satışa sunulan filmler arasında, sinemanın klasiklerinden kabul edilen "Alexander Nevsky", "Casablanca", "Potemkin Zırhlısı" ve "Nosferatu", "Batı Cephesinde Yeni Bir Şey Yok" gibi filmlerin yanı sıra "Mavi Melek", "Bir Yıldız Doğuyor", "Sissi", "Napoli Hik yeleri" ile "Cyrano De Bergerac" gibi sinema tarihinin unutulmaz filmleri de bulunuyor. 
Filmlerin satış fiyatları da VHS ve VCD formatındakiler için 12 YTL, DVD formatı için de 25 YTL olarak belirlendi. Yurtdışı siparişleri için de 10 ve 15 euro ücret alınacak. Satışa sunulan eserlerin listesine TRT'nin internet sitesinden de ulaşılabilecek. 


</TEXT>
</DOC>
