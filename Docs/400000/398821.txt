<DOC>
<DOCNO> 398821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/guncel/gun07.html </URL>
<DATE> 2005/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bağımsızlıktan korkmayalım' 
</HEADLINE>
<TEXT>


İHSAN DÖRTKARDEŞ DHA 

Irak Kürdistan Demokrat Partisi IKDP lideri ve Irak Kürt Bölgesi Başkanı Mesud Barzani, "Bağımsızlıktan söz etmek korkulacak bir şey değil" dedi. 
Eski Başbakan İyad Allavi ile kararg hının bulunduğu Selahaddin kentinde bir araya gelen Barzani, "Bazıları neden daha fazla şey yapamadığımızdan bahsedebilir. Fakat biz millet olarak bütün haklara sahibiz. Bağımsızlıktan söz etmenin korkulacak bir şey olmadığını bütün Kürtler bilmeli" ifadesini kullandı. Barzani, sözlerini şöyle sürdürdü "Anayasada elde ettiğimiz haklarda ABD'nin, İngiltere'nin, AB'nin ve BM'nin desteği vardır. Elde ettiğimiz haklarda uluslararası bir desteğin olması, bir şeyleri ilan etmekten ve desteği kaybedecek bir tavırda bulunmaktan çok daha önemlidir. Peşmerge elde edilen gelişmelerde büyük rol oynamıştır. Peşmergelik kutsal bir görevdir. Siz bir merhaleyi övünç ve başarıyla geçtiniz. Şimdi elde edilen kazanımları korumanın zamanıdır. Göreviniz bitmedi." 



</TEXT>
</DOC>
