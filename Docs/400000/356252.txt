<DOC>
<DOCNO> 356252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonsiy07.html </URL>
<DATE> 2005/06/28/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
ANAP'tan Erdoğan'a Şikayet etme gereğini yap 
</HEADLINE>
<TEXT>

     ANAP Genel Başkan Yardımcısı Edip Safter Gaydalı, geçenh hafta sonu Rize’de yaptığı bir konuşmada akaryakıt zamlarından dert yanmasını eleştirirken, "Ülkesini uluslararası kamuoyuna şikayet eden zihniyetin bir devamı olarak da akaryakıt sektörünü halkımıza şikayet etmeyiniz. 
     Oturduğunuz koltuk iktidar koltuğudur gereğini yapınız" dedi. 
     Edip Safter Gaydalı parlamentoda düzenlediği basın toplantısında hükümete yüklendi. İktidarda 30 ayını geride bırakmış hükümetin hala iddia aşamasında olmasının Türkiye açısından üzücü sonuçlara sebep olduğunu kaydeden Gaydalı, futboldan örnek vererek, "AKP’nin ve hükümetin teknik direktörü Sayın Başbakandır. Maçı kazanmanın da kaybetmenin de asli sorumlusu Sayın Başbakandır. Fakat Sayın Başbakan sahada takımının başında olduğunu unutarak sık sık tribünlerden konuşmakta, şunu yapmalı bunu yapmalı tarzından beyanlar vermektedir" diye konuştu. 
     Gaydalı, Başbakan Erdoğan’ın hafta sonu akaryakıt zamlarından dert yanmasını da eleştirirken, "Akaryakıt sektörünü tehdit ederek fiyatlarda bir ucuzlama sağlanmaz bu vergi oranlarıyla ancak kaçak akaryakıtta artış sağlanabilir" dedi. İktidarın görevinin şikayet etmek değil, şikayetleri ortadan kaldırmak olduğunu belirten Gaydalı, Şikayetleri çözmenin yolu sorunun temeline inip belirli bir vizyon dahilinde projeler üretip uygulamaktır. Ama iktidara hazır değilseniz, vuzyonunuz yoksa şikayet eden vatandaşı da azarlamak sorunu çözmez. Sorun kalır siz gidersiniz" diye konuştu. 
     
</TEXT>
</DOC>
