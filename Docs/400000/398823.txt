<DOC>
<DOCNO> 398823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/guncel/gun09.html </URL>
<DATE> 2005/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
THY'de emeklilik operasyonu 
</HEADLINE>
<TEXT>


SİNAN TOROS İstanbul 

Türk Hava Yolları THY , emekliliği gelen ve belli bir görev süresini dolduran 355 çalışanını 9 Ocak 2006 tarihi itibariyle emekli etme kararı aldı. 26 Aralık'a kadar emeklilik başvurusu yapmayanların iş akitlerinin tek taraflı feshedileceği bildirildi. 
Bu kara tepki gösteren Hava - İş Sendikası yöneticileri, THY yönetiminin şirketin büyüdüğü ve k r ettiği bir dönemde çalışanlarını toplu işten çıkarma ile cezalandırdığını, 355 çalışanın hukuki ve fiili hiçbir dayanağı olmayan bir kararla işten çıkarılacağını öne sürdü. Sendika Başkanı Atilay Ayçin, şöyle konuştu 

'9 davayı kazandık' 
"Yeni yasada işten atılmanın haklı gerekçelere dayandırılması gerektiğini bildiren bir madde var. Geçen yıl da 235 kişiyi zorunlu emekliliğe sevk etmişlerdi. Bize vek let veren 9 kişinin işe iade davasını kazandık. 'Emekli olmak istemiyorum, beni atsınlar' diyenler için yine dava açacağız ve işe iadelerini isteyeceğiz." 
200-300 çalışanın emeklilik dönüşümünün normal karşılanması gerektiğini belirten THY Basın Müşaviri Ali Genç de, uygulamanın sağlıklı yapılanma ve verimlilik açısından değerlendirildiğini ifade etti. 
Emekli olması istenen personelin görev birimlerine göre dağılımları şöyle 44 kabin amir ve memuru, 79 lisanslı uçak bakım teknisyeni, 13 mühendis, doktor, 23 uzman, 19 lisansız teknisyen, 101 bilet satış yolcu hizmeti ve benzeri memur, 54 işçi ve posta başı ile 22 kapsam dışı personel. 



</TEXT>
</DOC>
