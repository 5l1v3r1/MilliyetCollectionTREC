<DOC>
<DOCNO> 365667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/soneko04.html </URL>
<DATE> 2005/07/30/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Birçok devletten büyük il Sivas 
</HEADLINE>
<TEXT>

     Toplam 28 bin 549 kilometrekarelik km2 karasal alanı ile Arnavutluk, İsrail, Ermenistan, Lübnan, Kuveyt, Malta, Bahreyn gibi birçok ülkeden büyük, Belçika, Hollanda ve Tayvan'a yakın yüzölçümü olan Sivas'ta, yeraltı kaynakları açısından son derece zengin olmasına rağmen bunları yeterince kullanamıyor. 
     A.A muhabirinin derlediği bilgilere göre, Avrupa'nın en eski cumhuriyeti San Marino'nun 60 km2 yüzölçümü var yaklaşık 470 katı alana sahip, İsrail ve Filistin'in iki ülkenin toplam yüzölçümü 26 bin 330 km2 toplamından daha büyük yüzölçümü bulunan, toprakları Türkiye'nin 3 bölgesine İç Anadolu, Karadeniz ve Doğu Anadolu bölgeleri yayılan ilde, önemli krom, kurşun-çinko, bakır, sölestin, talk, mermer, tuz, linyit, asbest, manyezit, jips, kaolen, barit yatakları bulunuyor. 
     İlde önemli kaplıca ve memba su kaynakları da var. 
     Sivas, dünyada 111 bağımsız, yarı bağımlı, özerk ülke ve bölgeden daha büyük bir alana yayılıyor. Sivas'ı 139 bağımsız, yarı bağımlı, özerk ülke ve bölge geçebiliyor. 
     
     ZENGİN YERALTI YATAKLARI 
     Maden Tetkik ve Arama MTA Orta Anadolu 1. Bölge Müdürlüğü'nün Sivas yöresindeki yeraltı kaynaklarının belirlenmesine yönelik hazırladığı kapsamlı envanter çalışmalarına göre, kent sınırları içinde 4 altın, 17 bakır, 42 demir, 127 krom, 5 kurşun-çinko, 20 manganez, 12 nikel, 2 wolfram, 7 manyezit, 22 mermer, 34 sölestin, 23 tuzla, 31 asbest, 3 talk, 16 linyit, 2 kaolen, 1 barit, 6 adet kaplıca kaynağı, 1 adet memba suyu, maden suyu, çok sayıda çimento hammaddesi, tuğla kiremit hammaddesi, jips ve kireçtaşı zuhur ve yataklarının yanında bentonit, diyatomit, zeolit, florit, grafit, asfaltit, kükürt, vermikülit, antimuan, arsenik, uranyum-toryum, karbondioksit ve nadir toprak element zuhurları bulunuyor. 
     Ülkenin demir ihtiyacının yarısına yakını yurtiçi kaynaklarından, geri kalan kısmının da ithalat yoluyla karşılandığı göz önüne alındığında, Sivas-Divriği-Malatya bölgesi demir cevheri potansiyeli ve üretim miktarları açısından ülkede birinci öncelikli bölge olarak gösteriliyor. Yıllık demir cevheri üretiminin yarıdan fazlası Sivas'ın Divriği İlçesi'nden karşılanıyor. 
     Diğer taraftan kent, sölestin yatakları açısından ülkede yüzde 90 civarında bir paya sahip iken, asbest yatakları potansiyeli ise ülke genelinde yüzde 58 olarak görülüyor. 
     Buna karşın Sivas'ta bu zengin yeraltı kaynaklarından da yeterince faydalanılamadığı görülüyor. 
     Madencilik sektöründe ülke genelinde yaşanan sorunların Sivas'ta da yaşandığına dikat çeken yetkililer, özellikle teknolojik proplemler, rezerv ve kalite yetersizliği ve yatakların tüketim alanlarına olan uzaklığını en önemli sorunlar olarak gösteriyorlar. 
     
     İŞLETİLEMEYEN KAYNAKLAR 
     Kentin zengin yeraltı kaynaklarının yöre halkının kalkınması bakımından büyük önem taşımasına rağmen, zuhur ve yatak sayısı bazında ele alındığında 2003 yılı verilerine göre bu sorunlar nedeniyle 35 adet demir, yüzlerce krom, 17 adet bakır, 4 adet kurşun-çinko, 20 manganez, 12 nikel, 2 wolfram, 2 antimuan, 1 arsenik, 4 altın, 7 manyezit, 31 asbest, yaklaşık 10 mermer, 6 kireçtaşı, 2 tuğla-kiremit hammaddesi, 1 vermikülit, 1 kükürt, 1 kaolen, 1 barit, jips, linyit, asfaltit, uranyum-toryum, florit, grafit, bentonit, diyatomit, karbondioksit, nadir toprak elementleri, kaplıca, memba ve maden suyu gibi birçok yeraltı kaynakları işletilemiyor. 
     Sonuç olarak kentte madencilik sektörünün yeterince değerlendirilemeyen bir potansiyeli bulunduğunu belirten yetkililer, bu potansiyelin değerlendirilmesinin hem kent ekonomisine hem de ülke ekonomisine büyük katkı sağlayacağına dikkat çekiyorlar. 
     
</TEXT>
</DOC>
