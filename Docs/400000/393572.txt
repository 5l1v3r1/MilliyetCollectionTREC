<DOC>
<DOCNO> 393572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonyas24.html </URL>
<DATE> 2005/11/09/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Şanslı çift, piyangodan 340 milyon dolar kazandı 
</HEADLINE>
<TEXT>

     ABD'nin Oregon eyaletinde yaşayan bir çifte piyangodan tam 340 milyon dolar çıktı. 
     Frances ve Bob Chaney çifti, Amerikan tarihinin en büyük ikinci ikramiyesini kızları Carolyn West ve kocası Steve ile paylaşacaklarını söylediler. 
     Bileti güneybatı Oregon'da Jacksonville isimli küçük bir kasabada ortaklaşa aldıklarını kaydeden şanslı çiftlerin her birine 164,4 milyon dolar düşecek. 
     Vergilerinin ödenmesinden sonra ise çiftlerin eline geçecek olan paranın 110 milyon dolar civarında olacağı kaydediliyor. 
     Powerball adı verilen çekilişte bir biletin büyük ikramiyeyi kazanma ihtimalinin 146 milyon 107 bin 962'de bir olduğu belirtiliyor. Powerball biletlerinin satışı ABD'nin 27 eyaleti, Washington DC ve Virgin Adaları'nda yapılıyor. 
     Powerball tarihindeki en büyük ikramiye olan 363 milyon dolar ise 2000 yılında Illinois ve Michigan'dan iki şanslı Amerikalıya çıkmıştı. 
     
</TEXT>
</DOC>
