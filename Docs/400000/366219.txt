<DOC>
<DOCNO> 366219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sonyas16.html </URL>
<DATE> 2005/08/01/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
NASA, 2018'e kadar Ay'a astronot gönderecek... 
</HEADLINE>
<TEXT>

     Amerikan Havacılık ve Uzay Dairesi NASA , Ay'a, mevcut uzay mekiklerine benzeyen bir uzay aracıyla 2018'e kadar 4 astronottan oluşan bir ekip göndermeyi planlıyor. 
     Florida'da yayımlanan Orlando Sentinel gazetesinin, NASA belgelerine dayandırdığı habere göre, Ay'a ekip gönderme programı Eylül'de açıklanacak. Ay'a ekip gönderilmesinden sonra, 6 astronottan oluşan bir ekibin de Mars'a gönderilmesi planlanıyor. 
     Ekibin, Ay'a uzay mekiği teknolojisinin kullanılacağı bir roketle gönderileceği ve Dünya'ya Apollo programında kullanılana benzer bir kapsülle geri döneceği belirtildi. 
     Astronotların ayın muhtemelen güneyinde jeneratörler ve iletişim sistemi bulunan bir üs kuracakları ve araçlarla Ay istasyonunun faaliyete geçirilmesi için doğal kaynak arayacakları kaydedildi. 
     Haberde, programla ilgili değişiklik yapılabileceği ve önemli kararlar alınabileceği belirtildi. 
     
</TEXT>
</DOC>
