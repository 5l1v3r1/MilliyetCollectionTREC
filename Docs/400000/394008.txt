<DOC>
<DOCNO> 394008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sondun04.html </URL>
<DATE> 2005/11/11/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Pakistan ve Hindistan'daki depremlerin kurbanlarının yarısı çocuk 
</HEADLINE>
<TEXT>

     BM Çocuklara Yardım Fonu UNICEF Pakistan'ın kuzeyi ve Hindistan'ı 8 Ekim'de vuran depremin 74 bin civarındaki kurbanının yarısını çocukların oluşturduğunu bildirdi. 
     UNICEF'in Pakistan Temsilcisi Ömer Abdi, ''Ölenlerin yarısının çocuk olduğunu tahmin ediyoruz. Rakamlar henüz doğrulanmadı, ancak Pakistan nüfusunun yarısı 18 yaşından genç, bundan ölenlerin yarısını çocukların oluşturduğu sonucunu çıkarıyoruz'' dedi. 
     Depremde birçok da çocuğun yaralandığını belirten Abdi, depremden kurtulabilen çocukların da psikolojik açıdan büyük etki altında olduğunu söyledi. 
     UNICEF yetkilisi Ömer Abdi, ''Okul yok, hastalık riski altındalar. Depremin çocuklara etkisi korkunç'' diye konuştu. 
     Yerel yetkililere göre, 17 bin genç ve çocuğun okulların enkazının altında öldüğünü söyleyen Abdi, deprem bölgesinde 5 okuldan 4'ünün yıkıldığını kaydetti. 
     
</TEXT>
</DOC>
