<DOC>
<DOCNO> 367378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sonspo09.html </URL>
<DATE> 2005/08/05/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Alex Bu senenin flaş ismi Ankaraspor olacak... 
</HEADLINE>
<TEXT>

     Appiah’ın katılmasıyla orta sahadaki eksikliğin giderildiğini söyleyen Alex, 'Şampiyonluğun en büyük adayıyız.' iddiasında bulundu. 
     
     İşte şimdi rahatladım’ 

     Fenerbahçe'nin süperi Souza, yeni sezon için oldukça iddialı konuştu. Ganalı Appiah’ın transfer edilmesiyle orta sahadaki eksikliğin giderildiğini belirten Sambacı, Onun takıma katılmasıyla orta sahadaki anlayışımızda değişim oldu. Bu da hem beni, hem de Aurelio’yu çok rahatlatacak. Zaten süper bir kadromuz vardı. Yapılan takviyelerle daha da güçlendik. Bizi kimse tutamaz, Süper Lig’de şampiyonluğun en büyük adayıyız'' dedi. 
     
     Samba rüzgarı esecek’ 

     Türkiye Ligi’nde bu sezon çok sayıda Brezilyalı futbolcunun forma giyeceğine dikkati çeken Alex, Yanılmıyorsam 15 dolayında vatandaşım değişik takımlarda yer alacak. Hepimiz sergileyeceğimiz performansla bu sezon samba rüzgarı estireceğiz. Çoğu, gerek ben, gerekse Luciano, Nobre ve Aurelio’yu arayıp, Türkiye ve teklif aldıkları takımlar hakkında bilgimize başvurdular. Hepsine burayı övdük, gelmekte tereddüt etmediler'' ifadesini kullandı. 
     
     Ankaraspor’a dikkat’ 

     Fenerbahçe'de mutlu olduğunu ve gönderilmediği sürece ayrılma gibi düşüncesi olmadığını belirten Alex, değişik konularda şu görüşlere yer verdi Şampiyonlar Ligi’nde geçen yıldan daha başarılı sonuçlar elde ederiz. Ankaraspor sezonun flaş ekibi’ olur. Sıralamada 4 büyüklerin arasına girebilirler. Genç Olcan’a herkes dikkat etsin. Sanki doğma büyüme Brezilyalı gibi... Onda, kendi gençliğimi görüyorum. Geleceğin yıldız adayı.'' 

     
</TEXT>
</DOC>
