<DOC>
<DOCNO> 351455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sondun30.html </URL>
<DATE> 2005/06/13/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Yazar Klein’dan Clinton karısı Hillary’ye tecavüz etti’ iddiası 
</HEADLINE>
<TEXT>

     New York DHA 


BEYAZ Saray'da neden olduğu seks skandalıyla tüm dünyada günlerce konuşulan eski ABD Başkanı Bill Clinton’ın, 1979 yılında, şu an senatör olan eşi Hillary Rodham Clinton’a tecavüz ettiği öne sürüldü. ABD’nin en çok okunan yazarlarından Edward Klein’ın yeni kitabında ortaya attığı iddiaya göre, Clinton çiftinin kızı Chelsea de bu ’tecavüz’ sonucunda dünyaya geldi. 
     ABD merkezli haber sitesi Drudge Report’un özel haberinde, Hillary Clinton’ın bu kitapta anlatılanlar karşısında ’çılgına döndüğü’ ve Klein’a dava açmayı düşündüğü ifade edildi. Kendisine yakın bir kaynağa göre eski First Lady, "Yazar Klein bunun için cehennemde çürüyecek" ifadesini kullandı. 
     
     'ODALARI 3’ÜNCÜ DÜNYA SAVAŞI’NDAN ÇIKMIŞ GİBİYDİ’ 

     ABD gündemini hayli meşgul edecek gibi görünen iddia, Klein’ın gelecek hafta piyasaya çıkacak olan ’The Truth About Hillary What She Knew, When She Knew It, And How Far She’ll Go To Become President’ Hillary Hakkındaki Gerçekler Ne Biliyordu, Ne Zaman Biliyordu, Başkan Olmak İçin Ne Kadar İleri Gidecek adlı kitabında ortaya atıldı. 
     İsmi açıklanmayan bir kaynağın ifadelerine yer veren kitaba göre, Clinton çifti 1979’da Bermuda’da bir ’kaçamak’ yaparken Bill Clinton, "Şimdi karıma tecavüz etmek için kulübeye geri dönüyorum" dedi. Aynı kaynağa göre ertesi sabah Clinton çiftinin odası ’3’üncü Dünya Savaşı’ndan çıkmış gibi görünüyordu. Odada yastıklar ve eşyalar darmadağın olmuştu’. 
     Klein’ın kaynağı, eski ABD Başkanı’nın, Hillary’nin hamile olduğuna ilişkin haberi de Arkansas Gazette adlı gazetede okuduğunu iddia ederken, çiftin kızı Chelsea Clinton’ın o geceki ilişki sonucu dünyaya geldiği öne sürüldü. 
     
     YAZAR, NEWSWEEK VE NEW YORK TIMES’TA YÖNETİCİLİK YAPTI 

     Drudge Report’un haberinde, Hillary Clinton’a yakın bir kaynağın, "Bayan Clinton bana gelip, Klein’a iftira davası açmayı düşündüğünü söyledi" dediği de bildirildi. ’The Truth About Hillary’ adlı kitabın yazarı Newsweek dergisinin eski dış haberler şefi, ayrıca New York Times eski genel yayın müdürü olan sağ görüşlü Edward Klein’ın kitabının, Hillary aleyhinde yapılmış en sert girişim olduğu yorumları yapılıyor. 
     
     HILLARY, KİTABIN YAZARINI MAHKEMEYE VERECEK 

     ABD'nin eski Başkanı Bill Clinton'ın eşi ve New York Senatörü Hillary Rodham Clinton, kitabında Bill Clinton'ın kendisine tecavüz ettiğini ve böylece Chelsea'ye hamile kaldığını ileri süren yazar Ed Klein'a dava açmaya karar verdi. 
     "The Truth About Hillary" adlı kitaptaki iddiaları görünce "çılgına dönen" ve yasal yöntemlere başvurmaya karar veren Hillary Clinton'ın yazar Klein için "Cehennemde geberecek" dediği bildirildi. 
     Kitabında, Bill Clinton'ın 1979'da bir Bermuda kaçamağı sırasında "Bungalovda karıma tecavüz edeceğim" dediğini ileri süren Klein, ismi açıklanmayan bir kaynağa göre, "ertesi sabah Clintonların odasının Üçüncü Dünya Savaşı çıkmış gibi göründüğünü, yastıkların, mahvolmuş ev eşyalarının her yere dağıldığını" yazdı. 
     Drudge Report internet gazetesi, Klein'in iddialarının bununla bitmediğini ve "The Truth about Hillary"nin Hillary'ye yönelik saldırgan bir tutum içerdiğini bildirdi. 
     Eski First Lady'nin, eski Newsweek ve New York Times yazı işleri müdürü Klein'in iddialarının arkasında yakın bir yardımcısının bulunduğunu düşündüğü belirtildi. 

     
</TEXT>
</DOC>
