<DOC>
<DOCNO> 386847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/siyaset/siy05.html </URL>
<DATE> 2005/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP Anket yaptırmadık 
</HEADLINE>
<TEXT>


ANKARA Milliyet 


AKP Genel Başkan Yardımcısı Akif Gülle, partisinin Diyarbakır'da anket yaptırmadığını, yaptırılması için bir kurum ya da kişiye başvurmadığını bildirdi. Gülle, dün yaptığı yazılı açıklamada, bazı yazılı ve görsel yayın organlarında Diyarbakır'da yapılan bir anket sonucuna ilişkin haberlerin yer aldığını anımsattı. Gülle, "Söz konusu haberlere konu olan anketi AKP'nin yaptırdığı iddiası gerçeği yansıtmamaktadır. AKP, ne böyle bir anket yaptırmış, ne de yaptırılması için bir kuruma başvurmuştur" dedi. Gülle, "yazılı ve görsel yayın organlarının, kamuoyunun doğru bilgilendirilmesi için hassasiyet göstereceğine inandığını" belirtti. 


</TEXT>
</DOC>
