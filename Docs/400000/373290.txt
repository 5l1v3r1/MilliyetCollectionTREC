<DOC>
<DOCNO> 373290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/spor/spo06.html </URL>
<DATE> 2005/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim piyangosu 
</HEADLINE>
<TEXT>


Milli hoca, Danimarka ile Ukrayna maçlarının kadrosuna Alpay, Fatih Akyel, Özden, Gökhan Zan ve Orkun'u da aldı 


A Milli Takım'ın, 3 Eylül'de İstanbul'da Danimarka, 7 Eylül'de de Kiev'de Ukrayna ile yapacağı Dünya Kupası grup eleme maçlarının aday kadrosu dün açıklandı. Teknik Direktör Fatih Terim, ikinci kez göreve geldiği takımdaki ilk resmi sınavları için aday kadroya 26 futbolcu çağırdı. 
Bulgaristan maçına sakat olduğu için gelemeyen Alpay'ın yanı sıra, Fatih Akyel ve Konyaspor'dan kaleci Özden'in uzun aradan sonra davet edildiği kadroya Beşiktaşlı Gökhan Zan ve Ankaragücü'nün eldiveni Orkun ilk kez çağrıldı. Milliler yarın İstanbul'da Çengelköy Sumahan Otel'de kampa girip, ilk çalışmalarını Fenerbahçe Dereağzı Tesisleri'nde gerçekleştirecek. 

ADAY KADRO 
Volkan, Ümit, Deniz, Selçuk, Serkan F.Bahçe , İbrahim Toraman, Gökhan, Okan, Koray, Tümer Beşiktaş , Ergün, Hasan Şaş, Hakan G.Saray , Hüseyin, Gökdeniz, Fatih Trabzon , Orkun A.Gücü , Özden Konya , Hamit Schalke 04 , Fatih Akyel PAOK , Alpay Köln , Tolga S.Donetsk , Emre Newcastle , Yıldıray H.Berlin , Halil K.Slautern , Serhat Anderlecht 

Ümitler de açıklandı 

Avrupa Şampiyonası Eleme Grubu'nda 2 Eylül'de İstanbul'da Danimarka, 6 Eylül'de de Kiev'de Ukrayna ile kozlarını paylaşacak olan Ümit Milli Takımı'nın aday kadrosu yarın İstanbul'da kampa girecek. 23 kişilik kadroya şu isimler çağrıldı Fevzi, Uğur, Sabri G.Saray , Can, Olcan, Semih, Mahmut F.Bahçe , Volkan Beşiktaş , Onur, Emre, Umut A.Gücü , Bekir, Mehmet G.Antep , Aytaç, Bilal Malatya , Ergün, Mehmet Kayseri , Gökhan, Fahri Ç.Rize , Adem, Tolga Trabzon , Selçuk Ç.Dardanel , Mehmet G.Birliği . Öte yandan A2 Milli Takımımız da, 6 Eylül'de Ankara'da Almanya ile karşı karşıya gelecek. 


</TEXT>
</DOC>
