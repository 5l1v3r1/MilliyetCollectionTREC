<DOC>
<DOCNO> 384015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sonyas13.html </URL>
<DATE> 2005/10/04/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Gerard Depardieu'den paparazziye yumruk 
</HEADLINE>
<TEXT>

     Fransız aktör Gerard Depardieu, İtalya'nın Floransa kentinde kendisini genç bir kadınla görüntüleyen paparazziyi güpegündüz yumruklayarak hastanelik etti. 
     İtalyan basınında yer alan haberlere göre, ünlü aktörün kurbanı Dario Orlandi, ''San Lorenzo pazarında herkes onu tanımıştı ve birçok fotoğrafı çekildi. Ben onları izledim ama uzaktan ve teleobjektifle çektim'' diyerek olayı anlattı. 
     Medici kilisesinin önüne gelince Depardieu'nün kendisini çağırdığını ve yanına gidince, hiçbir uyarıda bulunmadan suratına yumruk attığını anlatan fotoğrafçı Orlandi, hemen hastaneye kaldırıldı ve 4 gün iş göremez raporu aldı. 
     Floransalı yöneticiler, fotoğrafçıya desteklerini iletirken, Depardieu'yü davranışından ötürü kınadılar. 
     
</TEXT>
</DOC>
