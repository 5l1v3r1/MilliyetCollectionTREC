<DOC>
<DOCNO> 352977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonspo09.html </URL>
<DATE> 2005/06/17/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Kürşat, Beşiktaş'tan telefon bekliyor... 
</HEADLINE>
<TEXT>

     Halen Kuşadası'nda tatilini sürdüren Kürşat Duymuş, "Artık yöneticilerimizden telefon bekliyorum" dedi. 
     Kürşat, Beşiktaş’a transferi konusunda çarpıcı açıklamalar yaptı. İki kulüp arasında hiç bir sorun kalmadığını ifade eden tecrübeli futbolcu, Bu saatten sonra herhangi bir sorun çıkmaz. Artık yöneticilerimizden telefon bekliyorum. Çağırdıkları an İstanbul’a gideceğim ve imzayı atacağım. Hedeflerim büyük, kendime güvenim tam. Rıza hocayı asla mahcup etmeyeceğim'' ifadelerini kullandı. 
     
     Puma dava açtı 
     Spor giyim firması Puma, sponsorluk anlaşmasını tek taraflı feshettiği gerekçesiyle Beşiktaş Kulübü’ne 2 milyon 260 bin Dolar’lık tazminat davası açtı. Yapılan açıklamada, 2001’den beri Beşiktaş’ın sponsoruyuz. Kulüp, sözleşmemizi tek taraflı ve haksız bir şekilde feshetti. İyi niyetli girişimlerimizden sonuç alamadık, bu yönteme başvurmaya mecbur kaldık'' denildi. 
     
     İndirim günleri 
     Yönetim, kadrodaki futbolcularla önümüzdeki haftadan itibaren masaya oturacak ve alacaklarında yapılması düşünülen indirimleri konuşacak. Başkan Yıldırım Demirören ve kurmayları, yeni sözleşme metinleriyle oyuncuların karşısına çıkıp anlaşma zemini arayacak. Bu arada halen tatil yapmayan Çalımbay, kızı üniversite sınavına gireceği için Antalya seferini bir kez daha erteledi. 
     
     İbrahim Toraman Sivas’ı salladı 
     Beşiktaş’ın yıldızı İbrahim Toraman, memleketi Sivas’ta büyük ilgi gördü. Belediye Başkanı Sami Aydın’ı ziyaret eden ve 58 numaralı formasını hediye eden genç futbolcu, Gelecek yıl Kartal yüksekten uçacak'' dedi. Aydın da İbrahim’den övgüyle bahsetti O, tüm Sivaslılar için gurur kaynağı. Ay-Yıldızlı forma altında da bizi başarıyla temsil ediyor. Her zaman onun arkasındayız.'' 
     
</TEXT>
</DOC>
