<DOC>
<DOCNO> 387646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/soneko33.html </URL>
<DATE> 2005/10/18/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Çimento fabrikalarının satışında 1 milyar dolar aşılacak... 
</HEADLINE>
<TEXT>

     Tasarruf Mevduatı Sigorta Fonu'nun TMSF satışa sunduğu ve yatırımcılardan büyük ilgi gören 9 çimento fabrikasının ihalelerinde alınan teklifler 1 milyar doları aşacak. 
     Toplam 433 milyon dolar muhammen bedele sahip 9 çimento fabrikasından, Lalapaşa, Standart, Bartın, Ladik, Gaziantep, Şanlıurfa ve Ergani'den oluşan 7'si için toplam 937 milyon 500 bin dolarlık teklif alındı. 
     Satışa sunulacak 2 fabrikanın muhammen bedelleri kadar teklif gelmesi durumunda bile, teklif toplamı 1 milyar 9 milyon 500 bin doları bulacak. 
     Çimento fabrikalarının satış sürecinde, Van Çimento Fabrikası yarın ve Trabzon Çimento Fabrikası da 20 Ekim'de ihaleye çıkarılacak. 
     Van Çimento 22 milyon dolar, Trabzon Çimento da 50 milyon dolar muhammen bedelle satışa sunulacak. 
     61 milyon dolar muhammen bedelli Lalapaşa Çimento Fabrikası 166.5 milyon dolar ile Çimentaş İzmir Çim. Fab. T.A.Ş'ye, 62 milyon dolar muhammen bedelli Standart Çimento Fabrikası 175.5 milyon dolar ile Çimsa Çim. San. ve Tic. A.Ş'ye, 22 milyon dolar muhammen bedelli Bartın Çimento Fabrikası 48 milyon dolar ile Çimko Çim. ve Beton San. Tic. A.Ş'ye, 60 milyon dolar muhammen bedelli Ladik Çimento Fabrikası 140 milyon 250 bin dolar ile Akçansa Çim. San. ve Tic. A.Ş'ye, 47 milyon dolar muhammen bedelli Gaziantep Çimento Fabrikası 128 milyon dolar ile Sanko Paz. İth. İhr. A.Ş'ye, 56 milyon dolar muhammen bedelli Şanlıurfa Çimento Fabrikası 158.5 milyon dolar ile Türkerler İnş. Tur. Mad. A.Ş'ye ve milyon dolar muhammen bedelli Ergani Çimento Fabrikası 120 milyon 750 bin dolar ile Limak Mad. Yapı Çim. San. ve Tic. A.Ş.'ye ihale edildi. 
     
     VAN İÇİN 14 TALİP VAR 
     Satışa yarın çıkarılacak Van Çimento Fabrikası'nın ihalesine 14 şirketin katılması bekleniyor. 
     Sepetçiler Kasrı'nda yapılacak ihale için idari belgelerini teslim eden şirketler şunlar 
     ''Kur İnş. Tic. ve San. A.Ş., Çimentaş İzmir Çim. Fab. T.A.Ş, Oci Çimento A.Ş, BÇG Çimento İnş. San. ve Tic. A.Ş, K-L Çimento Yat. Mad. San. ve Tic. A.Ş, Limak Kurtalan Çim. San. ve Tic. A.Ş, Kiler Alışveriş Hizm. Gıda San. ve Tic. A.Ş, Kadoğlu Petrolculük Taş. Tic. San. İth. İhr. A.Ş, Tümad Mad. San. ve Tic. A.Ş, Tek İnş. Taah. San. Tic. A.Ş, Serka Tur. Nakl. İnş. San. Ltd. Şti, Van Gölü Çim. San. T.A.Ş, Aşkale Çimento San. T.A.Ş, Heidelberg Çim. San. ve Tic. A.Ş.'' 
     
</TEXT>
</DOC>
