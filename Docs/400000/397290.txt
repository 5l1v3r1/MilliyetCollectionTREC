<DOC>
<DOCNO> 397290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sondun57.html </URL>
<DATE> 2005/11/23/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Almanya, Irak Ordusu'nun eğitim çalışmalarına katılmayacak 
</HEADLINE>
<TEXT>

     Almanya Başbakanı Angela Merkel, Almanya'nın, NATO'nun Irak'ta Irak ordusunu eğitme çalışmalarına katılmayacağını söyledi. 
     Başbakanlık görevini üstlendikten bir gün sonra Belçika'nın başkenti Brüksel'deki NATO karargahını ziyaret eden Merkel, yeni hükümetin de eski gibi hükümet gibi Irak içinde ordu eğitim çalışmalarına katılmayacağını, ancak Irak ordusunun bölgedeki diğer ülkelerde eğitilmesine destek vermeye devam edeceğini ifade etti. 
     Merkel, NATO Genel Sekreteri Jaap de Hoop Scheffer ile görüştükten sonra yaptığı açıklamada, NATO'nun, transatlantik siyasi işbirliği için merkezi bir forum, güvenlik sorunlarının üstesinden gelinmesinde ilk tercih olduğunu kaydederek, ittifakın siyasi bir gereklilik olduğunu, Almanya'nın ittifaka verdiği önemin devam edeceğini vurguladı. 
     Irak savaşı sırasında bozulan ABD-Almanya ilişkilerine de değinen Merkel, ''ABD'yle Almanya arasındaki ilişkilerin daha fazla geliştirilebileceğini düşünüyorum'' dedi. 
     Selefi Gerhard Schröder'in savaş karşıtı politikalarını değiştirip değiştirmeyeceği sorusuna Merkel, ''Koalisyon görüşmeleri sırasında Irak içinde eğitim çalışmalarında yer almamaya devam etmeyi kararlaştırdık, ancak komşu ülkelerde eğitime devam edeceğiz, böylelikle önceki politikaya devam edilecek'' dedi. 
     
</TEXT>
</DOC>
