<DOC>
<DOCNO> 352957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonsiy09.html </URL>
<DATE> 2005/06/17/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
CHP "Erdemir’in Özelleştirilmesine Hayır" mitingine 20 vekille katılacak 
</HEADLINE>
<TEXT>

     CHP, Zonguldak’ta bu akşam saatlerinde yapılacak "Erdemir’in Özelleştirilmesine Hayır" mitingine, Grup Başkanvekili Kemal Anadol başkanlığında 20 milletvekili ile katılacak. 
     Türk Metal Sendikası, Ereğli Demir ve Çelik Fabrikaları’nın özelleştirilmek istenmesine tepki amacıyla bugün saat 17.00’de Zonguldak’ın Ereğli İlçesi’nde bir miting düzenleyecek. 
     CHP Grup Başkanvekili Kemal Anadol, Parlamento’da düzenlediği basın toplantısında, "Erdemir’in Özelleştirmesine Hayır" mitingine kendisiyle birlikte 20 milletvekilinin katılacağını bildirdi. 
     Anadol’un verdiği bilgiye göre, mitinge katılacak milletvekilleri şöyle 
     "Kemal Anadol, Cevdet Selvi, Mustafa Özyurt, Rasim Çakır, Yavuz Altıntoprak, İzzet Çetin, Şevket Arz, Tuncay Ercenk, Feridun Baloğlu, Yılmaz Kaya, Harun Akın, Nadir Saraç, Mehmet Semerci, R. Kerim Özkan, İsmail Özay, Gökhan Durgun, Mevlüt Coşkuner, Halil Tiryaki, Ali Arslan, Fahrettin Üstün." 
     
</TEXT>
</DOC>
