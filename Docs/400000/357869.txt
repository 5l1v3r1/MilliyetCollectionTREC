<DOC>
<DOCNO> 357869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/son/sontur11.html </URL>
<DATE> 2005/07/03/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İngilizler helikopterle kiraz almaya geldi 
</HEADLINE>
<TEXT>

     Atilla MEMİŞ DHA 

      İNGİLİZ firması Marks Spencer, Akşehir'de yetişen Napolyon kirazını Alara markası altında Avrupa'ya ihraç etmek için harekete geçti. Helikopterle Akşehir'e gelen Marks Spencer Marketler Zinciri Satın Alma Direktörü Nicola Carter ve Satın Alma Asistanı David Job, Napolyon kirazının ekili olduğu alanlarda inceleme yaptıktan sonra kirazın kalitesine hayran kaldı. 
     Alara Yönetim Kurulu Başkanı Yavuz Taner, Marks Spencer’ın İngiltere’nin en büyük mağaza zincirlerinden biri olduğunu söyledi. Bu firmanın kaliteli kiraz ihtiyacanı karşıladıklarını anlatan Yavuz Taner, İngiliz firma yetkililerinin incelemelerinde kirazın kalitesini ve şirketlerinin organizasyonunu beğendiğini belirtti. Taner, Artık Avrupa’da en güçlü kiraz üreticisi olan Türkiye’nin bu dev firmalarla ünlü Napolyon kirazımızı tüm dünyaya satma zamanı geldi'' dedi. 
     Taner, firmanın 2000 yılında 15 milyon dolar olan kiraz, üzüm ve siyah incir ihracatının 2003 yılında 35 milyon dolara çıkardığını, 2007 yılında da ise bu hedefin 100 milyon dolar olarak belirlendiğini söyledi. Firmanın ne kadar kiraz satın alacağı konusunda bilgi verilmedi. 
     Marks Spencer Satın Alma Direktörü Nicola Carter ise, Akşehir yöresinin meyve üretimi açısından en iyi iklim, toprak ve su kaynakları ile ucuz iş gücüne sahip olduğunu vurguladı. Nicola Carter, Türkiye’nin Avrupa pazarına olan yakınlığı ve lojistik imkanları ile dünyanın sayılı meyve ihracatçıları arasına girdiğini kaydederek, Gezi sonunda Türkiye’deki kiraz kalitesini ve işleme koşullarını çok beğendik'' dedi. 
     Marks Spence İngiltere'nin en büyük market zincirleri arasında bulunuyor. Dünya genelinde yaklaşık 500 mağazası bulunan Marks Spence'nın İngiltere'de ise 300 mağazası bulunuyor. 
     
</TEXT>
</DOC>
