<DOC>
<DOCNO> 380355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sontur21.html </URL>
<DATE> 2005/09/21/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Silahla babasını kovaladı 
</HEADLINE>
<TEXT>

     
     Fatih KARAÇALI ADANA, DHA 
     
ADANA’da işsiz 24 yaşındaki Mehmet İncedal, kavga ederek küstüğü annesi yaşındaki Şirin İncedal'dan, İstanbul’a gitmek için para istedi. Annesinin para vermemesi üzerine, evde bulunan tabancayı alıp babasının işyerine giden incedal, istediği parayı alamayınca babasını tabancayla kovaladı ve işlyerinin camını kırdı. Yeniden eve dönerek zorla annesinden Bin YTL alan Mehmet İncedal, polis tarafından gözaltına alındı. 
     İstiklal Mahallesi 26 sokakta oturan yaşındaki Şirin İncedal, çalışmayıp, sürekli alkol kullanan oğlu 24 yaşındaki Mehmet İncedal’dan iş bulup çalışmasını istedi. Anne ile oğlu arasında bu nedenle tartışma çıktı. Annesine küsüp İstanbul’a gitmeye karar veren Mehmet İncedal, annesinden yol parası istedi. Oğluna parası olmadığını söyleyen anne Şirin İncedal, internet kafe çalıştıran babasından istemesini söyleyerek evden gönderdi. 7.65 mm. çapındaki ruhsatsız tabancasını sakladığı yerden alıp, babası 55 yaşındaki Ahmet İncedal’ın yanına giden öfkeli genç, İstanbul’a gideceğini söyleyip para istedi. 
     Babasından da olumsuz yanıt alan Mehmet İncedal, yanında getirdiği tabancasını çekerek internet kafede babasını kovalamaya başladı. İnternet cafenin camlarını kırdıktan sonra dışarı çıkıp taksiye binen Mehmet İncedal, tekrar eve dönerek annesini tartakladı. Bin YTL’sini zorla aldığı annesinin bağırması üzerine olay yerine gelen ekipler, Mehmet İncedal’ı gözaltına aldı. Kelepçelenerek Eski İstasyon Polis Merkezi’ne götürülen İncedal, mahkemeye çıkartılacak. 
     
</TEXT>
</DOC>
