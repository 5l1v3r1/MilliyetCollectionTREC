<DOC>
<DOCNO> 366772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sonspo42.html </URL>
<DATE> 2005/08/03/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Ketsbaia "İyi savunma yapıp tur geçmeyi başardık" 
</HEADLINE>
<TEXT>

     Anorthosis Famagusta Teknik Direktörü Temur Ketsbaia ise takımıyla gurur duyduğunu belirterek, "Bunu sadece iyi futbol oynadığımız için değil, savaşan bir takım olduğumuzdan dolayı söylüyorum. 10 kişi kalmamıza rağmen böyle bir yerde, böyle bir deplasmanda iyi mücadele ettik ve turu geçmeyi başardık" diye konuştu. 
     Ketsbaia, bir gazetecinin Trabzon’da nasıl karşılandıkları yönündeki sorusu üzerine, "Dünyanın her yerinde deplasmana gidildiğinde ev sahibi takımın taraftarı kendi takımını destekler. 
     Bunun dışında iyi ağırlandık. Otelde herkes bize iyi davrandı. Bir sorunumuz olmadı" dedi. 
     Trabzonspor’un taktiksel anlamda zaaflarının neler olduğu sorusunu ise Ketsbaia, "Özellikle uzun pas ve kafa vuruşlarına yönelik olarak üzerimize geldiler. Bunu bekliyorduk. Ancak iyi savunma yapıp turu geçmeyi başardık" diye yanıtladı. 
     Öte yandan bordo-mavili taraftarlar maç sonunda "yönetim istifa" diye bağırdı ve futbolculara tepki gösterdi. 
     
</TEXT>
</DOC>
