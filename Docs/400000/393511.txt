<DOC>
<DOCNO> 393511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sontur08.html </URL>
<DATE> 2005/11/09/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Papazdan ''Taşlanıyoruz'' iddiası... 
</HEADLINE>
<TEXT>

     
     Ramazan YAVUZ DİYARBAKIR, DHA 

     
DİYARBAKIR Müftüsü Muhittin Sarıkaya’yı ziyaret eden Meryem Ana Kilisesi papazı Yusuf Akbulut ile kilise yönetim kurulu başkanı ve üyeler, kendilerini misyoner sanan bazı kişilerin kiliseyi ve papazları taşladıklarını iddia etti. Kendilerine yönelik saldırıların önlenmesi için, cuma namazlarında imamların bu konuyla ilgili vaaz vermelerini istedi Meryem Ana kilisesi papazı Yusuf Akbulut ile kilise yönetim kurulu başkanı Can Şakarel, yönetim kurulu üyesi Zeki Kasaboğlu ve dinler arası diyalog aktivisti Muhammed Akar, Alipaşa semtindeki Meryamana Kilisesi'ni 5 ay önce ziyaret eden Müftü Muhittin Sarıkaya’ya, iadei ziyarette bulunup, geçmiş bayramını kutladı. Kilise yönetim kurulu başkanı Can Şakarel, Diyarbakır’da eskiden yahudi, yezidi, hırıstiyan, müslüman, alevi herkesin bir arada kardeşçe yaşadığını söyleyerek, Maalesef gençlik şimdi fuhuş ve uyuşturucu sektörüne yönelmiş. Devletin, bilim ve din adamlarının fuhuş ve uyuşturucuya karşı önlem alması gerekiyor. Din adamları bu kötülüklerin ortadan kalkması için dua etsinler'' dedi. Meryem Ana kilisesi papazı Yusuf Akbulut ise, bayramların barışı, sevgiyi ve hoşgörüyü getirmesini diledi. 
     Diyarbakır’daki bir yerel gazetede yayınlanan 5 Bin müslüman Hırıstiyan oldu’ haberinin kendilerini çok zor durumda bıraktığını belirten Can Şakarel, Bizim misyoner olduğumuzu sanan, bazı mahalleliler kiliseye taş atıyor. Sokakta yürüyen papazı taşlıyor, papazı yakarız’ tehdidinde bulunuyor. Bizim misyonerlik yapma gibi bir misyon ve vizyonumuz olamaz. Bizim misyonerlikle uzaktan yakından bir ilgimiz yok. Tüm Müslümanlar bizim kardeşimizdir. Cuma günü camiilerde imamlar bizimle ilgili vaaz versinler. Müslüman kardeşlerimizi bizi yanlış tanıyorlar. Kiliseyi taşlıyorlar, papazı taşlıyorlar'' diye konuştu. Meryem Ana Kilisesi Papazı Yusuf Akbulut ise şunları söyledi 
     Ben sokakta yürürken arkamdan taş atıyorlar. Mahallelinin hepsi bunu yapmıyor. Ancak bazıları özellikle yapıyor. Oysa yıllardır o mahallede oturuyoruz ve misyonerlikle uzaktan yakından ilgimiz yok. Bana taş atanları çağırıp, Biz komşuyuz komşunun komşu üzerinde hakkı var. Böyle komşuluk olur mu Komşuluk hakkı bu mu ’ diyorum. Bizim hemen karşımızda yeni bir Proteston kilisesi yapıldı. Asıl misyonerlik faaliyeti orada yapılıyor. O kilisenin yapılmaması için çok direndik ama başaramadık. Misyonerler o kiliseyi yaptı. Sizden ricamız, özellikle cuma namazlarında imamların bizimle ilgili vaazlar vermeleri ve bize yönelik bu saldırılara son verilmesini istemeleridir.'' 
Diyarbakır Müftüsü Muhittin Sarıkaya ise, İslam dininin herkesin inancını kendisine bıraktığını belirterek, Müslümanlıkta dini mabetlere saygı var. Aynı toprakta yaşıyoruz, birlik ve beraberlik içinde olmamız gerekiyor. Hepimiz kardeşiz. Önce kendimiz hoşgorülü olacak sonra bunu insanlarla paylaşacağız. Ortada bir fitne var. Bizim topyekün olarak, ortalığı bozmaya çalışanlarla mücadele etmemiz gerekiyor'' dedi 
     
</TEXT>
</DOC>
