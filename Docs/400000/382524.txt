<DOC>
<DOCNO> 382524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sondun28.html </URL>
<DATE> 2005/09/29/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Almanlar başbakan konusunda kararsız... 
</HEADLINE>
<TEXT>

     Alman halkı, Sosyal Demokrat Parti SPD ile Birlik partileri Hıristiyan Demokrat Birlik CDU ve Hıristiyan Sosyal Birlik'in CSU büyük koalisyon hükümeti kurmaları halinde kimin başbakan olması konusunda kararsız. 
     Alman NTV televizyonu tarafından yaptırılan bir kamuoyu araştırmasına göre, büyük koalisyon kurulması durumunda, halkın yüzde 29'u CDU Genel Başkanı Angela Merkel'i, yüzde 28'i de Başbakan Gerhard Schröder'i SPD başbakan olarak görmek istiyor. 
     Araştırmaya katılanların yüzde 23'ü her iki liderin de olası büyük koalisyonda başbakan olmaması gerektiği yönünde görüş bildirdiler. 
     Başbakanlığın dönüşümlü olarak iki yıllığına her iki parti tarafından da yapılması fikrine ise Almanların yüzde 77'sinin karşı çıkıyor. 
     Araştırma sonuçlarına göre halkın yüzde 22'si Schröder ve Merkel'in dönüşümlü olarak başbakanlık yapmasını doğru buluyor. 
     
</TEXT>
</DOC>
