<DOC>
<DOCNO> 364766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonspo21.html </URL>
<DATE> 2005/07/27/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Trabzonspor'un yenilgisi Rum basınında zafer havası yarattı 
</HEADLINE>
<TEXT>

     OSHAN SABIRLI-SOFIA ANGELIDIS Lefkoşa-Atina DHA 

TRABZONSPOR’un Şampiyonlar Ligi 2. ön eleme turu ilk maçında Anorthosis Famagusta takımına 3-1 yenilmesi Yunan ve Kıbrıs Rum Kesimi basınında geniş yankı buldu. 
     Rumların önde gelen gazetelerinden Fileleftheros, ’Anorhtosis ve Kıbrıs’ın zaferi, centilmenlik de kazandı’ başlığını kullanırken, "Tarihi maç olarak nitelendirilen ve Anorthosis’in zaferiyle sonuçlanan maçta, olaylar çıkacağına dair endişeler gerçekleşmedi ve Rum polisinin mükemmel çalışması ile her şey normal olarak cereyan etti" dedi. Diğer Rum gazeteleri ise sonucu şu şekilde verdi 
     Haravgi Tarihi randevuda Kıbrıs hakim Simerini Anorthosis milli gururumuzu canlandırdı. Teşekkür ederiz. 31 yıl sonra 3-1’lik zafer. 
     Alitha Trabzon karşısında 3-1’lik zafer. Teşekkür ederiz Anorthosi Politis Binlerce aslanın ruhuyla. Mağusa’ya boyun eğdiler Mahi Kıbrıs’ı omuzlarının üzerine çıkardı. Kıbrıslı Helenler, Türklere barış, mücadelecilik ve centilmenlik dersi verdi. 
     
     YUNAN BASINI KIBRIS ŞÖLEN YAPIYOR 

     Anortosis takımının zaferi Yunan basınında da memnuniyetle karşılanırken, Sportime gazetesi ’Tarihi Anorthosis’, Sport.net ’Kıbrıs şölen yapıyor’, Sportline ’Ön elemelerden geçmek için Anortosis’ Anortosis Yunanca’da canlanma anlamına geliyor başlıklarını kullandı. 
     
     BBC TARİHİ MAÇ 

     Öte yandan İngilizlerin önde gelen yayın kuruluşu BBC de maçı, internet sitesindeki haberinde ’Kıbrıs’ta tarihi maç’ başlığıyla duyurdu. BBC 1974’de barış harekatının ardından Kıbrıslı Rum ve Türklerin ilk kez bir Rum takımı ile Türk takımının maçını izlediğine dikkat çekti. "Geçtiğimiz 30 yıldan beri Kıbrıs Rum Kesimi ve Türkiye arasında resmi spor karşılaşması olmamıştı, bu maç, normal bir Şampiyonlar Ligi maçından daha farkı bir anlam taşıdı" diye yazan BBC, maçın ileride başka spor organizasyonlarının gerçekleşmesinde büyük rol oynayabileceği ve Ada’daki atmosferin yumuşamasına yardımcı olabileceği yorumunda da bulundu. 

     
</TEXT>
</DOC>
