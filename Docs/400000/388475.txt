<DOC>
<DOCNO> 388475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/yazar/akyol.html </URL>
<DATE> 2005/10/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
YÖK ve hukuk 
</HEADLINE>
<TEXT>


YÖK Başkan Vekili Prof. İsa Eşme rektör olayını araştırmak için 15 Ekim'de Van'a gidiyor, iki gün araştırdıktan sonra, 17 Ekim'de bir açıklama yapıyor. 
- Yargıya güveniyoruz. Ama rektörün burada olmasına içimiz el vermiyor... 
YÖK Başkanı Prof. Erdoğan Teziç de, elbette araştırma sonuçlarını gördükten sonra, 19 Ekim günü Rektörler Komitesi toplantısına girerken basına açıklama yapıyor soruşturma yetkisinin savcıda değil, YÖK'te olduğunu, Rektör Prof. Aşkın hakkında takipsizlik kararı verilmesi gerektiğini vurgulayarak diyor ki 
- Bugüne kadar yaptığımız yazılı ve sözlü açıklamalarda yargıya olan güvenimizi hep vurguladık, vurgulamaya devam edeceğiz... 
Gazetecilerin bazı sorular sorması üzerine Anayasa Profesörü Teziç, herkese hukuku hatırlatıyor 
- Şunu unutmayın, yeni ceza yasasında yargılamayı etkileyecek yönde sorular sormaktan kaçınırsanız iyi olur. Çünkü içeriği tanımlanmamış bir suç öngörülüyor yeni ceza yasasında. Yargılamayı etkilemek... O açıdan karşılıklı olarak dikkatli davranmamız lazım 

REKTÖRLER Komitesi, Teziç'in bu açıklamasının ardından toplanıyor. 
Sanki toplantıya girerken Anayasa Profesörü Teziç "yargıya güven"den bahsetmemiş, "Yargıyı etkilemekten hepimiz sakınmalıyız" dememiş gibi, zehir zemberek bir bildiri çıkıyor 
"Rektör Aşkın'a sahip çıkmak, Cumhuriyet'e sahip çıkmakla eşanlamlıdır. 
Rektörler Komitesi, Rektör Aşkın'ın çete kurarak suiistimal yaptığı için mi, yoksa medreseleştirilmek istenen üniversitenin Cumhuriyet'in laik, çağdaş yapısını korumak için mi bedel ödemek zorunda kaldığını kamuoyunun takdirine sunar." 
Ama tutuklama kararını veren ve onaylayan ağır ceza mahkemeleri Cumhuriyet'in mahkemeleri değil mi 
Hazırlık soruşturması gizli olduğuna göre, rektörler dosyada hangi delillerin olduğunu veya olmadığını nereden biliyorlar da yargıya böylesine ağır bir suçlamayı yöneltiyorlar 
Yarın iddianame hazırlanıp dava açılır da ciddi deliller ortaya çıkarsa, Rektörler Komitesi ne diyecek Bir kişiyle Cumhuriyet gibi üstün ve devlet kadar güçlü bir kavramı bu derecede özdeşleştirmek doğru mu 
Rektörler neden topluca Adalet Bakanlığı'na gitti Bakan'ın mahkemeler üzerinde bir yetkisi, etkisi mi var 
Prof. Teziç bunların "yargıyı etkileme" niteliğinde olmadığını söyleyebilir mi 
Hani kanun karşısında "Hepimiz dikkatli olmalıyız" idi 

TUTUKLU Rektör Prof. Aşkın'ın aklanmasını herkes ister. Ama soruşturma gizli olduğu için dosya hakkında bilgimiz yok, basında çıkan bilgiler dosyanın tamamını kapsamıyor. 
Tutuklama kararı isabetli de olabilir, yanlış da... Birçok kimse, bu arada Rektörler Komitesi, ideolojik ve mesleki duygularla Prof. Aşkın'la dayanışma içinde olmak, bunu göstermek de isteyebilir. 
Elbette yargı kararları da eleştirilir. 
Ama nümayiş Ama adli bir meseleyi "medrese-Cumhuriyet" çatışması diye resmedip, "Ona sahip çıkmak, Cumhuriyet'e sahip çıkmaktır" diyerek yargıyı Cumhuriyet karşısında töhmet altında bırakmak, adeta seferberlik ilan etmek 
Üstelik gizli hazırlık soruşturması sürerken 
Sayın Prof. Teziç, bunlar hukuka, teamüle, toplantıya girerken seslendirdiğiniz ilkelere uygun mu Bugünkü YÖK toplantısında sanırım bir cevabınız olacak. 



</TEXT>
</DOC>
