<DOC>
<DOCNO> 355285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/ekonomi/eko08.html </URL>
<DATE> 2005/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan doğalgaz hattı inşaatı başlıyor 
</HEADLINE>
<TEXT>



Yunanistan Bayındırlık Bakanı Dimitris Sioufas'ın verdiği bilgiye göre Türkiye ile Yunanistan arasında yapılacak olana doğalgaz boru hattının inşaatına Temmuz ayı içerisnde başlanacak. 300 km uzunluğunda olması planlanan boru hattı, Bursa ile Yunanistan'ın Komotini şehirleri arasında inşa edilecek. Başlangıçta yıllık 3.5 milyar metreküp doğalgaz taşıyacak olan Bursa - Komotini doğalgaz boru hattının taşıdığı doğalgaz miktarı daha sonraki yıllarda 11.5 milyar metreküpe kadar yükselecek. 
Denizin altında inşa edilecek bölüm Yunanistan'ın doğalgaz dağıtım firması Depa ve İtalya'nın ikinci büyük enerji grubu Edison tarafından yapılacak. Boru hattı daha sonra iki ayrı boru hattıyla daha birleştirilecek. Hattın 2010 yılında tamamlanması planlanıyor. 


</TEXT>
</DOC>
