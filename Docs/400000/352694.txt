<DOC>
<DOCNO> 352694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sontur37.html </URL>
<DATE> 2005/06/16/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Küçük kıza babasının önünde tecavüze kalkıştı 
</HEADLINE>
<TEXT>

     Bursa’nın İnegöl İlçesi’ne bağlı Akhisar Köyü’nde, parasını gasp etmeye çalıştığı kişinin 11 yaşındaki kızına tecavüze yeltendiği iddia edilen kişi tutuklandı. 
     Alınan bilgiye göre, Akhisar ile Çakırçiftliği köyleri arasındaki Karadere mevkiindeki tarlasında, 11 yaşındaki kızı A.H. ile çalışan S.H’nin yanına giden Y.A, kurusıkı tabancayla tehdit ettiği S.H’den para istedi. 
     S.H’nin üzerinden para çıkmayınca küçük kızı rehin aldığı ve babasının önünde giysilerini çıkararak tecavüz girişiminde bulunduğu iddia edilen Y.A, S.H’nin başına taşla vurması sonucu yaralanınca olay yerinden kaçtı. 
     S.H’nin şikayeti üzerine operasyon başlatan jandarma tarafından Çakırçiftliği Köyü yakınındaki kırsal alanda yakalanan zanlı, İnegöl Devlet Hastanesi’nde tedavi edildikten sonra gözaltına alındı. 
     Sorgulamasının tamamlanmasının ardından adliyeye sevk edilen Y.A, "ölümle tehdit, silahla gaspa teşebbüs ve tecavüze yeltenme" suçlarından çıkarıldığı nöbetçi mahkemece tutuklandı. 
     
</TEXT>
</DOC>
