<DOC>
<DOCNO> 352618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sonspo03.html </URL>
<DATE> 2005/06/16/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Fenerbahçe rotasını yeni yıldızlara çevirdi 
</HEADLINE>
<TEXT>

     Yeni sezon öncesinde kadrosunu yeni yıldızlarla takviye etmenin yollarını arayan Fenerbahçe, transferde B Planı’na geçti... İnter’li Emre Belözoğlu, Real Sociedad’lı Nihat ve Leverkusen’li Plasente’den istediği sonuçları alamayan Sarı - Lacivertli yönetim, rotayı yeni isimlere çevirdi. Bu paralelde düğmeye basan idarecilerin bu kez fazla aceleci davranmayacağı ve gizli çalışmalar yürütebileceği bildirildi. 
     
     Sıcak bakıyor 
     Yöneticilerin görüşmelerin startını verdiği ve çalışmaların önümüzdeki hafta sonuna kadar tamamlanacağı vurgulandı. Fenerbahçe’nin rotasındaki en önemli futbolcunun ise Şampiyonlar Ligi Şampiyonu Liverpool’un yıldızlarından Biscan olduğu ortaya çıktı. Kısa bir süre önce Beşiktaş’ın da gündemine giren Hırvat oyuncunun Fenerbahçe’ye, Devler Ligi’ne katılacak olması nedeniyle sıcak baktığı vurgulandı. 
     
</TEXT>
</DOC>
