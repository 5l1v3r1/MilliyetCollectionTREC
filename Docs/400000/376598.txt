<DOC>
<DOCNO> 376598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/siyaset/axsiy01.html </URL>
<DATE> 2005/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın, 150 yıl önceki fotoğrafa oturtulamaz 
</HEADLINE>
<TEXT>


Aydın, "Terörün başına 'İslam' konuyorsa kendi içimize de bakmalıyız. İslam'ın yeniden yorumlanmasında yeterli olamadık. H l son kullanma tarihine gelmiş bilgiler var" diyor 

Önder Yılmaz - Ankara FOTOĞRAFLAR SERDAR ÖZSOY 


Türkiye ile İspanya'nın öncülüğünü yaptığı, Medeniyetler İttifakı Projesi çerçevesinde oluşturulan "akil adamlar grubu" lideri Devlet Bakanı Prof. Dr. Mehmet Aydın, "Proje, farklı medeniyetlerin ortak değerlerden yola çıkarak birlikte yaşayabileceklerini göstermeye yönelik bir çalışma" dedi. 
"Gününü doldurmuş geleneklere tutsak olmamak gerektiğini, kadın-erkek ilişkileri konusunda dolaşan bilgilerin rahatsız edici olduğunu" anlatan Aydın, Milliyet'e şu açıklamaları yaptı 

Sömürgeci zihin hali 
GERİLİM YARARLI OLABİLİR Medeniyetler çatışmasına teorik olarak inanmasak da, sokaktaki insan ve bazı karar verici politikacılar tarafından kullanılıyor. Farklı medeniyetlere sahip insanlar birbirlerini anlamakta zorluk çekiyor. Proje bunun aşılması içindir. Bugün dünyada uluslararası çatışma gerilimi var. Çatışmanın özünü siyasi, ekonomik ve askeri sebepler oluşturuyor. Din ve medeniyet eklenmiş boyuttur, esas sebep değil. Gerilimden korkmamak lazım. Yönetilebilirse gerilimler yararlı da olabilir. Çatışma tezi kılıf. 
Ülkeler çıkıp, "Falan ülkenin doğal kaynaklarına muhtacım" demez. Bu sömürgeciliğin yarattığı zihin hali ile ilgilidir, dinle ilgisi yoktur. 

Sosyal adalet yok 
BATILILARLA BAZEN BOŞ KONUŞUYORUZ Çatışma tezi, Haçlı seferlerine kadar giden söylemleri, düşünceleri, duyguları ve önyargıları tetikliyor. O günlerden birtakım sembolleri, hatıraları bugüne getiriyor. Sokaktaki insan bile, "Bunlar benim medeniyetime, dinime karşılar" diye düşünüyor. 
Batılılarla konuşmalarımız bazen boş konuşma oluyor. Amel etmiyorlar. Madem medeniyetler çatışması değildir, hakikaten büyük politikacı iseniz yürekli biçimde olayın içine girin. 

İSLAM DÜNYASI UTANILACAK HALDE "Medeniyet değerlerimize karşılar" diyen batılılara, "bu değerleri açın" dediğimizde ürperten şeyler duyuyorsunuz. "İnsan onuruna saygı" mesela. Yani İslam dünyası insan onuruna saygıyı, adaleti, hukukun üstünlüğünü Batı'dan mı öğrenecek Batı'nın bizden farkı, bunları daha iyi uygulamaya koymasıdır. Açık yüreklilikle itiraf etmek lazım. 
Sosyal adalet açısından baktığınızda, İslam dünyasının durumu utanılacak haldedir. Bugün terörün başına "İslam" konuyorsa kendi içimize de bakmamız lazım. Demek ki biz başarılı olamadık. Batı kültürel üstünlük duygusundan kurtulmalıdır. Kimse kimseye adalet, insan onuruna saygı dersi vermeye kalkmasın, ayıp oluyor. 

Liberal yaklaşmalıyız 

HERKESİN DİNİ KENDİNE Dini ayrımcılık yapanlar ile "yapılıyor" diyenler kendilerine bakmıyor. Kendi dininin geçerli olmadığına inanan bir tek ciddi Hıristiyan bulamazsınız. Kuranıkerim asırlar önce, "Herkesin dini kendine" demiş. Dinlerimiz ayrı diye kavga etmemize gerek yok ki.GERÇEKLERLE BOĞUŞARAK MODERNLEŞME Müslümanlar hayatın gerçekleriyle boğuşarak modernleşiyor. Benim çocukluğumda kızların okula gitmesinin gerekli olmadığını düşünenler vardı. Şimdi öyle düşünenlerin çocukları torunları "Haydi kızlar okula" kampanyası düzenliyor. İslam'ın yeniden yorumlanmasında bugün yeterli üretim sağlayamamışız. H l önemli ölçüde gününü doldurmuş, son kullanma tarihine gelmiş bilgiler var. Mesela cenazeye çiçek göndermeye "haram" derseniz olmaz. Geleneğimizde olmadığı doğrudur. Bizim artık bu olayı yeniden yorumlamamız lazım, "insanlar bunu niye yapıyorlar" diye. GELENEK TUTSAĞI OLMAYALIM Biz geleneklerin tutsağı olacak durumda değiliz. Gelenekler içinde de gününü doldurmuş olanlar var. H l yaşatılıp problemlerimizi çözmeyenler var. Değerlere daha libarel yaklaşılmalı. Adalet, iffet, yüreklilik gibi ana değerlere değil tabii. 

Kadınların bağımsızlığı 
KADINI ESKİ FOTOĞRAFA KOYAMAZSINIZ Kadın-erkek ilişkileri hakkında tedavüldeki bilgiler insanları rahatsız ediyor. Kadınlarımız ekonomik bağımsızlıklarını kazanmalı. Eşitlik içinde, geleceği birlikte oluşturmalıyız. Geriye doğru gider kitaplara bakarsanız, bunların bir kısmının kolay olmayacağını görürsünüz. İşte o bilgiler, kanaatimce gününü doldurmuş bilgilerdir. Kadınların bir topluluğa gitmesi, o günün şartları içinde doğru karşılanmayabilirdi. Ama bugün bir kadın o topluluğa gitmeli, gidiyor da. Bir hanım 500 erkeğe konferans verebiliyor. İftihar ediyorum bu tablodan. Bu durumu götürüp 150 sene önceki durumun, o resmin içine oturtup değerlendiremezsiniz.POPÜLER KÜLTÜR TEHDİT Popüler kültür bazı değerleri rahatsız ediyor. Sanat değeri olmayan, para kazanmak için üretilen bir filmi, yazıyı, eseri okurken, dinlerken huzursuzluk duyuyorum. 

Çankaya'yı düşünüyor mu 

CUMHURBAŞKANLIĞI TARTIŞMASI AKP'nin Köşk için kendisini aday göstereceği haberleri üzerine Cumhurbaşkanlığı göreviyle ilgili bugünden herhangi bir yorumda bulunmak yanlış olur. O değerlendirmeyi yapan gazeteci arkadaşa, "Doğru değil" dersem de, böyle bir şeyin umudu içinde olduğumu söylesem de yanlış olur. Hayatta iliklerime kadar zevk aldığım en büyük iş, bilgi ve fikir üretmektir. Asla makam ve mevki peşinde değilim.DİN GÖREVLİLERİ FAKÜLTE MEZUNU OLMALI Türkiye'nin içinde bulunduğu şartlarda din görevlilerinin üniversite mezunu olmaları gerekir. O istikamette hızla gidiyoruz. Atanan fakülteli din görevlilerini de birkaç yılda bir toplayarak güncel bilgilerin aktarılması gerekiyor.YURTDIŞINA PARA İÇİN GİTMİYORUM Sık sık yurtdışına gitmemizi eleştirenler haksızlık ediyor. Yolluk ancak bizi idare ediyor. Hatta eklemek gerekiyor. 

Portre Mehmet Aydın 
Kant uzmanı 

İslam dininin yanı sıra Hıristiyanlık kültürü ve Avrupa tarihi konularındaki entelektüel birikimiyle de tanınan diyanet işlerinden sorumlu Devlet Bakanı Prof. Dr. Mehmet Aydın, 1943'te Elazığ'da doğdu. İngiltere'de Edinburg Üniversitesi'nde "felsefe" üzerine doktora yaptı. 
Doçentlik tezini "sistematik felsefe" ve "mantık" alanında hazırladı. Felsefe çalışmaları, özellikle Kant üzerinde yoğunlaştı. 


</TEXT>
</DOC>
