<DOC>
<DOCNO> 365252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/siyaset/siy08.html </URL>
<DATE> 2005/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'den Budak'a ret 
</HEADLINE>
<TEXT>


ANKARA Milliyet 


CHP MYK, gazetelere verdiği ilanda, "Üyelik hakkımın verilmemesini, bu en temel insan hakkının çiğnenmesini suskunlukla karşılamam beklenemez" diyen eski İstanbul Milletvekili Rıdvan Budak'ın üyelik başvurusuna "hayır" yanıtını verdi. 
Budak'a gönderilen yazıda, "Partili olma sorumluluğuna uygun davranmadığı için başvurusunun kabul edilmediği" bildirildi. Yazıda şöyle denildi 
"Durumunuz CHP'li bir üyenin sergilemesi gereken 'İstikrar, iyi günde, kötü günde partiye sahip çıkma ve tutarlılık' ölçüleri bakımından değerlendirilmiş olup, bir yandan CHP'ye üye olmak için müracaat etmişken öte yandan CHP'ye ağır suçlamalar yönelten açıklamalar yapmış olmanız sizin iyi bir CHP'li olmayı bu defa da başaramayacağınızın bir kanıtı olarak ele alınmış, bu nedenlerle MYK sizin tekrar CHP'ye üye olmanızı uygun görmemiştir." 



</TEXT>
</DOC>
