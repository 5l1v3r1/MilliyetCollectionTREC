<DOC>
<DOCNO> 370652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonspo35.html </URL>
<DATE> 2005/08/17/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
F1 biletleri, ikinci el piyasası ve internette 2 bin 500 avro... 
</HEADLINE>
<TEXT>

     Motor Sporları Organizasyonu MSO ve Biletix firması, 19-21 Ağustos tarihleri arasında İstanbul Park Pisti'nde gerçekleştirilecek Türkiye Grand Prix biletlerine yüksek bir talep olduğunu açıklayarak, Formula 1 severleri son güne kalmadan biletlerini erken almaları konusunda uyardı. 
     Biletix Genel Müdürü Ali Abhary, 350 Avro değerindeki 3 günlük kombine Formula 1 biletlerinin ikinci el piyasasında ve internette 2 bin 500 Avro'ya satıldığına dikkat çekerek, talebin yüksek olduğu etkinliklerde bu durumun normal olduğunu söyledi. 
     Koç Bilgi Grubu'ndan yapılan yazılı açıklamada, Ali Abhary yarışseverlerin hala satışta olan pek çok uygun koltuk için Biletix'i arayabileceklerini bildirdi. 
     Açıklamada, İstanbul Park'da 4 ayrı bilet gişesinin bulunacağını, tüm bu gişelerin yarışın olduğu hafta sonunda, cuma gününden pazar gününe kadar 07.30 ile 18.00 saatleri arasında açık olacağı kaydedildi. 
     
</TEXT>
</DOC>
