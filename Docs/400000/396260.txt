<DOC>
<DOCNO> 396260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/yazar/cemal.html </URL>
<DATE> 2005/11/19/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hangisi 
</HEADLINE>
<TEXT>


Çok eskiden k ğıtla kalem vardı. Kimi zaman "Kalemi k ğıdı elime aldığım zaman..." diye başlanırdı yazıya. Sonra daktilo geldi. Daktilonun başına oturunca dedik uzun yıllar... 
Şimdi bilgisayar var. 
Dün öğle vakti bilgisayarın başına oturunca şaşırdım. O kadar çok konu birikmişti ki yazacak. Ya da bir daha, bir daha değinilecek konular... 
Hangisi .. 
Türkiye bu. 
Olaylar sürekli köpürüyor. 
Van'daki trajik gelişmeler... Enver Arpalı'nın intiharı... Tutukluluk hali devam eden Rektör Yücel Aşkın'ın durumu... Dünkü Milliyet'te Lube Ayar'ın haberine yargıyı sorgulayan bir başlık atılmış 
"Adalet aranıyor " 
Alt başlık şöyle 
"Bir tarafta aylardır beklediği davanın açılmasını göremeden canına kıyan bir insan, diğer tarafta 490 ecstasy hap, 3.5 kilo esrar ve bir Kalaşnikov'la yakalanan sabıkalının serbest bırakılması Türk hukukunu tartışmaya açtı." 
Ya Roj TV olayı .. 
Başbakan Erdoğan'ın Kopenhag'da Danimarka Başbakanı'yla ortak basın toplantısına katılmaktan kaçınması doğru muydu 
Farklı olabilirdi doğru tavır. 
Basın toplantısına katılmak, Roj TV'den soru gelince yanıtsız bırakmak ve gereken tepkiyi o zaman göstermek bence daha doğru tutum olabilirdi. Bu vesileyle, Danimarka'nın bazı çifte standartlarını da haklı bir konumdan sergilerdi Başbakan diye düşünüyorum. 
Roj TV, PKK'nın organı. 
Bunu bilmeyen var mı 
Sanmıyorum. 
Peki ya hukuki kanıt .. 
AB'nin genişlemeden sorumlu komiseri Olli Rehn, ortada hukuki delil olmadığı için yapacak bir şey olmadığını, bu yüzden Erdoğan'a değil, Danimarka Başbakanı Rasmussen'e hak verdiği söylüyor. Ama buna karşılık Amerikan yönetimi de, Roj TV'nin bir terör örgütünün organı olduğu için kapatılmasını talep ediyor Danimarka'dan... 
Danimarka gibi bazı AB ülkelerinin Türkiye ve terör konusunda bazen çifte standart kokan, haksız çizgi izlediklerine kuşku yok. 
Ama buna karşılık Türkiye'nin de ince oynaması lazım. Özellikle ifade özgürlüğü alanında özenli davranması şart. 
Bu açıdan Başbakan Erdoğan'ın Kopenhag'daki bir sözü düşündürücü. 
Soru şöyle gelmiş 
"Kutsallara dine saygıyı mı, yoksa ifade özgürlüğünü mü seçersiniz " 
Erdoğan'ın yanıtı 
"Hiç tereddütsüz kutsalı..." 
Burada, ifade özgürlüğü arka plana mı atılıyor sorusu ister istemez akla takılıyor. Demokrasilerde kutsallar, dinsel ve ulusal simgeler hiç kuşkusuz korunur. 
Hassas konudur bu. 
Korumayla ifade özgürlüğü arasındaki sınırın nasıl çekileceği, kutsalın eleştirisinin hangi üslupla yapılabileceği elbette çetrefil bir meseledir. 
Kutsal da eleştirilebilir. 
Ama nasıl .. 
Çizgi bazen şaşabilir. Onun için bu konularda çok kesin bir dille konuşmak bazen ifade özgürlüğünü zedeleyebilir. 
Başbakan Erdoğan'ın Kopenhag'da kutsallar konusunda sergilediği duyarlığını anlıyorum. 
Ama bu arada, benzer duyarlığın Türkiye'de de sergilenmesini gerektiren yayınlara Türk basınında da rastlanıyor. Özellikle Yahudi düşmanlığı, yabancı düşmanlığı çerçevesinde, kimi zaman ifade özgürlüğü sınırlarını aşan, zorlayan örnekler az değil bizde de... 
Konu ifade özgürlüğünden açılmışken, bazı olumsuz gelişmelere şöyle bir değinmekte yarar var 
1 Neşe Düzel hakkında Radikal'deki bir röportajından dolayı beş yıla kadar hapis isteniyor. 2 Prof. Baskın Oran ve Prof. İbrahim Kaboğlu hakkında da beş yıla kadar hapis isteniyor, bir 'azınlık raporu' dolayısıyla... Orhan Pamuk ve Hırant Dink davalarından sonra ifade özgürlüğü dosyası kabarmaya başladı ülkemizin. 
Yazık 
Ulema konusu tekrar yazılabilir. 
Güneydoğu da öyle. 
Özellikle siyasal olgunlaşma açısından Güneydoğu'da son yaşananlar bir kez daha yorumlanabilir. Bazen sözün hükmü kalmıyor. Olgunlaşma için çaresiz daha büyük bedeller ödenmesi gerekiyor. 
Demek ki yeterince acı çekilmedi 
Belki de, daha büyük bir fatura ödendikten, daha çok kan ve gözyaşı döküldükten sonra akıllanacağız. Barış ve huzur kalıcı biçimde ancak böyle bir faturadan sonra gelebilecek. 
Şemdinli'de, Yüksekova'da, Hakk ri'de yaşananlara bakınca, daha h l doğru dürüst olgunlaşamadığımızı düşünüyorum. 
İnşallah yanılıyorumdur. 
Yazı uzadı. 
Oysa, 'futbol'a da değinmek istiyordum. Sportmenliğe, spor kültürüne ve bu açılardan Bern ve İstanbul'da yaşanan bazı rezillikleri eleştirmek istiyordum. 
Yarına kaldı. 



</TEXT>
</DOC>
