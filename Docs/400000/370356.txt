<DOC>
<DOCNO> 370356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sontur14.html </URL>
<DATE> 2005/08/16/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Kapkaççı, biber gazı kullanılarak yakalandı 
</HEADLINE>
<TEXT>

     Beyoğlu’nda bir kişinin cep telefonunu kapkaç yöntemiyle aldıktan sonra bir binaya saklanan zanlı, polisin biber gazı kullanması üzerine ortaya çıkınca yakalandı. 
     Sıraselviler Caddesi’nde yavaş ilerleyen bir otomobilin koltuğundaki cep telefonunu alan M.T. 23 , hızla ara sokağa doğru kaçtı. 
     Mağdurların durumu bildirmesi üzerine bölgede araştırma başlatan polis, M.T’nin Akyol Sokak’taki bir iş hanına girdiğini belirlendi. 
     Polis, hanın gece bekçisinin bodrum kata saklandığını bildirdiği M.T’ye, dışarı çıkarak teslim olması çağrısında bulundu. 
     Polis, saklandığı yerden çıkmayan M.T’nin silahlı olabileceğini düşünerek içeri biber gazı sıktı. Gazın etkisiyle dışarı çıkan M.T, gözaltına alınarak Taksim Polis Merkezi’ne götürüldü. 
     M.T’nin üzerinden, kapkaç yöntemiyle aldığı cep telefonunun çıktığı bildirildi. 
     
</TEXT>
</DOC>
