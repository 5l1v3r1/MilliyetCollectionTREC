<DOC>
<DOCNO> 352201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/soneko29.html </URL>
<DATE> 2005/06/15/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Ersin Özince Faizin serbest bırakılması iyi olur 
</HEADLINE>
<TEXT>

     İş Bankası Genel Müdürü Ersin Özince, tezgah altı faiz uygulamasının herkesçe bilinen, genellik kazanmış bir uygulama olduğunu, yasak getirmenin doğru olmadığını belirterek, ''Faizin serbest bırakılması iyi olur diyorum, tezgah altı, tezgah üstü serbest olmalıdır, ancak usulüne uyulmalıdır'' dedi. 
     Türkiye Bankalar Birliği Başkanlığını da yürüten Özince, katıldığı ''İpotek Teminatlı Menkul Kıymetler'' konferansında, sektördeki tezgah altı faize ilişkin yakınmalar konusunda görüşünü sorması üzerine, ''Faizin serbest bırakılması iyi olur diyorum'' diye konuştu. 
     Müşteri ne kadar çok faiz alırsa, ne kadar az faiz verirse o kadar iyi olacağını, sürümün de o kadar artacağını kaydeden Özince, şunları söyledi 
     ''Dolayısıyla tezgah altı, tezgah üstü serbest olmalıdır. Ancak, usulüne uyulmalıdır. Otorite bu konuda tehlikeli hareket eden banka görürse, zaten gereğini yapar. 
     Öte yandan, bankaların müşterilerine uygulayacağı fiyatlar, her alanda birbirinden farklı olacaktır. Buna da kendimizi alıştıralım. Tezgahın üstüne de koysanız fiyatları, altına da koysanız, müşterinin size olan anlamına göre farklı fiyat uygularsınız. Bir de enstrümanın farklılığına göre tabii ki. 
     Bunlara şöyle bakmak lazım. Burada kamunun veya bireylerin menfaati hangi yönde Ne olmuş Tezgah altından çok faiz vermişler. İyi etmişler. Bunu tezgahın üstüne çıkarsın onu savunabiliriz ama Niye vermiş, ne yapmış anlamlı değil bence.'' 
     
     HERKESÇE BİLİNEN UYGULAMALAR 

     Bunların çok uzun yıllardır herkesçe, sokaktaki mevduatı olan her vatandaş tarafından bilinen, artık genellik kazanmış uygulamalar olduğunu ifade eden Özince, ''Bunlara yasak getirmek doğru değil, otoritenin kontrolü tabii ki doğru'' diye konuştu. 
     Özince, konut kredisinde faizlerin yüzde 1.35 seviyesine gerilemesine ilişkin bir soru üzerine, bu uygulamadan para kazanacaklarını, iyi iş yapacaklarını söyledi. 
     İş Bankası olarak fonları uzun vadeli temin etmek veya vade-faiz riskini önleyen enstrümanlar kullanmak suretiyle bunu yaptıklarını belirten Özince, yurt dışından YTL kaynak aldıklarını söyledi. 
     Çeşitli Avrupa ülkelerinde YTL tahvil ihracı olduğunu anımsatan Özince, YTL pozisyon alma, YTL borç vermek isteyen yabancı kuruluşlar olduğunu kaydetti. Özince, ''Türkiye'de faizlerin hızlı düşüşü, buna inanan, az miktarda da olsa bizim ihtiyacımıza yetecek kadar fonu alınabilir kıldı'' dedi. 
     Bunun yeni bir borçlanma enstrümanı olup olmadığına ilişkin soruya ''Evet yavaş yavaş artıyor'' yanıtını veren Özince, ''Yüzde 1.35'e inen faizlerdeki düşüşün devamı gelir mi '' sorusuna, ''Çok hızlı gelecek bir şey değil. Çünkü ciddi bir ucuzluk. Tabii orada 1.35 çıplak faiz, onun üzerine bankadan bankaya bazı ilave masraflar vardır ama eskiden de vardı'' yanıtını verdi. 
     Ersin Özince, ''Faizler yüzde 1'in altına inebilir mi '' sorusunu da ''Yerleştikçe daha iyi, otura otura inerse, bir daha kolay kolay geri gelemez'' diye yanıtladı. 

     
</TEXT>
</DOC>
