<DOC>
<DOCNO> 373577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/son/sonsiy06.html </URL>
<DATE> 2005/08/28/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Ağar Komik artışla "Hükümet uzlaşma arıyor" görüntüsü yaratılıyor 
</HEADLINE>
<TEXT>

     DYP Genel Başkanı Mehmet Ağar, hükümetin, ''memur maaşları için önerdiği komik artışlarla uzlaşma arıyor görüntüsü yaratmaya çalıştığını'' savunarak, ''Önerdikleri zammın enflasyon oranının altında olması, memuru açlığa mahkum edip faizcilerin servetlerine servet katması demektir'' dedi. 
     Ağar, yaptığı yazılı açıklamada, memur sendikalarıyla toplu görüşme masasına oturan hükümetin, ''sınıfta kaldığını'' iddia etti. 
     Ak Parti iktidarının, ciddiyetle üzerinde tartışılabilecek hiçbir teklifi masaya koyamadığını ileri süren Ağar, şöyle devam etti 
     ''AKP iktidarı, yalnızca tuzu kuruların hükümeti olduğunu toplu görüşme masasında bir kez daha kanıtlamıştır. Hani AKP diğerlerinden farklıydı Yazık ki bunlar da geçmişte olduğu gibi memurun grevli topla sözleşme hakkını tanımamakta yeminli olduklarını göstermişlerdir. 
     Hükümet sanki Anayasa değişikliği ile ilgili muhalefetten destek istemiş ve bulamamış gibi memura 'gidin muhalefeti ikna edin' diyerek topu taca atmaya çalışmaktadır. Bu çirkinlik yetmezmiş gibi bir de 'grev hakkının verilmemesinin suçlusu sendikalardır' diyebilecek kadar akıldan uzaklaşmaktadır.'' ''Hükümetin demokratlığının sınırını Avrupa Birliği'nin çizdiğini, hükümetin vatandaşları düşünmediği gibi örgütlü yapıları da hesaba katmadığını'' öne süren Ağar, ''bunun sadece ayıp değil, aynı zamanda millete karşı saygısızlık'' olduğunu iddia etti. 
     
     ''KOMİK ARTIŞ...'' 
     Ağar, hükümetin, ''memur maaşları için önerdiği komik artışlarla 'hükümet uzlaşma arıyor' görüntüsü yaratmaya çalıştığını'', bunu anlamanın mümkün olmadığını savunarak, şöyle devam etti 
     ''Önerdikleri zammın enflasyon oranının altında olması, memuru açlığa mahkum edip faizcilerin servetlerine servet katması demektir. Ülkeyi iç ve dış borç batağına sürükleyerek halkı isyan noktasına getiren bu iktidarın, ülkenin belkemiği üreticilerimize desteği, dışarı ödediği 2 haftalık faiz, memura teklif ettiği zam ise 1 haftalık faiz kadardır. 50 milyon insanımıza, dışarı ödedikleri 3 haftalık faizi reva gören bir iktidardan kim hayır görebilir '' Hiçbir hükümetin millete ait kaynakları başkalarına veremeyeceğini kaydeden Mehmet Ağar, hükümete şöyle seslendi 
     ''Millete ait kaynaklar yine millete adilce dağıtılır. Siz kurallar çerçevesinde davranması gereken görevlilersiniz, milletin kaynaklarını keyfine göre dağıtma lüksü bulunan hanedan sülalesi değilsiniz. Demokrasi havarisi kesilip, IMF memurluğuna soyunmuş bu iktidardan hesap sorulacak gün uzak değildir.'' 
     
</TEXT>
</DOC>
