<DOC>
<DOCNO> 377115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sontur07.html </URL>
<DATE> 2005/09/09/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Emekli astsubay eski futbolcuyu öldürdü 
</HEADLINE>
<TEXT>

     Mİkail PELİT MALATYA, DHA 

MALATYASPOR'un eski futbolcularından Malatya Gençlik ve Spor eski İl Müdürü Muharrem Fırat’ın oğlu, 38 yaşındaki Sadık Fırat, komşusu emekli astsubay Mehmet Hanbay tarafından öldürüldü. 
     Malatya'da çeşitli amatör futbol kulüplerinin yanısı sıra Malatyaspor paf takımı ile Adıyamanspor'da bir dönem top koşturan Sadık Fırat'ın çocukları, dün saat 19.00 sıralarında Fırat Mahallesi İpek Caddesi'ndeki Osman Ergül Apartmanı'nda emekli astsubay Mehmet Hanbay’ın çocukları ile tartıştı. Tartışmaya bir süre sonra aileler de karıştı. Tartışma kavgaya dönüşürken, emekli astsubay Mehmet Hanbay evindeki silahını alarak Sadık Fırat’a ateş etti. Vücuduna isabet eden kurşunlarla ağır yaralanan Sadık Fırat, ambulasla Malatya Devlet Hastanesi'ne kaldırıldı. Burada ilk müdahelesi yapılan Sadık Fırat, daha sonra İnönü Üniversitesi Turgut Özal Tıp Merkezi'ne sevk edildi. Fırat, kurtarılamadı. Cinayet zanlısı olarak emekli astsubay Mehmet Hanbay kısa bir süre sonra evinde yakalanarak gözaltına alındı. Cinayetle ilgili soruşturma sürüyor. 
     
</TEXT>
</DOC>
