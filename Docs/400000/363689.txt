<DOC>
<DOCNO> 363689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sonspo16.html </URL>
<DATE> 2005/07/23/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Ribery'ye FIFA'dan izin çıktı 
</HEADLINE>
<TEXT>

     
     CNNTURK.com 

     FIFA resmi maçlarda oynaması için Ribery'ye geçici lisans verdi FIFA, Galatasaray ile sözleşmesi devam ederken Marsilya'ya transfer olan Franck Ribery'ye resmi maçlarda oynayabilmesi için geçici lisans verdi. 
     Galatasaray ile olan anlaşmasına rağmen Marsilya'ya gitmeyi tercih eden Franck Ribery'ye FIFA'dan geçici lisans verildi. 
     Resmi maçlarda Ribery'yi oynatamayan Fransız kulübü genç futbolcuya bundan sonra takımda yer verebilecek. 
     Marsilya Başkanı Pape Diouf, FIFA'nın kararını "haklı olduğumuz bir konuda aslanlar gibi savaştık ve kazandık. Gelişmeleri soğukkanlılıkla bekleyeceğiz" sözleriyle değerlendirdi. 
     Şu ana kadar yeni takımında üç hazırlık maçında görev yapan Ribery, Galatasaray ile Marsilya arasındaki hukuki mücadelesi sonuçlanıncaya kadar geçici lisansla oynayacak. 
     Galatasaray'ın geçtiğimiz sezon ortasında Metz'den transfer ettiği Franck Ribery, ödemelerde gecikme olduğunu gerekçesiyle 15 haziranda Marsilya ile dört yıllık sözleşme imzalamıştı. 

     
</TEXT>
</DOC>
