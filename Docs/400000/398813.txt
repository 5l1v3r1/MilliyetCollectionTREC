<DOC>
<DOCNO> 398813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/guncel/axgun01.html </URL>
<DATE> 2005/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
50 bin bina bomba gibi 
</HEADLINE>
<TEXT>


Deprem konferansında konuşan Başbakan Yardımcısı Şahin, İstanbul'da 'ölümcül bomba' gibi 50 bin konut bulunduğunu ve bunların hızla ortadan kaldırılması gerektiğini söyledi 

TAHSİN AKSU İstanbul 

İTÜ Süleyman Demirel Kültür Merkezi'nde düzenlenen "Marmara Depremi ve Çevre Kirliliği" konulu sempozyumun açılışına katılan Başbakan Yardımcısı Mehmet Ali Şahin'in verdiği sayılar, İstanbul'daki deprem tehlikesinin büyüklüğıünü çarpıcı şekilde ortaya koydu. 
Şahin, "Gerek Türkiye'de, gerekse İstanbul'da meydana gelecek depreme hazırlıklı mıyız Bunu cevaplandırmak oldukça zor. Ama pek hazırlıklı olduğumuzu söyleyemeyiz. Marmara depreminde İstanbul'un kaderini, kentteki yapıların dirençleri belirleyecek" dedi. Depremin ölüm kadar gerçek olduğunu vurgulayan Şahin, şöyle devam etti 

Fatura trilyon dolar 
"Depremin insanoğlunun başına geleceğini bilmek ve ona göre hazırlıklı olmak gerekir. Türkiye'nin fiziki sermaye yatırımlarının toplamı 600 milyar dolar. Toplam zenginliğimiz 3 trilyon dolar. Bu zenginliğimizin yüzde 90'ı ciddi deprem riski altında. Son yüzyılda yaşadığımız depremler nedeniyle, her yıl ortalama milli gelirin yüzde birini kaybediyoruz." 
Sempozyumun koordinatörlüğünü üstlenen İTÜ Maden Fakültesi Öğretim Üyesi Prof. Dr. Naci Görür de şunları söyledi 

Cihaz sözü verdi 
"17 Ağustos 1999 depreminin ardından Japon bilim adamları, Marmara Denizi'nin tabanına yerleştirdikleri 10 adet 'deniz tabanı sismograf cihazını' bir ay sonra söküp ülkelerine geri götürdüler. Tanesi 80 bin dolar değerindeki cihazlardan Yunanistan, Ege Denizi'ne 50 tane yerleştirdi. Bizde bir tane bile yok. Dolayısıyla Marmara Denizi, şu anda gözlem dışıdır." 
Bunun üzerine araya girerek, Görür'den gerekli başvuruları yapmasını isteyen Bakan Şahin, cihazların alınacağı sözünü verdi. 

Depremzedeler işi Allah'a havale etti 

SERHAT OĞUZ İstanbul 
KOCAELİ Üniversitesi'nin nisan ayında yaptığı araştırma, 17 Ağustos depremini en şiddetli hisseden Kocaeli'nin h l depreme karşı hazırlıksız ve duyarsız olduğunu ortaya koydu. Siyaset Bilimi ve Kamu Yönetimi Bölümü tarafından 600 katılımcıyla yapılan araştırmadan çarpıcı sonuçlar çıktı. "Depreme karşı sizi en çok rahatlatan şey nedir " sorusuna katılımcıların yüzde 27.5'i "İnançlarım", yüzde 31'i ise "Evimin sağlam olması" yanıtını verdi. Yüzde 24.4'ü hiçbir şeyin rahatlatmadığını söyledi. 

Panik sürüyor 
Depremzedelerin yüzde 60'ı depreme uyurken yakalanmaktan korkuyor. "Deprem sizde panik yaratıyor mu " sorusuna en çok verilen yanıt, yüzde 61'le "Bazen" oldu. 
Katılımcıların yüzde 42'sinin binasında hasar oluşmuş. Yaşadığı binanın depreme dayanıklı olduğunu düşünenlerin oranı sadece yüzde 35. Buna rağmen yüzde 40'ı binalarını henüz kontrol ettirmemiş. 



</TEXT>
</DOC>
