<DOC>
<DOCNO> 363882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sonspo04.html </URL>
<DATE> 2005/07/24/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Real Madrid'de Hedef Ballack 
</HEADLINE>
<TEXT>

     Real Madrid Teknik Direktörü Vanderlei Luxemburgo, Bayern Münih’in yıldızı Michael Ballack’ın alınmasını istedi. 
     
     Şampiyon yapmıştı 
     Yılan hikayesine dönen Robinho transferini bir türlü sonuçlandıramayan Real Madrid, orta sahada mücadele edecek yıldızını buldu Michael Ballack... Bu sezon Almanya Ligi’nde şampiyonluğa ulaşan Bayern Münih’in bu başarısında önemli rol oynayan tecrübeli orta alan oyuncusu için Beyaz Şimşekler, 10 milyon Euro artı Guti ile Owen’ı Bayern Münih’e gönderebileceklerini söyledi. 
     
     Bayern ılımlı ama... 
     Bayern Münih ile olan sözleşmesi 2006 yılında bitecek olan Ballack’ı göndermeye sıcak bakan Almanya temsilcisi, Real Madrid’in iki oyuncu ve 10 milyon Euro’luk önerisini geri çevirip, 22 milyon Euro istedi. İspanyol basınında çıkan haberlerde Ballack’ın da Real Madrid’de forma giymeye sıcak baktığı ve transferin önümüzdeki günlerde büyük olasılıkla biteceği yazıldı. 
     
</TEXT>
</DOC>
