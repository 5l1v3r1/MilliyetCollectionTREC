<DOC>
<DOCNO> 354608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/siyaset/siy02.html </URL>
<DATE> 2005/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli'ye yanıt Sonuca katlanırız 
</HEADLINE>
<TEXT>


Tüzük kurultayının toplanması için çalışan MHP'li muhalifler, "Kendimize güveniyoruz" mesajı verdi 

ÖNDER YILMAZ Ankara 


MHP Genel Başkanı Devlet Bahçeli'ye karşı başlatılan muhalefet hareketi, Olağanüstü Tüzük Kurultayı'nın yapılması için topladığı imzaları genel merkeze iletmesi için notere verdi. Muhalifler, Bahçeli'nin 'Sonuçlarına katlanırlar" açıklamasına, "Kendimize güveniyoruz" karşılığını verdi. 
Eski MHP Merkez Yönetim Kurulu Üyesi Ercan Koç ile eski MHP Ankara İl Başkanı Emin Yazıcı'nın başlattığı muhalefet hareketi, 300 civarında noter tasdikli oy topladıklarını öne sürdü. İmzaların verildiği noterin adının olası bir müdahaleyi önlemek amacıyla gizli tutulduğu kaydedildi. 
Koç, Bahçeli'nin "Sonuçlarına katlanırlar" uyarısını, "Mücadeleye devam edeceğiz" diye değerlendirdi. Yazıcı da, "Elbette neticesine katlanacağız" dedi. 


</TEXT>
</DOC>
