<DOC>
<DOCNO> 354080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonspo29.html </URL>
<DATE> 2005/06/21/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Trabzonspor, Tolga için Shaktar Donetsk ile anlaşmaya vardı 
</HEADLINE>
<TEXT>

     Trabzonspor'un milli oyuncusu Tolga Seyhan, Trabzonspor Kulübü ile Shaktar Donetsk'in bonservisi konusunda anlaştığını bildirdi. 
     Tolga, AA muhabirine, iki kulübün transferi konusunda el sıkıştığını belirterek, ''Ancak şu ana kadar bana yönetimden bir haber gelmedi. Onlardan gelecek habere göre Ukrayna'ya gideceğim'' dedi. 
     Ukrayna Kulübü'nün kendisi için verdiği bonservis ücretini 2,5 milyon dolardan 3.7 milyon dolara çıkardığını ifade eden Tolga, şöyle konuştu 
     ''Trabzonspor ile görüşmüştüm. İstediğim rakamı söylemiştim, ancak anlaşamadık. Onlar da böyle uygun görmüşler. Tam netleşmesi halinde yeni bir takıma gideceğim. Değişik bir ortam olacak. Uyum sorunu başlarda belki olur, ama başarılı olacağıma inanıyorum. Hayırlısı olsun.'' Trabzonspor Kulübü Asbaşkanı Ömer Sarı ise Tolga'nın transferi konusunda Ukrayna'nın Shaktar Donetsk takımıyla şartlı olarak anlaştıklarını söyledi. 
     Tolga'nın yerine bir oyuncu bulmak için birkaç gün süre istediklerini belirten Sarı, ''Rakam önemli değil. Önemli olan bu futbolcunun yerini doldurmak'' diye konuştu. 
     
</TEXT>
</DOC>
