<DOC>
<DOCNO> 379017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sonspo28.html </URL>
<DATE> 2005/09/16/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Galatasaray, İzmir'de... 
</HEADLINE>
<TEXT>

     Galatasaray, UEFA Kupası 1. turunda Norveç temsilcisi Tromso IL ile yaptığı ve 1-0 yitirdiği maçın ardından, Turkcell Süper Ligi'ndeki Vestel Manisaspor karşılaşması için İzmir'e geldi. 
     Sarı-kırmızılı ekibi Adnan Menderes Havalimanı'nda karşılayan 25-30 kişilik taraftar grubu, tezahürat yaparak oyunculara moral vermeye çalıştı. 
     Galatasaray'ın yerleştiği otelin önünde de taraftarlar, futbolculara sevgi gösterisinde bulundu. 
     Kulüp başkanı Özhan Canaydın da otel önünde kısa bir süre taraftarlarla konuştu ve birlikte fotoğraf çektirdi. 
     Tromso IL maçını zor koşullarda yaptıklarını kaydeden Canaydın, ''Rövanş maçını kazanarak tur atlayacak güçteyiz'' dedi. 
     Kulüp ikinci başkanı Ergun Gürsoy ise Tromso IL maçına ilişkin olarak, ''Telafisi mümkün olan bir yenilgi'' yorumunu yaptı. 
     Vestel Manisaspor maçına mutlak galibiyet amacıyla çıkacaklarını, Galatasaray'ın ligdeki hedefinin belli olduğunu vurgulayan Gürsoy, ''Her maç zor. Ancak Galatasaray zorlukları aşacak güçtedir'' diye konuştu. 
     
</TEXT>
</DOC>
