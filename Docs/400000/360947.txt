<DOC>
<DOCNO> 360947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/yazar/guclu.html </URL>
<DATE> 2005/07/14/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Meslek liselinin tüm avantajları kaldırıldı 
</HEADLINE>
<TEXT>

YÖK'ten şok karar... ÖSS sınavına giriş katsayılarında iyileştirme bekleyen Meslek lisesi mezunları, gelecek yıldan itibaren kendi alanlarıyla ilgili fakültelere de daha zor girecekler 

YÖK ile hükümet arasındaki inatlaşma devam ediyor. Hükümetin, meslek liselerinin durumuna iyileştirme yönündeki istekleri ters tepti. 
Meslek lisesi mezunları, katsayılarda iyileştirme beklerken, sahip oldukları avantajlara da veda ediyorlar. 
Önümüzdeki öğretim yılından itibaren, meslek lisesini bitirenler, kendi alanlarıyla ilgili fakültelere de daha zor girecekler. 

Katsayı düşürüldü 
Hükümetin çabalarıyla, alan dışı fakültelere girişte, mağduriyetten kurtulmayı bekleyen meslek lisesi mezunlarının, kendi meslek alanlarıyla ilgili bölümlere girişteki katsayıları 0.24'ten 0.08'e düşürüldü. 
Bu durumda, alan dışı bölümlere girişleri zaten olanaksız olan meslek lisesi mezunlarının, kendi alanlarıyla ilgili fakültelere girişte de önleri iyice tıkanmış oldu. 
Ortaöğretim Başarı Puanı 60 olan bir öğrenci, kendi alanıyla ilgili bir bölüm seçtiğinde, örneğin öğretmen lisesini bitirip eğitim fakültesini tercih ettiğinde, 60 x 0.24 14.40 puanlık bir avantaj elde ediyordu. Yeni katsayılara göre bu puanı 60 x 0.08 4.8'e iniyor. Yani 14.40-4.8 9.6 puanlık bir düşüş söz konusu. 
1 puanla ortalama 10 bin kişinin yer değiştirdiği düşünüldüğünde, 10 puanlık bir düşüş, meslek lisesi mezunlarını bir anda yaklaşık 100 bin adayın gerisine itecek. 
Alan dışı tercihlerine giremeyen, kendi alanlarıyla ilgili bölümlere girişte de sahip oldukları avantajları önemli ölçüde yitiren meslek liselerinin, önümüzdeki yıllarda çok daha fazla kan kaybetmesi bekleniyor. 
Yeni sistemden en fazla etkileneceklerin başında öğretmen liseleri geliyor. Eğitim fakültelerine girişte, özellikle İngilizce öğretmenliğini tercih ettiklerinde, düz liselerden mezun olanlara göre kazanma şansları çok daha yüksek oluyordu. Şimdi ise aralarındaki makas iyice kapanmış olacak. 
YÖK ve ÖSYM yetkilileri, mevcut düzenlemenin zorunluluktan kaynaklandığını söylüyorlar. Mevcut duruma göre, yabancı dil testinde tüm soruları cevaplayan ve Türkiye birincisi olan diğer lise mezunu öğrencilerin, meslek lisesi mezunlarının gerisinde kaldığını kaydeden yetkililer, "Yeni düzenlemeyle, düz lise, anadolu liseleri ve kolejlerden mezun olanların şik yetleri azalacak" dediler. 

Hükümet zorlanabilir 
Aynı yetkililer, "Peki meslek lisesi mezunlarının şik yetleri ne zaman son bulacak " sorusunu ise, "Bu konuda yeni bir gelişme yok" şeklinde cevaplandırdılar. 
Hükümetin, yeni katsayı düzenlemesinden sonra, meslek liseleri nezdinde daha da zor duruma düşeceği ve son aşamaya gelen YÖK yasası ile ilgili yasal düzenlemeyi, bu yaz gerçekleştireceği tahminleri giderek ağırlık kazanıyor. 



</TEXT>
</DOC>
