<DOC>
<DOCNO> 367853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sonspo14.html </URL>
<DATE> 2005/08/07/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Denizlispor ve Ankaraspor puanları paylaştı 1-1 
</HEADLINE>
<TEXT>

     Süper Lig'de Denizlispor-Ankaraspor maçı 1-1 beraberlikle sona erdi. 
     7. dakikada gelişen Denizlispor atağında, Ankaraspor savunma oyuncuları topu ceza alanından uzaklaştıramadı. Mustafa Keçeli, karambolde ceza alanının sol tarafından sol ayağıyla yerden düzgün bir vuruş yaparak takımını öne geçiren golü attı 1-0. 
     17. dakikada Hasan, orta alandan aldığı pası iyi değerlendirip yaklaşık 20 metre taşıdıktan sonra topu ceza alanına gönderdi. Jaba'nın zor pozisyonda vurduğu top, kaleci Souleymanou'da kaldı. 
     19. dakikada Jaba, ceza alanına girerek arkadaşı Murat'a pas verdi. Murat'ın yerden sert vuruşunda, kaleci Souleymanou topu 2 hamlede kontrol ederek gole izin vermedi. 
     28. dakikada köşe gönderi yakınlarından kullanılan taç atışında Güven topu aldı. Güven, kaleyi çaprazdan gören ve yaklaşık 25 metreden mükemmel vurdu. Kaleci Jevriç de aynı güzellikte uzanarak topu çift yumrukla uzaklaştırdı. 
     39. dakikada Denizlispor savunma oyuncuları arasındaki anlaşmazlıkta top Tita'nın önünde kaldı. Tita, kaleye 2 metreden sert vurdu. Kaleye giden topu savunma oyuncuları kornere gönderdi. 
     Maçın ilk yarısında başka gol olmayınca, Denizlispor ilk yarıyı1-0 önde kapadı. 
     
     İKİNCİ YARI 

     49. dakikada Murat, orta alandan kaptığı topu ceza alanı önündeki Jaba'ya verdi. Jaba, önünü boşaltarak kaleyi karşıdan gören yerden sağ ayağıyla sert vurarak topu filelere gönderdi 1-1. 
     65. dakikada Güven'in yaklaşık 30 metreden vurduğu topu, kaleci son anda yatarak kornere gönderdi. 
     89. dakikada Fatih'in kaleyi çaprazdan gören yerden kullandığı serbest vuruşta top, kale direğinin hemen yanından auta çıktı. 
     Maçta başka gol olmayınca, Denizlispor-Ankaraspor mücadelesi 1-1 berabere bitti. 
     

Stat Atatürk Hakemler Fırat Aydınus xx, Alpaslan Dedeş xx, Mesut Doğukan xx Denizlispor Souleymanou x, Mikka x Dk. 55 Selim x , Burak x, Kratochvil xx, Güven xxx, Abraham xx, Serhat xx Dk. 80 Hüseyin , Radek x, Yusuf xx Dk. 59 Fatih x , Mustafa Keçeli xxx, Ömer Rıza x Ankaraspor Jevriç x, Hasan xx, Ahmet Yıldırım x, Ramazan x, Şenol x Dk. 46 Batak x , Musa xx, Mustafa xx, Hürriyet xx Dk. 80 Molnar x , Tita x Dk. 67 Ersen Martin x , Murat Erdoğan xx, Jaba xxx Goller Dk. 7 Mustafa Keçeli, Dk. 49 Jaba Sarı Kartlar Dk. 28 Mustafa Keçeli, Dk. 45 Radek, Dk. 47 Burak, Denizlispor , Dk. 35 Hürriyet, Dk. 42 Musa, Dk. 66 Murat, Dk. 74 Ramazan Ankaraspor      
</TEXT>
</DOC>
