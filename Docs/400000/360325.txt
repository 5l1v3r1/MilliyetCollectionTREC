<DOC>
<DOCNO> 360325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sondun02.html </URL>
<DATE> 2005/07/12/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Gül "Okan'ı iyi gördüm, kayıp kızımız Gamze konusunda henüz bilgi yok" 
</HEADLINE>
<TEXT>

     Dışişleri Bakanı Abdullah Gül, özel bir ziyaret için geldiği İngiltere’de ziyaret ettiği bombalı saldırı kurbanlarından Okan Burak’ı iyi gördüğünü söyledi. 
     Ünlü finans kuruluşu Meryll Lynch’te yabancı yatırımcılarla bir toplantı yapmak ve Exeter Üniveristesi tarafından kendisine sunulacak fahri doktora unvanını almak üzere İngiltere’ye gelen Bakan Gül, Okan’ı ziyaretinden sonra yaptığı kısa açıklamada, genç Okan’ın büyük ölçüde toparlanmış olduğunu memnuniyetle müşahade ettiğini bildirdi. 
     Okan Burak’ın sağ gözünde hala tedavi ihtiyacı bulunduğunu, diğer gözünün ise iyi olduğunu belirten bakan Gül, Royal London hastanesi doktorlarının Okan’a çok iyi baktıklarını, Türkiye’nin Londra büyükelçiliği yetkililerinin de durumu yakından takip ettiklerini anlattı. 
     Buna karşılık bombalı saldırı sırasında kaybolan Gamze Günoral’ın durumu hakkında bilgi bulunmadığını belirten Bakan Gül, Gamze’nin annesinin ve Okan’ın ablasıyla eniştesinin bu akşam Londra’ya geldiklerine dikkat çekti. 
     Bakan Gül, yakınlarının gelmesinin Okan’ın zaten düzelmekte olan moralini daha da düzelteceğini umduğunu da bildirdi. 
     
</TEXT>
</DOC>
