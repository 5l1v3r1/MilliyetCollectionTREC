<DOC>
<DOCNO> 392247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sonyas01.html </URL>
<DATE> 2005/11/04/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
John Lennon’ın katili filme çekiliyor... 
</HEADLINE>
<TEXT>

     Efsanevi İngiliz müzik grubu Beatles’ın üyesi John Lennon’ı 25 yıl önce öldüren Mark David Chapman hakkında film çekilecek. 
     Kanadalı bir film şirketinin çekmeye hazırlandığı film, cinayeti işlemeye yöneldiği günlerde Chapman’ın aklından geçenleri incelemeyi amaçlıyor. "27. Bölüm" adıyla çevrilecek filmin başrollerini Linday Lohan 19 ve Jared Leto 33 paylaşacak. 
     Lennon’ın katili Mark David Chapman’ı canlandıracak olan Leto, bir eroin bağımlısını oynadığı "Bir Düş için Dua" ve "Savaş Tanrısı" gibi filmlerde rol almıştı. Gençlik filmi "Huysuz Kızlar"ın yıldızı Lohan ise Chapman’a yardım eden hayali bir Lennon hayranını canlandıracak. 
     Film şirketinin yöneticisi John Flock, psikolojik bir çalışma olarak nitelendirdiği filmin Chapman üzerine yoğunlaşacağını, Lennon karakterine çok az yer verileceğini belirtti. 
     Lennon’ı, 1980 yılında Manhattan’daki apartmanının önünde vurarak öldüren Chapman, ömür boyu hapse mahkum edilmişti. 
     
</TEXT>
</DOC>
