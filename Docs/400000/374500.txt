<DOC>
<DOCNO> 374500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sontur14.html </URL>
<DATE> 2005/08/31/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Ameliyat masasına da birlikte yattılar 
</HEADLINE>
<TEXT>

     Osman Nuri BOYACI DENİZLİ, DHA 

      DENİZLİLİ emekli eğitimci Coşkun Tutal ve eşi Suzan Tutal, aynı anda ameliyat masasına yattı ve açık kalp ameliyatı oldu. 
     Denizli'de 13 yıl öğretmen ve İlçe Milli Eğitim Müdürü olarak görev yapan yaşındaki Coşkun Tutal ve 24 yıl Milli Eğitim Müdürlüğü'nde memur olarak görev yapan eşi yaşındaki Suzan Tutal, emekli olduktan sonra Fethiye'ye yerleşti. Tutal çifti kalp rahatsızlığı şikayetiyle hastaneye başvurdu ve damar tıkanıklığı teşhisi konuldu. Coşkun Tutal'ın üç, Suzan Tutal'ın da bir damarında tıkanıklık olduğu ve ameliyat olmaları gerektiği söylendi. 
     Tutal çifti uzun yıllar görev yaptıkları Denizli'ye gelerek Özel Ege Hastanesi'ne yattı. 30 yıl aynı yastığa baş koyan Tutal çifti ameliyata da aynı anda alındı. Karı- koca, kalp ve damar cerrahları Dr. Halil Uç, Dr. Bülent Çelik ile anestezi uzmanı Dr. Fikret Uzun'un ekibinin üç saat süren başarılı operasyonlarıyla açık kalp ameliyatı oldu, tıkanan damarları değiştirildi. 
     Aynı anda ameliyat olan çift, yoğun bakımın ardından hastane odasına el ele çıktı. Sağlıklarına kavuşmanın mutluluğunu yaşadıklarını söyleyen Tutal çifti, birbirlerine cesaret vermek için aynı anda ameliyata girmeye karar verdiklerini belirtti. Coşkun Tutal, 30 yıl boyunca, en iyi günümüzde, en kötü günümüzde birbirimize destek olduk. Rahatsızlıklarımız aynı olunca birlikte ameliyat olup birbirimize destek vermeye karar verdik. Aynı anda kalp ameliyatı olduk'' dedi. 
     Suzan Tutal da ameliyat korkusu yaşadıklarını, bu korkuyu yenmek için birbirlerine destek verdikleri ve birlikte ameliyata girdiklerini belirtti. Tutal, Doktorlar bundan sonra birbirimize daha fazla destek vermemizi söyledi. Biz de bundan sonra aynı zamanda birbirimizin doktoru olacağız, yediklerimiz içtiklerimiz konusunda daha dikkatli olacağız'' dedi. 
     Tutal çiftini ameliyat eden ekipte yer alan Kalp ve Damar Cerrahı Dr. Halil Uç, eşlerin kalp rahatsızlığına yakalanmasının sık rastlanan bir durum olduğunu, ancak ilk kez bir çifte aynı anda ameliyat yaptığını söyledi. Dr. Uç, damar sertliği ve tıkanıklığını beslenme ve yaşam şeklinden kaynaklanan bir hastalık olduğuna dikkat çekerek, Yeme alışkanlığı, aynı ortamda sigara içilmesi eşlerde aynı hastalığın görünmesine neden olabilir. Biz çiftleri hep ameliyat ediyoruz ama bu belli aralıklarla oluyor'' diye konuştu. 
     
</TEXT>
</DOC>
