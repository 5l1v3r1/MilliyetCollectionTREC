<DOC>
<DOCNO> 397461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sonyas11.html </URL>
<DATE> 2005/11/23/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Microsoft'un oyunu için kuyrukta gecelediler 
</HEADLINE>
<TEXT>

     BBC - LONDRA 

Oyun konsolu yarışı, Microsoft'un dün önce ABD'de piyasaya çıkan Xbox 360 modeliyle kızıştı. ABD'li oyun tutkunları, yeni oyun konsoluna ilk sahip olanlar arasında yer almak için geceyi kuyruklarda geçirdi. Yüzlerce mağaza, oyunu bekleyen sabırsız müşterileri tatmin etmek için dükk nlarını gece de açık tuttu. Microsoft'un patronu Bill Gates de mağazalarda ilk gün satışlarını izledi. 
     
     Okula gidene kadar oyun 

     Xbox 360'ı alan ilk kişilerden biri, 19 yaşındaki Manhattanlı Peter Gonzales oldu. Yeni oyuncağı için bir mağazada yaklaşık 30 saat bekleyen Gonzales, eve gidince sabah okula gidene dek oyun oynamayı planlıyordu. 
     Microsoft, biri 299 dolarlık temel sistem, diğeri 399 dolarlık tam sürüm olmak üzere Xbox 360'ın iki versiyonunu piyasaya sürdü. Sony ve Nintendo ise 2006'da yeni oyun konsollarını piyasaya sürerek rekabet ortamını daha da kızıştırmaya hazırlanıyor. Microsoft'un, 90 gün içinde tüm dünyaya 3 milyon oyun konsolu dağıtması bekleniyor. Yeni ürünlerine güvenen Gates, iddiasını, "Bu sefer Sony'yi yeneceğiz" diyerek ortaya koydu. 
     2 Aralık'ta Avrupa'da, 10 Aralık'ta Japonya'da piyasaya sürülecek olan Xbox 360, özellikle grafikleriyle dikkat çekiyor. DVD oynatan, müzik çalabilen ve fotoğraf yüklenilebilen oyun konsolunun, evdeki eğlence sisteminin kalbi olacağı belirtiliyor. 
     
</TEXT>
</DOC>
