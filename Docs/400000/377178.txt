<DOC>
<DOCNO> 377178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sonyas04.html </URL>
<DATE> 2005/09/09/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Kalp hastalıkları için önemli buluş 
</HEADLINE>
<TEXT>

     Japon bilim adamlarının insan kalp dokusunda kök hücreleri bulduğu bildirildi. 
     Japonya’da çıkan Yomiuri gazetesi, söz konusu buluşun ilerlemiş kalp hastalıklarının tedaviyle iyileştirilmesine olanak sağlayacağını ve kalp nakillerine duyulan ihtiyacı azaltacağını savundu. 
     Gazetede yer alan haberde, kalp dokusunda kök hücre keşfinin, Hiroaki Matsubara başkanlığında çalışan Kyodo Üniversitesi’nden bir bilimsel araştırma ekibi tarafından yapıldığını duyurdu. 
     Japon bilim adamlarının, kalp rahatsızlığı çeken 50 hastadan kalp doku örnekleri aldıkları ve kalp kası hücreleri, kan hücreleri ve nöronların da bulunduğu değişik tiplerde gelişmiş hücre örneklerinden kök hücresi kültürü üretmeyi başardıkları belirtildi. 
     
     FAREDE BAŞARILI 
     Araştırmacıların damar tıkanıklığı sorunu olan bir fareye şırınga ettikleri kök hücrelerin, hayvanın zarar gören kalp kasının ve damarlarının yeniden oluşmasına yardım ettiğinin gözlendiği kaydedildi. 
     Benzer deneylerin köpekler ve domuzlar üzerinde yapılmasının ardından gelecek bahar döneminde insanlar üzerinde klinik deneylere geçileceğini ifade eden araştırma ekibinin başı Matsubara, araştırmalarını, Japonya’nın Osaka kentinde 19 Eylül’de yapılacak olan Japon Kardiyoloji Koleji’nin yıllık toplantısı sırasında bilim dünyasına sunacakları sözlerine ekledi. 
     
</TEXT>
</DOC>
