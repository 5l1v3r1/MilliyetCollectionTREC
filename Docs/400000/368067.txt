<DOC>
<DOCNO> 368067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sonsiy10.html </URL>
<DATE> 2005/08/08/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Tan Üçlü Zirve'nin tarafları PKK ile mücadele konusunda kararlı 
</HEADLINE>
<TEXT>

     bir araya geldiği güvenlik konulu toplantıda, "tarafların PKK’nın terörist örgüt olduğu ve mücadele edilmesi gerektiği yolundaki siyasi kararlılıklarını bir kez daha ortaya koyduklarını" belirtti. Tan, bir soruya verdiği yazılı yanıtta, Washington’daki toplantının planlandığı gibi 2 Ağustos yerine 6 Ağustos Cumartesi günü yapılmasının nedeninin Irak heyetinin seyahatinin teknik nedenlerle gecikmesi olduğu kaydetti ve toplantıda Türk heyetine Dışişleri Bakanlığı Güvenlik İşleri Genel Müdürü Büyükelçi Hayati Güven’in başkanlık ettiğini hatırlattı. Güven’in toplantıda Türkiye’nin terör örgütü PKK konusunda Irak ve ABD’den beklentilerini aktardığını ifade eden Tan, şunları kaydetti "Toplantıda tüm taraflar PKK’nın terörist bir örgüt olduğu ve mücadele edilmesi gerektiği yolundaki siyasi kararlılıklarını bir kez daha ortaya koymuşlardır." Türk heyetinin Washington’da ABD Dışişleri ve Savunma Bakanlıkları ile Genelkurmay Başkanlığı’ndan temsilcilerle de temaslarda bulunduğunu kaydeden Tan, terör örgütü PKK ile mücadele konusunda alınacak tedbirlere ilişkin değerlendirmelerin süreceğini belirtti. 
     
</TEXT>
</DOC>
