<DOC>
<DOCNO> 359608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/sondun14.html </URL>
<DATE> 2005/07/09/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
İngiltere'deki patlamalarda 4.5 kilogramdan az patlayıcı kullanıldı 
</HEADLINE>
<TEXT>

     İngiltere'nin başkenti Londra'da önceki gün üç metro istasyonu ve bir çift katlı otobüste meydana gelen patlamalarda, sırt çantasında rahatlıkla taşınabilecek her biri 4.5 kilogramdan az patlayıcı kullanıldı. 
     Son zamanlarda düzenlenen bombalı saldırılarda kullanılan patlayıcı miktarları şöyle 
     -16 MAYIS 2003 Fas'ın Kazablanka kentinde 13 intihar komandosu, 8 ve 10 kilogram arasında patlayıcı kullanarak hedeflerini vurdu. Patlamalarda 32 kişi öldü. 
     -19 AĞUSTOS 2003 BM'nin Bağdat'taki temsilciliğine yönelik saldırıda bir çimento kamyonuna yerleştirilmiş 227 kilogram C-4 plastik patlayıcı kullanıldı. Saldırıda, BM'nin Irak özel temsilcisi Sergio Vieira de Mello dahil 23 kişi öldü. Patlamada, bina enkaz haline gelirken, 2 metre derinliğinde 5 metre çapında delik açıldı. 
     -10 ŞUBAT 2004 Irak'ın İskenderiye kentinde bir intihar komandosu 227 kilogram patlayıcı yüklü kamyonetle polis merkezine girdi. Patlamada, 50'den fazla polis adayı öldü. 
     -11 MART 2004 Madrid'de trenlerde düzenlenen saldırılarda, 15 dakikada 4 trende sırt çantalarına yerleştirilmiş 10 adet bomba patladı. Her bir patlayıcıda yaklaşık 10 kilogram sıkıştırılmış dinamit kullanıldı. Fitilleri ateşlemede cep telefonu kullanılırken, saldırılarda 191 kişi öldü, 1500'den fazla kişi yaralandı. 
     -7 EKİM 2004 Mısır'ın Sina Yarımadası'ndaki Taba kentinde Hilton oteline yönelik saldırıda yaklaşık 500 kilogram TNT kullanıldı. Patlayıcı yüklü aracın havaya uçtuğu patlamada 34 kişi öldü. 
     -14 ŞUBAT 2005 Eski Lübnan Başbakanı Refik Hariri'nin suikastında bir kamyonete yerleştirilmiş 1000 kilogram patlayıcı kullanıldı. Patlamada, Hariri ve 20 kişi öldü. 
     -25 ŞUBAT 2005 Tel Aviv'de Filistinli intihar komandosu vücuduna sarılı 30 kilogram patlayıcıyla gece kulübünde intihar saldırısı düzenledi. Patlamada, 5 kişi öldü. 
     -7 NİSAN 2005 Mısır'ın başkenti Kahire'deki Han El Halili pazarında meydana gelen patlamada, 2 turist ve bombacı öldü. Ev yapımı bombada 3 kilogram patlayıcı kullanıldı. 
     
</TEXT>
</DOC>
