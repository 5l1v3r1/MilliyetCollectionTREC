<DOC>
<DOCNO> 354205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/ekonomi/eko05.html </URL>
<DATE> 2005/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Almanlar da para kaptırdı' 
</HEADLINE>
<TEXT>


ÖNDER YILMAZ Ankara 

'İslami holding' olarak bilinen bazı şirketlerin izinsiz hisse senedi satarak vatandaşların mağduriyetine yol açmasını masaya yatıran TBMM Araştırma Komisyonu'nda konuşan Sermaye Piyasası Kurulu SPK Başkanı Doğan Cansızlar, "Bu holdinglere yabancılar da para kaptırdı" dedi. 
Komisyona, 77 İslami holding hakkında, 1996'dan bugüne kadar neler yapıldığı, holdinglerin yapısı, işlemlerini içeren faaliyet raporunu sunan Cansızlar, holdinglere kimin ne kadar para kaptırdığı konusunda net rakama ulaşamadıklarını belirtti. Cansızlar, şunları kaydetti "Çünkü bu şirketlere gelen para kayda geçmemiş. Yurtdışından, yurtiçinden vatandaşlarımız kadar mesela Almanya gibi ülkelerden yabancılar da bu sisteme dahil edilmiş. Yabancılar da İslami holdinglere para vermiş. Avrupa ülkelerinde faizler yüzde 2 veya 3 gibi çok düşük oranda. Holdinglerin yüzde 25'lere kadar k r payı vermelerini fırsat görenler, paralarını bu şirketlere vermişler." Komisyonda, AKP'li Abdullah Cantimur, "SPK'nın bu holdinglere müdahalede yavaş davrandığını söyledi. Cansızlar ise şikayetler sonrasında kanuni olarak hareket ettiklerini kaydetti. 


</TEXT>
</DOC>
