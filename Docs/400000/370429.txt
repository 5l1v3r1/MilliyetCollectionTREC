<DOC>
<DOCNO> 370429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/ekonomi/eko01.html </URL>
<DATE> 2005/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkler amele mi olsun ' 
</HEADLINE>
<TEXT>


MURAT SABUNCU 

Türk Dil Kurumu'nun sözlüğüne göre amele şu anlama geliyor Amilin çokluk biçimi, işçi, emekçi... Önceki gece Türkiye Odalar ve Borsalar Birliği TOBB Başkanı Rifat Hisarcıklıoğlu'nun gazetelerin ekonomi sorumlularıyla yediği yemekte Erdemir özelleştirmesi konuşulurken beni en çok etkileyen cümle içinde "amele" geçen oldu. Hisarcıklıoğlu cümleyi şöyle kurdu Türkiye'nin global oyuncu olabilecek üç firması var. Bunlar Turkcell, Tüpraş ve Erdemir. Erdemir 15 milyon tonu yakaladığında global oyuncu olur. Global dünyada gücünü birleştirmezsen büyüyemezsin. Büyüyemezsen yok olmaya taşeron, amele olmaya mahk msun. Türkler amele mi olsun " 
TOBB, Erdemir'in satışa çıkartılan yüzde 46.12'lik hissesini almak için 23 yerli firmayı seferber ederek bir "milli takım" kurdu. Bu takımın oyuncularının çoğu kendi sektörlerinde birbirlerinin rakibi. Konu Erdemir olduğunda bu rekabet güç birliğine dönüştü. 23 firmaya yaklaşık 10 firma daha ilave olacak ve önümüzdeki salı günü "Erdemir Ortak Girişim Grubu" iddialı bir toplantıyla planını, hedeflerini kamuoyuna ilan edecek. 

Ordunun rolü var mı 
Peki TOBB Başkanı'nı, Erdemir için bu oluşumu kurma fikrine kim ikna etti "İş dünyası, basın ve kamuoyu" diye yanıtlıyor Hisarcıklıoğlu. "Ordunun üst kademesinin hiç telkini olmadı mı " diye soruyorum, "hayır" yanıtını alıyorum. Oysa TOBB'un silahlı kuvvetlerin üst kademesiyle görüş alışverişinde bulunduğu biliniyor. Son olarak 9 Ağustos tarihinde Hisarcıklıoğlu Genelkurmay Başkanı Orgeneral Hilmi Özkök'le görüşüyor. Özkök TOBB Başkanıyla "Güneydoğu'nun ekonomik kalkınması için görüş alışverişinde bulunup aktif çalışma yapmalarını" istiyor. Kulislerde TOBB yöneticilerinin Erdemir'in özelleştirilmesi gündeme geldiğinde de bu tip bir görüş alışverişinde bulundukları konuşuluyor. 
Hisarcıklıoğlu 'globalizm'den bahsederken ilginç noktaların altını çiziyor Türkiye bölgede liderliği hedefliyorsa global bir şirkete sahip olmalı. Türkiye'nin maalesef global şirketi yok. Dünyada ilk 100'de bir Türk şirketi yer almıyor. Globallik, sadece askeri olarak veya siyaseten olmuyor. Bu global bir şirketin varlığıyla da mümkün olur. Türkiye'nin global oyuncu olabilecek üç firması var Turkcell, Tüpraş ve Erdemir. Erdemir 2010'da çelik şirketleri arasında dünyada ilk 10'a girmeyi hedefliyor ki 15 milyon tonu yakaladığında global oyuncu olabilir." 

Ortaklık yaşar mı 
Türkiye'nin şirketler tarihi 'başarısız ortaklık girişimleri" ile doludur. Türk şirketlerinin çoğunluğu 'küçük olsun, benim olsun' mantığıyla hareket ettiklerinden ortaklıklarını sürdüremezler. Bu yüzden yemeğe katılanlar 33 ortaklı Erdemir girişiminin geleceğiyle ilgili tereddütlerini dile getirdiler. Hisarcıklıoğlu buna şu yanıtı verdi Bu kültürün geliştirilebilmesi için birilerinin öncülük etmesi lazım. Kendi duygularımızdan vazgeçip birarada yaşamayı, paylaşmayı öğrenmeliyiz. 

Yerliye ucuza mı gider 
Hisarcıklıoğlu'nu rahatsız eden bir konu var. "Milli sermaye burayı ucuza kapatacak" söylemlerinden rahatsız. Bu konuda şöyle konuşuyor "33 firmalı ortaklığın bu ihaleyi kazanmasını istiyoruz. Kazanamasak bile ülke ekonomisine katkı sağlayacak en yüksek fiyatın verilmesini sağlamaya çalışacağız. Kesinlikle ne Başbakan, ne de başka birileriyle ucuza bize verilsin görüşmeleri içinde değiliz. Şu anda Türkiye'nin 5 milyon işsizine iş bulmanın maliyeti 250 milyar dolar. Geçen yıl yerli sermaye sadece 45 milyar dolarlık istihdam yaratabildi. Bugün yabancı sermaye gelmesin deme lüksümüz yok." 

TOBB nereye Türkiye Odalar ve Borsalar Birliği 363 kayıtlı odasıyla, 1 milyon 200 bin üyesiyle Türkiye'de özel sektörün en önemli sözcülerinden biri konumunda. TOBB'un özel bir kanunu var 5174 sayılı kanun ve yarı resmi bir statüye sahip. Son dönemde TOBB kuruluş amacının biraz dışında bir yapı sergiliyor. Örneğin Başbakan'a helikopter alıyor, Tekel'e ait ikiz kuleleri yüz milyon dolara satın alıyor, Formula 1'e zorunlu da olsa ortak oluyor. Şimdi de özelleştirmeye giriyor. İş çevrelerinde, 'TOBB'un özelleştirmede taraf değil misyonuna uygun, eleştirilerini, görüşlerini açıkça dile getiren konumda olması daha iyi olurdu' diyen kitlenin varlığı bir sır değil. 

Hisarcıklıoğlu nereye TOBB'un iddialı başkanı gün geliyor "TOBB hükümetin arka bahçesi değildir" diye konuşabiliyor bir diğer gün Başbakan'a helikopter alımına onay veriyor. Kendini tüm partilere eşit uzaklıkta olarak tanımlıyor. İş dünyasıyla da , bürokrasiyle de orduyla da arasını iyi tutuyor. Yerli sermayenin Erdemir'i alması için yaptığı organizasyon ise onu farklı bir mecraya taşıyor. Ulusalcılık akımının giderek yükseldiği Türkiye'de, Erdemir'i dünya devlerine rağmen almayı başarırsa kariyerinde yeni bir sayfa açılabilir. Bu sayfa belki onu siyasete de taşıyabilir. Zaten "merkezde yeni siyasi oluşum" konuşmalarında lider olarak sıkça adı duyulmuyor mu 


</TEXT>
</DOC>
