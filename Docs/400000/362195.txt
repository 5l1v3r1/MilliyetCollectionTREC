<DOC>
<DOCNO> 362195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sontur54.html </URL>
<DATE> 2005/07/18/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Elektrik akımına kapılan öğrenci öldü... 
</HEADLINE>
<TEXT>

     İzmir Elektrik Mühendisleri Odası Yönetim Kurulu Üyesi Mehmet Güzel’in 13 yaşındaki oğlu, cereyana kapılarak öldü. 
     Alınan bilgiye göre, Urla’da Yeşilova Sitesi’nde ailesiyle birlikte tatil yapan, Karşıyaka İlköğretim Okulu son sınıf öğrencisi 13 yaşındaki Onur Güzel, denizde yüzdükten sonra duş almak istedi. 
     Sitedeki duşlara giderken yerdeki su birikintisine basan Güzel, suya nasıl karıştığı henüz belirlenemeyen elektrik akımına kapılarak olay yerinde hayatını kaybetti. 
     Onur Güzel’in cenazesi, Mevlana Camii’nde cenaze namazının kılınmasının ardından Doğançay Mezarlığı’nda toprağa verildi. 
     Urla Cumhuriyet Savcılığı’nın olayla ilgili soruşturma başlattığı, elektrik akımının suya nasıl karıştığının belirlenmesine çalışıldığı bildirildi. 
     
</TEXT>
</DOC>
