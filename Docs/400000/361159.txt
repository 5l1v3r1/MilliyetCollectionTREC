<DOC>
<DOCNO> 361159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sontur38.html </URL>
<DATE> 2005/07/14/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Nusaybin'de otomobille askeri araç çarpıştı. 2 ölü, 6 yaralı 
</HEADLINE>
<TEXT>

     Mardin’in Nusaybin İlçesi’nde otomobille askeri aracın çarpışması sonucu meydana gelen trafik kazasında 2 kişi öldü, 6 kişi yaralandı. 
     Edinilen bilgiye göre, Mahsun Kol yönetimindeki 47 ND 765 plakalı otomobil, İpek Yolu’nda karşı yönden gelen 251062 plakalı 7. Kolordu Komutanlığı İstikam Taburu Karargah Hizmet Bölüğü’ne ait er V.Ç’nin kullandığı askeri kamyonla çarpıştı. 
     Kazada, otomobilde bulunan Esma Kol 71 ile Rozelin Kol 5 olay yerinde hayatını kaybetti. Ağır yaralanan sürücü Kol, Mülkiye 45 ve Mehmet Salih Kol 11 , Emin Doğan 43 , Elif Doğan 19 ve Çiğdem Atalay 18 Nusaybin Devlet Hastanesi’ndeki ilk tedavilerinin ardından Mardin Devlet Hastanesi’ne sevk edildi. 
     Öte yandan, askeri kamyon kazanın etkisiyle direksiyon hakimiyetinin kaybolması sonucu Türkiye-Suriye arasında bulunan mayınlı sahaya girdi. Olayda, şans eseri patlama olmadı. 
     Olayla ilgili soruşturma sürüyor. 
     
</TEXT>
</DOC>
