<DOC>
<DOCNO> 357336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/soneko27.html </URL>
<DATE> 2005/07/01/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Borsa tekrar 27 bin seviyesinin üzerinde... 
</HEADLINE>
<TEXT>

     Dünü, 178 puanlık düşüşle 26 bin 957 puan seviyesinden tamamlayan borsa bileşik endeksi, bugüne alımlarla başladı. Gelen alımlarla 27 bin seviyesinin üzerine çıkan endeks 27 bin 200 direnç noktasına yöneldi. Bu seviyede zorlanın borsa tekrar 27 bin 100’lü rakamlara gerileyerek günün ilk seansını 27 bin 200 direnç noktasının hemen altında tamamladı. 
     
     Endişeler biraz azaldı 

     İlk seansta TMSF'nin Egebank'a ilişkin olarak başlattığı operasyonun borsada benzer durumda gösterilen diğer hisselere de sıçrayabileceği yönündeki endişelerin azaldığı görüldü. Bunun yanında dünkü düşüşte önemli bir paya sahip olan İhlas Grubu hisselerinde satışların yavaşlaması ilk seansta endeksin 27 bin direncini aşmasında önemli rol oynadı. İlk seansta borsacıların takip ettiği bir diğer konu ise Telekom özelleştirmesi oldu. İhalade en yüksek teklifi veren Oger Telecoms ve Etisalat Ortak Girişim Grupları ile nihai pazarlık görüşmeleri yapılacağı açıklandı. 
     İlk seans boyunca 26 bin 922 27 bin 242 puan aralığında hareket eden borsa bileşik endeksi, günün ilk yarısını 222 puanlık yükselişle 27 bin 179 puan seviyesinden tamamladı. Bu kapanışla birlikte hisse senetleri ortalama olarak yüzde 0,82 oranında değer kazandı. İlk seansta toplam 312,2 milyon YTL işlem hacmi gerçekleşirken, İhlas Holding, Doğan Holding, Koç Holding, Bosch Fren Sistemleri ve İş Bankası C en çok işlem gören hisseler oldu. 
     Ege Profil - 4,35 , Arat Tekstil - 2,78 , Net Holding - 2,63 , Yazıcılar Holding - 2,48 ve Evren Yatırım Ortaklığı - 2,42 ilk seansta en çok değer yitiren hisseler olurken, en çok yükselen hisseler Taç Yatırım Ortaklığı 11,93 , Berdan Tekstil 10,63 , Kordsa 7,59 , Finans Finansal Kiralama 7,46 ve Akbank 5,89 olarak sıralandı. 
D-FİNANS AR-GE 
     
</TEXT>
</DOC>
