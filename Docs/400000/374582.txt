<DOC>
<DOCNO> 374582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/guncel/gun04.html </URL>
<DATE> 2005/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tacizci' iddiasıyla 3 çocuk babasına sokakta 'linç' 
</HEADLINE>
<TEXT>


Ankara'da bir genç kızın ailesi, iddia üzerine Şık Başkaya'ya bıçaklarla saldırdı. Başkaya yaşamını yitirdi 

TÜRKER KARAPINAR Ankara 

Kitlesel şiddet ve linç girişimi olaylarının son kurbanı, Ankara'da yaşayan Şık Başkaya 34 oldu. Bir kızın taciz iddiası üzerine gündüz sokak ortasında öldürülen Başkaya, geride babalarının ölümünden habersiz 3 çocuk bıraktı. 
26 Ağustos'ta, Kayaş'ta oturan G.M. adlı genç kız, ailesine tanımadığı bir kişinin kendisini taciz ettiğini söyledi. Aile fertleri, bıçaklarla "tacizci avı"na çıktı. Önceden de benzer iddialar nedeniyle ailesine şik yette bulunduğu öğrenilen G.M., bir pastane önünde oturan Başkaya'yı gösterdi. 
Görgü tanığı bakkal Osman Gönen, olayı şöyle anlattı "Başkaya kaçmaya çalıştı, ancak bıçaklandı. Yere yığılan Başkaya'ya, diğer aile fertleri de dükk nımın önündeki ekmek kasalarıyla vurdu. O kaçmaya çalıştı, tekrar düştü ve yine saldırıya uğradı. Bu sırada genç kız da çantasıyla vurdu." 
Ankara Hastanesi'ne kaldırılan Başkaya, kan kaybından öldü. İddiaları reddeden Baba Sebahattin Başkaya, "30 yıldır burada oturuyorum... Öldürenleri tanımıyorum bile" dedi. Olayla ilgili 5 kişi tutuklandı. 


</TEXT>
</DOC>
