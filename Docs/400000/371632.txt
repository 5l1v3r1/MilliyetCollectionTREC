<DOC>
<DOCNO> 371632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/yazar/sazak.html </URL>
<DATE> 2005/08/21/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Gürültü haritası 
</HEADLINE>
<TEXT>


Boğaz'ın Anadolu yakası sakinleri, Ortaköy ve Kuruçeşme'deki eğlence merkezlerinden gelen gürültüye karşı imza kampanyası başlatmışlar. 
Habere 'Avrupa yakasında eğlence, Anadolu yakasında işkence ' başlığı atılmış. 
Kanlıca'da Hıdiv Kasrı'nda çevreye yayılan 'gürültü terörü'ne değinen yazımız üzerine, İstanbul'dan ve Bodrum, Yalova gibi sahil beldelerinden benzer şik yetler aldık. Mağdur durumdaki okurlarımız gece yarısından sonra disko-barlardan yükselen müzik karşısındaki çaresizliklerini anlatıyorlardı. Boğaz'da buna 'lüfer tekneleri'nde çalınan oyun havalarını ve 'havai fişek' gösterilerini de eklemek gerekiyor. 
Belediyeler, 1 Temmuz 2005 tarihinde çıkan Çevresel Gürültünün Değerlendirilmesi ve Yönetimi Yönetmeliği'ni hakkıyla uygularlarsa bu 'işkence' önlenebilir. 
5326 sayılı Kabahatlar Kanunu da 'gürültü' başlığı altında yaptırım getiriyor 
"Başkalarının huzur ve sük nunu bozacak şekilde gürültüye neden olan kişiye 50 Türk Lirası idari para cezası verilir. 
Bu fiilin bir ticari işletmenin faaliyeti çerçevesinde işlenmesi halinde işletme sahibi gerçek veya tüzel kişiye bin Türk Lirası'ndan 5 bin Türk Lirası'na kadar idari para cezası verilir. 
Bu kabahat dolayısıyla idari para cezasına kolluk veya belediye zabıta görevlileri karar verir." 
Yasada eksik olan, gürültü yasağının hangi saatler arasında uygulanacağıdır. 
Yerel yönetimler, saat 24.00'te müziğin düşürülmesi için eğlence yerlerini uyarıyorlar. 'Arka plan gürültü değerlerini' ölçerek disko-barların 'ses duvarını' aşmasını önlemeye çalışıyorlar. 
İstanbul Büyükşehir Belediyesi tarafından gönderilen açıklamada Hıdiv Kasrı'nda da denetime gidildiği, ancak o gün müzik yayını olmadığı için sadece Gürültü Yönetmeliği hükümlerinin bildirildiği belirtiliyor. 
Sorun da burada. Bir tutanakla Hıdiv'i işletenler uyarılmış. Peki ne zaman Müziğin çalmadığı, 'gürültü terörü'nün yaşanmadığı bir saatte. Belki de gün ağarırken ya da kuşluk vakti Oysa bu ölçümler hafta sonları gece yarısına doğru yapılırsa 'işkence önlenir ' 
İstanbul Büyükşehir Belediyesi'nce verilen bilgiye göre 2005'te Ağustos ayına kadar 160 gürültü şik yetine gidilmiş. 20 şik yete Kaymakamlık'tan ceza kesilmiş. Konutların altındaki atölye, market, fırın benzeri işyerleri de kapsama giriyor. 
Avrupa Birliği ile uyum çalışmaları çerçevesinde İstanbul'un 'gürültü haritaları' hazırlanacakmış. 
Anadolu yakası sakinlerinin kampanyasına bir imza da bizden. 'Susmayalım. Yüksek desibele karşı sesimizi yükseltelim ' 



</TEXT>
</DOC>
