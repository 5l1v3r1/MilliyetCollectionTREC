<DOC>
<DOCNO> 388548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/soneko26.html </URL>
<DATE> 2005/10/21/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
"Temmuz'da Türkiye'nin petrol faturası yüzde 30 arttı" 
</HEADLINE>
<TEXT>

     Dünya Enerji Konseyi Türk Milli Komitesi, Türkiye'nin petrol faturasının, 2005 yılı Temmuz ayı sonu itibariyle, geçen yılın aynı dönemine göre yüzde 30 oranında arttığını bildirdi Dünya Enerji Konseyi Türk Milli Komitesi tarafından yapılan açıklamada, yıl sonunda petrol faturasının 10 milyar doları aşmasının beklendiği ifade edildi. 
     Açıklamada, uluslararası piyasada hızla yükselen ve uzmanlarca kalıcı olduğuna dikkat çekilen hampetrol fiyatlarının önde gelen ekonomileri dahi tehdit ettiği belirtildi. 
     Açıklamada, petrolde yüzde 92 ithalata bağımlı olan Türkiye'nin bundan en fazla etkilenecek ülkelerden birisi olduğu ifade edilerek, ithalata ödenen ve giderek hızla artan petrol faturasının, ülke ekonomisi üzerindeki en ağır yüklerden biri olmaya devam ettiği bildirildi. 
     2004 yılında, toplam ihracat gelirlerinin yaklaşık yüzde 25'inin petrol ithalatına gittiği kaydedilen açıklamada, gayri safi milli hasılanın GSMH ise yaklaşık yüzde 2.9'unun, petrol ithalatı için harcandığı belirtildi 
     Toplumun ve ekonominin her kesimini ilgilendiren bu trende karşı, Türkiye'nin enerji sektöründeki en etkin sivil toplum örgütü olan Komite'nin sivil bir aksiyon yaratılması gerektiğini düşündüğü belirtilen açıklamada, şöyle denildi 
     ''Uluslararası Enerji Ajansı'nın, petrol fiyatlarındaki artış, tüketimindeki birkaç puan düşüşten çok fazla etkilenmektedir tesbitinden hareketle, Komitemiz önümüzdeki günlerde petrol tasarrufuna yönelik olarak diğer ülkelere benzer olarak bir çalışma başlatmayı planlamıştır.'' 
     
</TEXT>
</DOC>
