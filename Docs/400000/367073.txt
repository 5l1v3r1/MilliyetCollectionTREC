<DOC>
<DOCNO> 367073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sonspo25.html </URL>
<DATE> 2005/08/04/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Yunan ve Rum basını Anorthosis’e övgüler yağdırdı... 
</HEADLINE>
<TEXT>

     SOFİA ANGELİDİS - Oshan SABIRLI DHA 

TRABZONSPOR ile Kıbrıs Rum Kesimi takımı Anorthosis arasındaki Şampiyonlar Ligi 2’nci ön eleme turu rövanş maçı Yunan basınında geniş yankı buldu. Rum temsilcisine övgüler yağdıran Yunan gazeteleri Anorthosis’in 10 kişi ile haklı bir şekilde turu atladığını yazdı. 
     Spor Time dünkü maçı, ’Trabzon’a istila’ başlığı ile verdi. Yazıda "Anorthosis ilk yarıda gol yedi, 10 oyuncuyla kaldı, ama yılmadı sonuna kadar mücadele etti ve hakkıyla turu atladı" diye yazdı. "Rum takımı kendilerini sürekli kışkırtan Türklere sesli bir cevap verdi'' diyen Sport Time, Anorthosis’in Trabzon’da olduğu sürece hiç de iyi karşılanmadığını ve bazılarının oyunculara saldırmaya kalkışıldığını da öne sürdü. 
     Sportnews ise Anorthosis’in ’Türkiye’yi deli ettiğini’ ilan ederken ’son derece fanatik bir atmosferde’ oynanan maçın ardından turu atlayan Anorthosis’in Kıbrıs futbolunun en şanlı anlarını yaşadığını ifade etti. 
     Yunan gazete ve spor sitelerindeki diğer başlıklar şöyle 
     Sportnet ’Kıbrıs’ tarihe geçti. 
     Sport-24 ’Anortosi Anastimatos’ Başkaldırış . 
     Sportline ’Kıbrıs’ Türkiye’yi geçti. 
     Atlitiki iho Türkleri rezil ettik. 
     Fos Trabzon’un içinde elemelerden geçtik. 
     Protathlitis Anorthosis takımı bir ulusa karşıydı. Trabzon cehenneminde yıkılmadılar. 
     Ora ya spor Anorthosis cehennemde yıkılmadı. 
     Goal News Şampiyonlar. 
     Sport day Gururu şaha kaldırdılar. 
     Elefterotipia Cehennemde dik durdu. Fanatiklerin ve bozkurtların kışkırtmalarına dayandı. Sizden kışkırtma, bizden turu geçme. 
     Apoyevmatini Anorthosis bozkurtları ezdi. Tribünde de kazandılar. Anorthosis için tarihi eleme. 
     
     
     Rum basını Kabadayılarımıza binlerce bravo 

     TRABZONSPOR ile Kıbrıs Rum Kesimi takımı Anorthosis arasındaki Şampiyonlar Ligi 2’nci ön eleme turu rövanş maçı Rum ve KKTC basınında geniş yankı buldu. Rum basını takımlarının Türkiye’yi fethettiğini yazarken, KKTC gazeteleri sonucu üzüntüyle karşıladı. 
     Rum basınında maçla ilgili haberler şöyle 
     Politis Anorthosis tüm Kıbrıs’ın. Bize çorapları çıkarttılar biz de onlardan turu aldık. Hadi by-bye. Güle Güle Türkçe Olarak 
     Fileleftheros Glu glu glu. Burası Anorthosis Famagusta ve Tüm Kıbrıs bizi döktüğünüz Karadeniz’in derinliklerinden size konuşuyoruz. Anorthosis tarih yazdı. Kıbrıs zaferi kutluyor. 
     Mahi Magosa’nın yiğitleri. Türkleri küçük düşürdüler. Türkler kudurdu. Tüm Kıbrıs’ta dur durak bilmeyen panayır. 
     Alithia Anorthosis, Kıbrıs’ı Türkiye’nin üzerine kaldırdı. Trabzon’da Kıbrıs dönemi. Anorthosis imzasıyla futbolumuzda büyülü gece. 
     Simerini Türklere Maraş vetosu. Kabadayılarımıza binlerce bravo. 
     Cyprus Mail Anorthosis’in Türkiye’yi fethi 
     
     KKTC basını Yazıklar Trabzon'a 

     Maç sonucunu üçüntüyle karşılayan KKTC’de gatezeleri ise haberi şu şekilde duyurdu 
     Yeni Düzen Tur Anorthosis’in. KKTC bayraklarının dağıtıldığı maçta, turu Anatrhosis takımı ğeçti. 
     Halkın Sesi Yazıklar Trabzon’a Ortam Umulmayan taş baş yardı. 
     Kıbrıslı Trabzon’dan erken veda. 
     Afrika Trabzon’da Anorthosis zaferi. 
     Kıbrıs Trabzon başaramadı. 

     
</TEXT>
</DOC>
