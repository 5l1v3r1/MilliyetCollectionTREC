<DOC>
<DOCNO> 380001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sonspo02.html </URL>
<DATE> 2005/09/20/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Futbolcular 2005'in en iyi 11'ini seçti 
</HEADLINE>
<TEXT>

     Barcelona'nın Brezilyalı yıldızı Ronaldinho, 40 ülkeden 38 bin futbolcunun oy verdiği ankette yılın futbolcusu seçildi. 
     Dünya Futbolcular Birliği FIFPro üyelerinin katıldığı oylamada 40 ülkeden yaklaşık 38 bin profesyonel futbolcu oy kullandı. Oylama sonucunda Ronaldinho, yılın futbolcusu unvanını aldı. 
     Geçtiğimiz yıl Barcelona'nın İspanya ligi şampiyonluğunu almasında büyük pay sahibi olan Ronaldinho, böylece dünyada futbolcuların katılımıyla düzenlenen en geniş oylamada birinciliği elde etti. 
     
     FIFA'nın da en iyisi 
     FIFPro Başkanı Gordon Taylor yaptığı açıklamada, "dünyanın çeşitli yerlerinden futbolcu arkadaşları tarafından yılın en iyisi seçilmek büyük bir onurdur" dedi. 
     FIFPro tarafından yılın futbolcusu seçilen Ronaldinho, geçtiğimiz yıl da aralık ayında FIFA tarafından dünyada yılın en iyi futbolcusu ödülüne layık görülmüştü. 
     
     Yılın en iyi 11'i 
     Ankette ayrıca 38 bin futbolcuya 2004-2005 sezonunun en iyi takımını kurmaları için 55 futbolcu adayı arasından seçim yapmaları da istendi. 
     Çeşitli ülkelerdeki futbolcuların yılın en iyi takımına Fenerbahçe'nin Avrupa Şampiyonlar Ligi E Grubu'ndaki ilk maçında 3-1 yenildiği Milan'dan beş futbolcu girdi. 
     38 bin profesyonel futbolcunun seçimiyle geçen sezonun en iyi ilk 11'i ise şöyle 
     Kaleci Nelson Dida Milan 
     Defans Cafu Milan , Nesta Milan , Terry Chelsea , Maldini Milan 
     Orta alan Lampard Chelsea , Makelele Chelsea , Ronaldinho Barcelona , Zidane Real Madrid 
     Forvet Eto'o Barcelona , Shevchenko AC Milan 
     
</TEXT>
</DOC>
