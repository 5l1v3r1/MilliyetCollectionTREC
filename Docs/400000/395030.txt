<DOC>
<DOCNO> 395030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/yazar/tamer.html </URL>
<DATE> 2005/11/15/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kartal Oto Sanayi Sitesi'ndeki tek kadın 
</HEADLINE>
<TEXT>

Bir torna, bir freze, antika bir daktilo ve bir sekreterle tek başına başladığı özel makine imalatı, Ayşan Hanım'a 10 yıl sonra ödül getirdi 

İstanbul Ticaret Odası İTO'nun bu yıl ikincisini düzenlediği Başarılı KOBİ Yarışması'nın jürisinde ben de vardım ve jürinin tek kadın üyesi olarak, "Kadın Girişimci" kategorisinde ödül verilmeye devam edilmesinde ısrarcı oldum. 
İtiraz eden jüri üyeleri "Girişimcinin erkeği - kadını olur mu " diyorlar ve kadın girişimcilerin de "Girişimci" kategorisinde erkeklerle birlikte yarışmalarını uygun görüyorlardı. 
İşin ilginç yanı "Kadın Girişimci" kategorisinde ödüle hak kazanan Hidrotam'ın kurucusu Ayşan Dalkılıç da, dün ödülünü aldıktan sonra yaptığı konuşmaya "Başarının kadın ya da erkek tarafından elde edilmiş olması arasında fazla bir fark yok" diye başlamaz mı Neyse ki hemen ardından iş kurmaya cesaret eden kadınların, erkek rakiplerine göre avantajlı olduğu noktaları sıralayıverdi 

Kadın patronun farkı 
Kadınların duygu zenginlikleri nedeniyle önsezileriyle hareket edebilmeleriErkeklere göre çok daha pratik olmaları Erkeklerden daha rahat iletişim kurabildikleri için destek bulmalarının da daha kolay olması 
Hidrotam'ın ne ürettiğini ilk öğrendiğimde ben çok şaşırmıştım. Bir kadının sabahtan akşama haşır - neşir olabileceğini aklınıza hiç getiremeyeceğiniz ürünler bunlar 
Derin donduruculu buzdolaplarının evaporatörlerinin dışındaki boruları sıkı olarak sarma Boru diplerine termal mastik uygulama, boru üstüne alüminyum ve veya PVC bant sarma 
Türkiye'de bu işi, bant sarma tezg hıyla otomatik olarak ilk gerçekleştiren firma, Ayşan Hanım'ın Hidrotam'ı. Ar-Ge projelerini TİTEB ve TTGV desteğiyle yürütüyor, KOSGEB'den nitelikli eleman, yurtdışı fuar ve danışmanlık desteği alıyor. 

Bir freze, bir torna... 
Dalkılıç, Haydarpaşa Teknik Lisesi makine ressamlığı bölümünü bitirdikten sonra 20 yıl Arçelik'te çalışmış. 1994'te emekli olduktan sonra da Kartal Oto Sanayi Sitesi'nde Hidrotam Makine'yi kurmuş ve bir torna, bir freze, antika bir daktilo ve sekreterle 50 metrekarelik atölyede tek başına özel makine imalatına başlamış. 
Ayşan Hanım Hidrotam'ı kurarken Kartal Oto Sanayi'nde işyeri sahibi tek kadınmış. Aradan 11 yıl geçtiği halde h l tek kadın patron. Ama onun atölyesi 11 yılda 32 kişinin çalıştığı bir fabrikaya dönüşmüş. 2004 yılı cirosu 806 bin euro. 

İhracata başladı 
Hidrotam geçen yıl ilk kez Almanya'ya ihracat yapmayı da başarmış. Bu yıl ilk 6 ayında Almanya'ya 220 bin euroluk mal satmış. 
Dalkılıç, Koç kültürü ile yetişmiş olmanın her zaman avantajlı olduğunu düşünüyor. Para ile değil, tasarrufla bir yerlere gelindiğini Arçelik'te çalıştığı yıllarda öğrenmiş tecrübelerini çalışanlarına da aktarıyor. 
Ayşan Hanım'ın serüveni, bana göre müthiş heyecan verici ve ödüllendirilip tüm Türkiye'ye tanıtılması çok isabetli. Diğer kadınlarımıza cesaret verip, örnek oluşturması açısından... 



</TEXT>
</DOC>
