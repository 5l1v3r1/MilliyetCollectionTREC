<DOC>
<DOCNO> 397044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sonsiy13.html </URL>
<DATE> 2005/11/22/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Başbakan'dan Ağar'a Sen niye gitmiyorsun 
</HEADLINE>
<TEXT>

     Hakkari’deki olayların siyaset üstü olduğunu belirten Başbakan Recep Tayyip Erdoğan, başından beri kendisini bölgeye gitmeye davet edip, Bakanlar Kurulu’nu Hakkari’de toplamasını öneren DYP Lideri Mehmet Ağar’ı isim vermeden yanıtladı. Erdoğan, Ağar’a, "Sen niye gitmiyorsun 
     Siyaseti temsil ediyorsun git, niye gitmiyorsun " diye sordu. 
     Erdoğan, "Puslu hava içinde kendilerine rol çıkarmaya çalışanları" da uyarırken, "Her kim bu milletin huzuruna kastederse bu ihanet mutlaka onun boynuna dolanacaktır" dedi. 
     AKP Meclis Grubu toplantısında konuşan Başbakan Erdoğan, "Bu olaylar dün de vardı bügün de var" diyerek Hakkari’deki bombalama olaylarının yeni olmadığını söyledi. Erdoğan, bu olayları ilk günden itibaren yakından takip ettiğini, olayların aydınlatılması, sorumluların mutlaka ortaya çıkarılması için gerekli irade ve kararlılığı daha ilk günden gösterdiklerini anlattı. Erdoğan, "Hakkari’ye gidişimiz haberli bir gidiş değildi. Gidişimiz bildiğiniz gibi spontane bir gidiş oldu. Hiç haber vermedik ve bu çalışmayı yaptık. 
     Bunu böyle düşünmemizin bazı sebepleri vardı. Bazı hazırlıkların yapılmasını istemedik. Anında gidelim ve oradaki vatandaşlarla, sivil toplum örgütleriyle daha rahat ilişki kurabilmek istedik" şeklinde konuştu. 
     
     OLAYLARI AYDINLATMA KARARLILIĞIMIZ SÜRÜYOR 
     Halen adli ve idari çalışmaların sürdüğünü, ancak bazılarının, "niçin hemen sorumlular meydana çıkarılmıyor, anında cezalandırılmıyor, yoksa bu olay da mı örtbas edilecek" kaygısı içinde olduğunu ifade eden Erdoğan, olaylar olduğu andan itibaren bir kararlılığı ortaya koyduklarını, işi sonuna kadar takip edeceklerini, kimsenin kendilerinden kayırmacılık beklememesini, ucu nereye dayanırsa dayansın sonuna kadar kovalayacaklarını açıkladıklarını anımsattı. Yürütme olarak, idari görevin kendilerine ait olduğunu ve yargıya bunu en doğru şekilde ileteceklerini bildiren Erdoğan şöyle konuştu 
     
     PUSLU HAVADAN BEKLENTİSİ OLANLARI BİZZAT GÖRDÜM 
     "Fakat biliyorsunuz bazıları puslu havayı sever. Bu puslu havanın içerisinde beklentisi olanlar var. Onu da görmedim değil, bizzat yerinde de gördüm. Ve illegaliteyi legaliteye dönüştürme gayreti içerisinde olanlar var bunları da birbirinden ayırmamız gerekiyor. Bu siyaset üstü meseledir. 
     Burada tüm siyasi partilerin ortak dayanışma içinde olması gerekir. Bizler yol haritamızı kendimiz belirledik. Biz sloganlarla ülke yönetmeye gelmedik biz icraatlarla ülke yönetmeye geldik." 
     
     YARGININ KARARINA HERKES SAYGI DUYAR 
     Hükümet olarak duygusallıkla, olayların heyecanı içinde hareket etmediklerini, çalışmaların incelemelerin sürdüğünü, ondan sonra sıranın atılması gereken adımlara geleceğini anlatan Başbakan Erdoğan, "Bu isteklerle örtüşür veya örtüşmeyebilir. Önemli olan adil kararın alınmasıdır. Yargı olarak verilecek karara harkes saygı duyar. Ve biz söylenmesi gerekenleri oradaki vatandaşlarımızla konuştuk paylaştık. Bu bir duyarlılığın ifadesidir aslında biz milletin sesine sağır bir iktidar olmadık olmayacağız. Bu böyle biline" diye konuştu. 
     
     AĞAR’A "SEN NİYE GİTMİYORSUN GİTSENE " 
     780 bin kilometrekaredeki herkesin, 73 milyon vatandaştan 
     her birinin hükümete aynı mesafede olduğunu kaydeden Erdoğan, muhalefeti söyledikleriyle yaptıklarının örtüşmemesiyle eleştirdi. Erdoğan, isim vermeksizin DYP lideri Mehmet Ağar’a da "Gitsene, sen niye gitmiyorsun Siyaseti temsil ediyorsun git, niye gitmiyorsun " diye seslendi. Bugüne kadar gitmediği ilin kalmadığını, 81 ilin tamamına ama sezçim atmosfgerinde ama seçim sonrasında muhakkak gittiğini, 8 kez gittiği illerinz de bulunduğunu anlatan Başbakan Erdoğan, "Yoksa otur Ankara’da, Ankara’dan siyaset yap. Bu iş böyle yürümez. Tüm vatandaşlarımızın derdi bizim derdimiz. Onların meselesi bizim meselemiz onların acısı bizim acımız" diye konuştu. 
     
</TEXT>
</DOC>
