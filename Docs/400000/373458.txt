<DOC>
<DOCNO> 373458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sonyas03.html </URL>
<DATE> 2005/08/27/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Iraklılar Pop Star'larını arıyor... 
</HEADLINE>
<TEXT>

     
     BBC 
     Iraklılar da dünyanın pek çok ülkesinde düzenlenen Pop Star yarışmalarının heyecanına kapıldı. 
     Ülkede ilk kez düzenlenen Pop Star yarışmasının ön elemelerine yaklaşık iki bin kişi katıldı. 
     Fakat güvenlik kaygıları nedeniyle finaller Lübnan'ın başkenti Beyrut'ta düzenlenecek. 
     Ayrıca İngiltere gibi bazı ülkelerdeki uygulamanın aksine stüdyoya izleyici alınmıyor. 
     Organizatörler yine de yarışmanın Iraklıların günlük yaşamın sıkıntılarından sıyrılmasına katkıda bulunmasını umuyor. 
     Vedia Nadir, "Çok savaş yaşadık, insanların sıkıntı ve üzüntülerini hafifletmeye çalışıyoruz" diyor. 
     Kimi katılımcılar için stüdyoya kadar saldırı tehlikesi atlatarak ulaştıktan sonra 'evine dönüp daha fazla çalışma' tavsiyesi duymak tabii hayalkırıcı olabiliyor. 
     Ama yarışmanın şimdiden bir favorisi var. 
     Yarışmaya Musul'dan katılan 12 yaşındaki Bilal, şarkısını yıkılmış memleketine ve ağlayan sokaklarına ithaf etti. 
     Bilal şarkısını söylerken, stüdyoda gözyaşlarını tutamayan tek kişi değildi. Yarışmanın hakem ekibi bile ağlamaya başladı. 
     Bilal'in şarkısını sözleri aslında bilinen bir şiirden. 
     BBC'nin Bağdat Bürosundan Leyt Ali, şarkının Iraklıların ulusları için duydukları üzüntüyü çok duygulu bir şekilde ifade ettiğini söylüyor. 
     Ali, Bilal'in şarkıyı günlük dilde çok fazla rastlanmayan, standart Arapça'yı ustalıkla kullanarak söylediğini belirtiyor. 
     El Sümeriye kanalının yayımladığı yarışma programına az sayıda kadın da katılıyor. 
     
</TEXT>
</DOC>
