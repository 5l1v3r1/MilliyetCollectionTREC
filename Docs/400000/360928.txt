<DOC>
<DOCNO> 360928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/spor/yozer.html </URL>
<DATE> 2005/07/14/ </DATE>
<TIME>  </TIME>
<AUTHOR> Halil ÖZER  </AUTHOR>
<HEADLINE>
10 bin suçlu 
</HEADLINE>
<TEXT>



Eski bir yönetici ile sohbet ediyoruz. Dertli mi dertli. Her konuşmanın bir bölümünde hep aynı nakarat devam ediyor, "Ne olacak bizim halimiz." Diyor ki "İnsanlar mutsuz. Resmen göçtük. Dibe vurduk." Otomatik olarak, gazeteci olarak bir soru soruyoruz O zaman devreye girin. Birleşin. Birlik olun. Sorunlara el atın. Neden bunu yapmıyorsunuz 

'Ağabeyimiz, ayıp olur' 
Yanıt hazır, "Olmaz, Özhan Ağabey bizim ağabeyimiz. Ayıp olur." 
İşte tüm sorun buradan kaynaklanıyor. İnsanlar sürekli Canaydın'ı ve yönetimi eleştiriyor. Ama taşın altına elini koyma hali ortaya çıkınca herkes sus pus. Bu kulüp artık yıldız futbolcu transferiyle çıkmazları aşamaz. O iş bitti. Pires'i de alsan, Figo'yu da getirsen, yanlarına Killy'i de koysan olmaz. İşin o boyutu yıllar önce aşıldı. Bu durumdan kimler suçlu. Saymaya gerek yok. Canaydın elbette içlerinde. Onun Galatasaray sevgisinden kimse şüphe edemez. Ancak iş yönetim tarzına gelince ortada çok soru işareti var. Örneğin Adnan Öztürk. Bugün Marsilya'da Ribery'nin işini bitirmeye çalışıyor. Ama ondan sonra Öztürk'e başka iş yaptırmak olanaksız. Ama isyanı tamamen kulübün yönetim tarzına. 
O sadece bir örnek. Öztürk'ü belki kimse tanımaz. Ancak ufku olan, profesyonelliğe inanan yönetici fotoğrafı çiziyor. Ufkun varsa yanlışları çabuk görürsün. Bir yılda o da bir kenara çekildi. 

Saygı yüzünden destek 
Başkan giderek tıkanıyor. Ve kimse yardıma gelmiyor. Tamam gelmeyenler suçlu da, ya kendisi. Bugüne kadar gelenler ne oldu Hepsi 'yandım aman' diyerek geri çekildi. Camiada bu kadar çok sevilen ve saygı duyulan bir isim olmasaydı, acaba bugüne kadar ne olurdu Hiç kimse bugün Canaydın'ın görevde kalacağını söyleyemez. Sadece kendisinin saygınlığı yüzünden şu anda h l az da olsa destek alabiliyor. 
Örneğin Canaydın bugün Fenerbahçe'de görev yapsaydı ya da Beşiktaş'da olsaydı ne olurdu Kendisine bu kadar sabredilir miydi Kesinlikle hayır. 10 kere kongre yapılmıştı. Ama Galatasaray'a gelince durum farklı. Ne olursa olsun başkanları hakkında sürekli olumsuz konuşsalar da iş o noktaya gelince "hop" derler. Acaba bu gelenekselciliğin bugünkü kötü durumda ne kadar payı var. Bu sahip çıkma, bu saygı nereye kadar pozitif etkenler yaratabilir Başkan asla kendine "bırakıp kaçtı" dedirtmez. Sonuna kadar direnecektir. Bunu herkes biliyor. O yüzden ortada çok farklı seçenekler yok. Biri Mart ayına kadar beklemek, diğeri hep birlikte kolları sıvamak. 
Bu ortamda marta kadar beklemek bir mucize gerçekleşmezse dibe vuruşu daha da çabuklaştırır. Ama bir şekilde Canaydın'ı ikna edip onunla hep birlikte çalışıp kulübe sahip çıkmak en iyi yol. Bu düşünceyi habire yazıp duruyorum. Ve boşuna olduğunu biliyorum. Bugün bu yazıyı okunduğu zaman, "Hadi git işine", "Sen ne bilirsin ", "Senin ne haddine", "Emrin olur" diyecekler. Desinler ben ısrarla yazacağım. 
Sakın ola - mali kongreye sadece 100 kişi gelmişken - kimse ileride, "Bu işin sorumlusu Özhan Canaydın" demesin. Ve hiç bir kulüp tarihinde çöküşün sorumlusu bu kadar çok suçlu herhalde yoktur. Evet, ortada kulüp üyesi olan 10 bin suçlu var. 



</TEXT>
</DOC>
