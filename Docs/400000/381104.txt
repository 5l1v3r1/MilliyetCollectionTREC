<DOC>
<DOCNO> 381104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/yazar/theper.html </URL>
<DATE> 2005/09/24/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Karara ihtiyaç yok 
</HEADLINE>
<TEXT>


Ne ilginç bir şehirde yaşıyoruz, inanın. Okuyucum H. Ş. Meğerse benim abone okuyucularımdanmış, ona verdiğim yanıtlarla davalar kazanıyormuş evinin krokisini göndermiş. Çok ilginç, nasıl anlatacağımı bilemiyorum. Evleri iki sokağa cepheli, konu komşu bunların bir sokaktaki cephesinden bahçelerine girip arka sokağa cephesi olan kapıdan arka sokağa geçiyorlar, yani fiilen yol haline getirmişler. Hatta satıcı ve seyyar esnaf bunların evinin bir kapısından girip bahçeden öteki kapıdan çıkarak yollarını kısaltıyorlarmış. Sorusu şu Kapıya kilit vurup, anahtarlardan birer örnek de kat sahiplerine versem, gelen geçeni önlesem, bunun için hangi nisapla karar almalıyım 
Abone okuyucuma aşk olsun, bu kadar hukuk nosyonunu boşuna mı vermişiz Bina sizin, bahçe sizin, biliyorsunuz bahçe ortak mahal, dolayısı ile burası ancak bahçe olarak kullanılır, yani bahçeden başka maksatla kullanılmaz. Yani fiili durum sokağa dönüşme itiyadında. Öyleyse buranın apartmanınıza tahsisi, yani bahçe olarak kullanımı esas, yani sizin bahçenizi muhafaza için bir karar almanız gerekmiyor, tam aksine şayet bahçeden ayrı bir amaçla kullanmak isteyen varsa mesela "Halka açalım, burası 'sokak' olsun" diyen varsa onların tüm kat maliklerinden izin alması gerekecek. Sizin izne ihtiyacınız yok, kendi binanızda oturanların istifadesine mani olmamak kaydı ile önlem almanız doğal. 



</TEXT>
</DOC>
