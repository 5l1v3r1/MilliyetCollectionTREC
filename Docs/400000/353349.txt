<DOC>
<DOCNO> 353349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/dunya/axdun01.html </URL>
<DATE> 2005/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ilımlı tutucu' Rafsancani'ye 'sert' rakip 
</HEADLINE>
<TEXT>


Rafsancani'nin 2. turdaki rakibi, aşırı tutuculuğuyla tanınan eski Tahran Belediye Başkanı Ahmedinecad 

DIŞ HABERLER SERVİSİ 


İran'da 1979'daki İslam Devrimi'nden bu yana 9. kez yapılan cumhurbaşkanlığı seçimi ilk kez 2. tura kaldı. Gelecek cuma yapılacak 2. turda, ılımlı görüşleriyle tanınan ve özellikle kadınların desteğini alan pragmatist din adamı Ali Ekber Haşimi Rafsancani 70 ile "ideolojik doğruların" temsilcisi, aşırı tutucu eski Tahran Belediye Başkanı Mahmud Ahmedinecad 49 yarışacak. 
Önceki gün sandık başına giden ve dün akşam sayımı tamamlanan 29.3 milyon seçmenin kullandığı oyların dağılımına göre, seçim öncesinde favori gösterilen ve daha önce 2 dönem cumhurbaşkanlığı yapan Rafsancani, ilk turda seçimi kazanmasını sağlayacak yüzde 50 1 barajını aşamadı. Görev süresi tamamlanan Cumhurbaşkanı Muhammed Hatemi'nin yakın arkadaşı, ılımlı reformcu, eski Meclis Başkanı Mehdi Kerrubi, kıl payı farkla 3. oldu. Ancak Kerrubi, seçime hile karıştırıldığını iddia ederek, Dini lider Ali Hamaney'e şik yette bulunacağını açıkladı. 

Orta sınıf sandığa gitmedi 
Tahran'da dün gece açıklanan seçim sonuçlarına göre, sayımı tamamlanan 29.3 milyon oydan 6.1 milyonunu yüzde 21.1 Rafsancani aldı. Ahmedinecad 5.7 milyon yüzde 19.48 oy toplarken, Kerrubi'ye 5.6 milyon yüzde 19.3 oy verildi. Seçim öncesinde Rafsancani'ye rakip olması beklenen reformcu aday Mustafa Moin ise yaklaşık 3 milyon oyla yüzde 13.8 düzeyinde kaldı. Moin'in beklentilerin altında oy alması, İran'daki eğitimli orta sınıfın reformlar yapılmasından umudunu kestiği ve sandığa gitmediği şeklinde yorumlandı. 
Bu iki adayın karşı karşıya gelmesi, İran'ın "ideolojik doğru"yu temsil eden çizgiyle pragmatizm arasında tercih yapmak durumunda kalacağı şeklinde yorumlanıyor. Seçime katılım 2001'deki seçimin üzerine çıkarak yüzde 63 dolayında gerçekleşti. İran'da 46.7 milyon kayıtlı seçmen bulunuyor. 


</TEXT>
</DOC>
