<DOC>
<DOCNO> 353860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/siyaset/siy11.html </URL>
<DATE> 2005/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayınları aştı, bürokrasiye takıldı 
</HEADLINE>
<TEXT>



Suriye'nin Kamışlı kentindeki teyzesi tarafından büyütülen Leyla Olgun 28 , Nusaybin'de oturan annesi Fatma Olgun'un yanına yerleşmek için mayınlı sahadan geçerken yakalandı. Leyla Olgun, İçişleri Bakanlığı'nın isteği doğrultusunda iade edildi. Leyla'nın Suriye'de 'vatansız' statüsünde yaşaması nedeniyle bu ülkeden pasaport alamadığını ve Türkiye'ye gelemediğini belirten Avukat Abdullah Düzgün, şunları söyledi "Türk olduğunu belirttiğimiz Leyla'nın annesinin yanında kalmak istediğini bildirmemize rağmen, üzerinde Türk olduğunu gösterir resmi belge bulunmaması nedeniyle iade edildi. Leyla'nın annesinin Fatma olduğunu ispatlamak için dava açacağız, DNA testi yapılmasını talep edeceğiz." 



</TEXT>
</DOC>
