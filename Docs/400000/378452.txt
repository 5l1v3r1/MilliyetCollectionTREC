<DOC>
<DOCNO> 378452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sontur09.html </URL>
<DATE> 2005/09/14/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Müsteşar Ünüvar'a "görevini kötüye kullanmaktan" dava... 
</HEADLINE>
<TEXT>

     Yargıtay Cumhuriyet Başsavcılığı, Sağlık Bakanlığı Müsteşarı Necdet Ünüvar hakkında "görevi kötüye kullanmak" suçundan dava açtı. 
     AA muhabirinin aldığı bilgiye göre, Yargıtay Cumhuriyet Başsavcılığı, 4483 sayılı Memurlar ve Diğer Kamu Görevlilerinin Yargılanması Hakkında Kanun uyarınca yürüttüğü soruşturmayı tamamladı. 
     Başsavcılık, Ünüvar hakkında hazırladığı iddianameyi, yargılamanın yapılacağı Yargıtay 4. Ceza Dairesi’ne gönderdi. Önümüzdeki günlerde Ünüvar’ın yargılanmasına başlanacak. İddianamede, Ünüvar’ın, "idari yargı kararının uygulanmasını engelleyici işlemler yaptığı" öne sürülerek, yeni idari işlemler yaparak yargı kararının uygulanmasını engellediğini ifade ediliyor. 
     Yargıtay Cumhuriyet Başsavcılığı, Ünüvar’ın, suç tarihi itibariyle 765 sayılı Türk Ceza Kanunu’nun 240. maddesinde düzenlenen "görevi 
     kötüye kullanma" suçundan yargılanması talep ediyor. Söz konusu madde, 1 yıldan 3 yıla kadar hapis cezası öngörüyor. 
     
</TEXT>
</DOC>
