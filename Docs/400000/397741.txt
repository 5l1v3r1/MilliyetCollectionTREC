<DOC>
<DOCNO> 397741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sontur36.html </URL>
<DATE> 2005/11/24/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Malatya'da eşi ve çocuğunu rehin alan kişiyi psikiyatr da ikna edemedi 
</HEADLINE>
<TEXT>

     Malatya’nın Kuluncak İlçesi’ne bağlı İlisuluk Köyü’nde eşi ve 4 aylık çocuğunu pompalı tüfekle rehin alan Cabbar S’yi Malatya’dan giden psikiyatr da ikna edemedi. 
     Pompalı tüfekle dün öğle saatlerinden itibaren ailesini rehin alan Cabbar S’yi ikna etmek için Malatya Devlet Hastanesi’nde görevli Psikiyatr Dr. Cafer Karabulut köye gelirken, ikna çabası sonuç vermedi. 
     Kuluncak Jandarma Alay Komutanı Yarbay Erol Çelik de, köye gelerek olay yerinde incelemelerde bulundu. Ailesini rehin alan Cabbar S’nin evinin etrafında yoğun güvenlik önlemleri alan jandarma, evin yakınına kimseyi yaklaştırmıyor. 
     Öte yandan Cabbar S’nin dün pompalı tüfekle yaraladığı kayınvalidesi Gülistan Akça’nın, Malatya Turgut Özal Tıp Fakültesi Hastanesi’nde tedavi altına alındığı bildirildi. 
     
</TEXT>
</DOC>
