<DOC>
<DOCNO> 376520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sontur32.html </URL>
<DATE> 2005/09/07/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Siirt'te dün ölen kişinin cenazesinde PKK sloganları 
</HEADLINE>
<TEXT>

     Siirt’te, dün meydana gelen gösteriler sırasında ölen kişinin cenazesi defnedildi. Yürüyüş düzenleyen bir grup, işyerlerinin camlarını kırdı. 
     Siirt’te dün yapılan izinsiz gösteriler sırasında yaralanan ve kaldırıldığı Diyarbakır Dicle Üniversitesi Tıp Fakültesi Hastanesi’nde ölen Abdullah Aydan’ın cenazesi yakınları tarafından Siirt’e getirildi. Siirt Cumhuriyet Meydanı’nda toplanan bir grup, Ulus Meydanı’na kadar yürüdü. Yürüyüş sırasında sloganlar atan grupta bulunanlar terör örgütü elebaşına ait posterler ve bez parçaları taşıdı. Grupdakilerin attığı taşlar bazı işyerlerinin camlarını kırdı. 
     Cenazenin defnedildiği Şeyhsüleyman Mezarlığı’na DEHAP’lı Batman Belediye Başkanı Hüseyin Kalkan, Diyarbakır’ın Sur Belediye Başkanı Abdullah Demirbaş, Kayapınar Belediye Başkanı Zülküf Karatekin, Bağlar Belediye Başkanı Yurdusev Özsökmenler, İHD Genel Başkan Yardımcısı Reyhan Yalçındağ da geldi. 
     Grup, daha sonra dağıldı. 
     
</TEXT>
</DOC>
