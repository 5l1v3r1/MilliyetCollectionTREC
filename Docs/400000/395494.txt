<DOC>
<DOCNO> 395494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sonsiy22.html </URL>
<DATE> 2005/11/16/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Erdoğan'a "ulema" sorusu 
</HEADLINE>
<TEXT>

     CHP İstanbul Milletvekili Berhan Şimşek, Başbakan Recep Tayyip Erdoğan’a, "Ulema sınıfı, Türkiye’nin iç hukuk düzeninde ve yönetim yapısında söz söyleme hakkı olan bir sınıf mıdır " diye sordu. 
     Şimşek, Erdoğan’ın yanıtlaması istemiyle TBMM Başkanlığı’na sunduğu önergesinde, Erdoğan’ın Danimarka’da AİHM kararıyla ilgili yaptığı "8 yıldır üniversitelerde başörtüsü özgürlüğü insanların elinden alınıyor. Bu konuda mahkemenin söz söyleme hakkı yok. Dinin ulemasına sormak lazım. Ulema ne diyorsa o olmalıdır" şeklindeki sözlerine yer verdi. 
     "Bu konuda mahkemenin söz söyleme hakkının olmadığına inanıyorsanız, bu davanın açılmasından sonra, hükümet olarak davayla ilgili sizden yapılması istenen savunmaları neden yaptınız " sorusunu yönelten Şimşek, AK Parti hükümetleri döneminde bu davayla ilgili mahkemeye gönderilen savunmaların içeriğini öğrenmek istedi. 
     Şimşek, önergesinde şu sorulara yer verdi 
     "AİHM, iç hukuk yollarını tüketen yurttaşlarımız için başvurulabilecek bir yargı mercii değil midir Eğer öyleyse ’Bu konuda mahkemenin söz söyleme hakkı yoktur’ sözü bu gerçekle bağdaşmakta mıdır 
     Danimarka’da yaptığınız değerlendirmede, ’Bu konuyu dinin ulemasına sormak lazım’ sözünüzde bahsettiğiniz ulema sınıfı, Türkiye’de kimlerden oluşmaktadır Bu ulema sınıfı, Türkiye’nin iç hukuk düzeninde ve yönetim yapısında söz söyleme hakkı olan bir sınıf mıdır Ulema sınıfının Türkiye’de söz söyleme hakkı varsa, bu hakkı nereden almaktadır " 
     
</TEXT>
</DOC>
