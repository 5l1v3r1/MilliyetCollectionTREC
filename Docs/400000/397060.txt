<DOC>
<DOCNO> 397060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sonspo05.html </URL>
<DATE> 2005/11/22/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Yeni tartışma Fatih Terim bu işaretle ne demek istedi 
</HEADLINE>
<TEXT>

     Star ekranlarında pazar akşamı yayınlanan Telegol programında yeralan milli maç görüntüleri yeni bir tartışma başlattı 
     "Eliyle 6 numarayı işaret eden Terim, daha sonra ayağı ile yaptığı tekmeyi andırır hareketle ne dedi " Bugün çeşitli internet siteleri ve gazeteler konuyla ilgili yorumlara yer veriyor. Tartışılan görüntüler maçın 85. dakikası oynanırken yaşanıyor. Rakibin 2. golü atıp Türkiye'nin Almanya rüyasını sona erdirmesinden hemen sonra İsviçre'nin 6 numaralı formayı giyen oyuncusu Vogel Türkiye yedek kulübesine kaba bir hareket yaptı. Ve iddialara göre orta parmağını göstererek Fatih Terim ve yedek oyuncuları çileden çıkarttı. 
     İşte tartışılan televizyon görüntüleri de bundan sonrasına rastladı. Selçuk'a eliyle altı numarayı işaret eden Fatih Terim daha sonra sağ ayağını tekmeyi işaret eder gibi sallıyor. 
     Kimilerine göre bu hareket açıkça rakibe tekme atın talimatı. Kimilerine göre Terim bunu yapacak bir teknik hoca değil, sadece 6 numarayı iyi savunun diyor. 
     Şimdi Fatih Terim'in bu görüntülerle ne anlatmak istediğinin açıklaması merakla bekleniyor.... 
     İddialara bugün geniş yer veren Vatan gazetesi de şu iddiayı ortaya attı 
     "İstanbul'daki İsviçre maçından sonra muhabirlerimizden şu bilgi geldi "Fatih Hoca, 85. dakikada sahadaki futbolculara Vogel'i bitirin' emri vermiş." Kendi aramızda uzun süre tartıştık. Görüntüsü olmadan bu haberi kullanmanın yanlış olacağını, Türk Milli Takımı hocasının töhmet altında kalacağını düşündük." 
     
</TEXT>
</DOC>
