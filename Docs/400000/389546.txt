<DOC>
<DOCNO> 389546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sonsiy25.html </URL>
<DATE> 2005/10/25/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Siyaset Belgesi'nde 'soykırım' etkisi 
</HEADLINE>
<TEXT>

     Kemal Yurteri CNN TÜRK 

Milli Güvenlik Siyaset Belgesi'nde Yunanistan'ın Ege'de karasularını 12 mile çıkarmasının savaş nedeni sayılmasında Yunan parlamentosunun Türkiye aleyhinde aldığı üç soykırım kararı etkili oldu. 
     Belgede, Kıbrıs'ta adil çözüm olmadıkça Rum yönetiminin tanınmayacağı da net bir şekilde belirtildi. 
     25 sayfalık Milli Siyaset Belgesi'nin çarpıcı bölümlerinden birini Yunanistan ile ilgili bu bölüm oluşturuyor. 
     Toplantılar sırasında Yunan parlamentosunun geçmiş yıllarda Türkiye aleyhine aldığı kararlar göndeme geldi. 
     Türkiye, Yunanistan'ın karasularını 12 mile çıkarmasını şu kararlar yüzünden savaş nedeni sayacak 
     . 
     1994 tarihli Ermeni Soykırımı. 
     1996 tarihli Pontus Soykırımı. 
     1998 tarihli Küçük Asya Soykırımı . 
     Bu kararların yürürlükte olduğu ve Yunan parlamentosunun aksi karar almadığı sürece 12 milin savaş nedeni sayılması gerektiği benimsendi. 
     Tartışmalar sırasında 12 milin savaş nedeni olduğuna ilişkin TBMM kararı bulunduğu ve iki ülkenin parlementolarının karşılıklı kararlar alması halinde bu konuda yeni adımların atılabileceği belirtildi. 
     
     Kıbrıs konusunda net tavır 
     Belgede yer alan bir başka çarpıcı ifade ise Kıbrıs konusunda. Türk limanlarının Rum gemilerine açılmasına ilişkin tartışmaların sürdüğü bir dönemde, MGK Milli Siyaset Belgesinde, Kıbrıs sorunu çözülmeden Rum yönetiminin tanınmayacağı net bir dille vurgulandı. 
     Belgede "Kıbrıs'ta, kapsamlı, adil, dengeli bir çözüm bulunmalı. Türkiye'nin hayati ve stratejik çıkarları gözetilmelidir" ifadelerine yer verildi. 
     
</TEXT>
</DOC>
