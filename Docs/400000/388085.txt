<DOC>
<DOCNO> 388085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sonyas12.html </URL>
<DATE> 2005/10/19/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Zayıflamanın yararı Cinselliğin de kalitesi artar 
</HEADLINE>
<TEXT>

     REUTERS, AFP 

Kilolarını dert edip cinsellikten uzaklaşan kadınlara en iyi ilaç, zayıflık. Yüzde 10'luk bir kilo kaybı bile seks hayatını renklendirmeye yetiyor... 
     Mevcut kilonun yüzde 10'unu vermek bile cinsel yaşama doping gibi. 
     Araştırma Kuzey Amerika Obezite Çalışmaları Derneği'nin Kanada'da düzenlediği toplantıda sunuldu. ABD'li araştırmacıların 161 obez kadın üzerine yaptığı çalışmanın başında, kadınların üçte ikisi görünüşlerinden dolayı cinsel yaşamlarında sorunlar olduğunu ifade etti. Bir yıl içinde cinsel arzu sorunu yaşadıklarını söyleyen kadınların oranı yüzde 39'dan yüzde 15'e, kendini cinsel açıdan çekici bulmayan kadınların oranı ise yüzde 68'den yüzde 26'ya düştü. Eşinin yanında çıplak olmaktan utananların oranı da yüzde 63'ten, bir yıl sonra yüzde 34'e geriledi. Başlangıçta kadınların yüzde 21'i seksten zevk almadıklarından yakınırken, bir yıl sonra bu oran da yüzde 11 oldu. 
     Yine aynı toplantılardaki bir başka araştırmada, beyin emekçilerinin kilo sorununa değinildi. Kas kuvveti yerine beyin gücüyle çalışmanın obeziteyi salgın haline getiren en büyük nedenlerden biri olduğu vurgulandı. 
     
     Masada kalmayın 

     Oturarak çalışanların beyni, enerji için glikoz kullanıyor. Bir kişi 45 dakika oturarak çalıştığında topu topu 3 kalori yakıyor. Oysa bu süre içinde beyninin harcadığı glikoz yüzünden, masadan 220 kaloriye ihtiyaç duyarak kalkıyor ve atıştırmaya başlıyor. 
     
</TEXT>
</DOC>
