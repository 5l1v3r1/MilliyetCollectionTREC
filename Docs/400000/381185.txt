<DOC>
<DOCNO> 381185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sonspo05.html </URL>
<DATE> 2005/09/24/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Gerets mecburi olarak kadroda değişiklik yapacak... 
</HEADLINE>
<TEXT>

     Gerets, sakatlıklar nedeniyle Samsun’da sahaya değişik bir 11 sürecek. Forvet Necati-Ümit'ten oluşurken, arkalarında Iliç görev yapacak. 
     
     Necati Ateş müjdesi 
     Turkcell Süper Ligi’nde ilk 6 haftayı lider geçen Galatasaray, Samsunspor deplasmanında da üç puanı hedefliyor. Ancak sakatlıklar, teknik direktör Eric Gerets’i değişik arayışlara itiyor. Hakan Şükür’ün yokluğunda forveti, sakatlığı iyileşen Necati Ateş ile son haftaların formda ismi Ümit Karan ikilisine teslim edecek olan Belçikalı, hemen arkalarında ise Tromso ve Vestel Manisaspor maçlarında forma giymeyen Sasa Iliç’i soyunduracak. Savunmanın sağ kanadında da, Cihan Haspolatlı’nın sakatlığının devam etmesi halinde genç Uğur’a ilk 11 şansı doğacak. 
     
     Tromso için erken’ 
     Sarı-Kırmızılı ekibin teknik direktörü Gerets, Samsunspor maçı öncesinde oyuncularıyla bir toplantı yaparak, bu maçın hemen ardından UEFA Kupası rövanş maçında karşı karşıya gelecekleri Tromso’yü şimdilik unutmaları gerektiğini söyledi. Başarılı hoca, Önce Samsunspor’u geçelim. Sonra rakibimizi düşünecek çok vaktimiz olacak'' diyerek futbolcularını uyardı. Galatasaray teknik heyeti, pazar günkü rakiplerini, daha önce Kırmızı-Beyazlı ekibi çalıştırmış olan teknik danışman Bülent Ünder’in raporu doğrultusunda çözmeye çalışıyor. 
     
</TEXT>
</DOC>
