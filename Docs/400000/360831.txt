<DOC>
<DOCNO> 360831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sontur41.html </URL>
<DATE> 2005/07/13/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Edirne Bakımevi'nde Türk bayrakları yerde bulundu 
</HEADLINE>
<TEXT>

     Karayolları 1. Bölge Müdürlüğü’ne bağlı Edirne Bakımevi ve Muayene İstasyonu’ndaki iki direkteki Türk bayrakları, yerde bulundu. 
     Edirne Emniyet Müdürü Hanefi Avcı, AA muhabirine yaptığı açıklamada, Karayolları Bakım Evi ve Muayene İstasyonu’nda görevli bir kişinin, polisi arayarak, ana kapıların birinden bir kişinin çıktığını ve Türk bayraklarını yerde gördüğünü söylediğini bildirdi. 
     Polislerin olay yerine gittiğini ifade eden Avcı, şunları söyledi 
     "Ben de olay yerine gittim. Binanın ana girişi ve hizmet binası önündeki iki Türk bayrağını yerde bulduk. Bayraklarda herhangi bir yırtık söz konusu değil. Bayraklar indirilmiş de olabilir, ipleri eskidiği için kopmuş da olabilir. Ekiplerimiz olay yerinde incelemelerini sürdürüyor. Her iki bayrağın yere düşmesi bir tesadüf olamaz. Kesin emin değiliz. Araştırmalarımız sürüyor." Avcı, verilen eşkal üzerine bir kişinin arandığını da bildirdi. 
     
</TEXT>
</DOC>
