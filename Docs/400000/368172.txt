<DOC>
<DOCNO> 368172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/dunya/axdun02.html </URL>
<DATE> 2005/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron'un Gazze planında taviz yok 
</HEADLINE>
<TEXT>


Netanyahu'nun istifası Gazze'den çekilme planını etkilemeyecek 


İsrail Başbakanı Ariel Şaron'un, Maliye Bakanı Binyamin Netanyahu'nun istifasına rağmen 17 Ağustos'ta başlaması beklenen Gazze'den çekilme planını uygulamakta kararlı olduğu bildirildi. 
İsrailli üst düzey bir yetkili, Netanyahu'nun istifasının Şaron'un çekilme planının uygulanmasını etkilemeyeceğini ve uygulamada gecikmeye neden olmayacağını belirtti. Şaron'a yakın olduğu belirtilen yetkili ayrıca, Netanyahu'nun istifasının ekonomi üzerinde de etkisinin olmasının beklenmediğini, Netanyahu'nun yerine atanan Şaron'un yardımcısı Ehud Olmert'in aynı mali politikayı sürdüreceğini söyledi. 

Kediler unutuldu 
Çekilme planı çerçevesinde boşaltılacak olan Batı Şeria'daki Ganim yerleşim biriminde yaşayan ailelerin çoğunun şimdiden burayı terk etmesi, sokakta kalan kedileri ölümle burun buruna getirdi. İsrail Kedileri Koruma Derneği, Gazze Şeridi ve Batı Şeria'daki yerleşim birimlerinde, 1000'den fazla kedi ve köpeğin İsrail'e gönderilmemesi halinde açlıktan ve susuzluktan ölebileceği uyarısında bulundu. 


</TEXT>
</DOC>
