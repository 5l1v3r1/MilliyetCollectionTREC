<DOC>
<DOCNO> 356065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/guncel/gun16.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
H kim, Apo'nun bahçesini sordu 
</HEADLINE>
<TEXT>


GÖKÇER TAHİNCİOĞLU Ankara 

Şanlıurfa'nın Halfeti Sulh Hukuk Mahkemesi, terörist Abdullah Öcalan'ın 21.5 dönümlük fıstık bahçesinin iyi işletilip işletilmediğini denetlemek için, vasi tayin edilen avukatına k r - zarar dengesini sordu. Öcalan'ın müebbet ağır hapis cezasının kesinleşmesinin ardından, 1 yıldan fazla hapis cezası alan tüm hükümlülere yapıldığı gibi, avukatı İrfan Dündar vasi tayin edilmişti. Hükümlülerin mallarını korumakla yükümlü olan vasiyi denetleyen mahkeme, geçtiğimiz aylarda Dündar'a bir yazı gönderdi. Mahkeme, Öcalan'ın Halfeti sınırlarında 21.5 dönüm arazisi olduğunun tespit edildiğini belirterek, nasıl işletildiğini sordu. 

Mirasla geçmiş 
Dündar, miras yoluyla Öcalan'a geçen fıstık bahçesinin kardeşi Mehmet Öcalan tarafından işletildiğini belirtti. Dündar, arazinin gelir - gider durumuna ilişkin tuttuğu defteri Halfeti Asliye Hukuk Mahkemesi'ne sunacağını söyledi. 


</TEXT>
</DOC>
