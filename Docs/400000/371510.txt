<DOC>
<DOCNO> 371510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sontur08.html </URL>
<DATE> 2005/08/20/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
İzmir'de fuhuş operasyonu 
</HEADLINE>
<TEXT>

     
     İZMİR, DHA 
     
İZMİR'in Konak İlçesi'nde yapılan operasyonda, fuhuş yaptıkları iddia edilen 8 yabancı uyruklu kadın gözaltına alındı. 
     İzmir Emniyet Müdürlüğü Asayiş Şube Müdürlüğü Ahlak Büro Amirliği ekipleri, Güzelyalı Semti'nde Moldovya uyruklu 22 yaşındaki O.G. isimli kadını şüpheli hareketleri üzerine gözaltına aldı. O.G.'nin ifadesinde Rusya vatandaşı olan T.S. isimli kadının kendisini para karşılığı erkeklerle ilişkiye zorladığını ileri sürmesi üzerine polis, T.S'yi Mitatpaşa Caddesi'ndeki bir eve düzenlediği baskınla gözaltına aldı. T.S.'nin gözaltına alındığı evde, fuhuş yaptıkları iddia edilen Moldovya uyruklu 22 yaşındaki S.I., 37 yaşındaki V.C., 37 yaşındaki V.K. ve Rusya vatandaşı olan 29 yaşındaki E.Z., 25 yaşındaki T.K. ile 22 yaşındaki İ.P.'de yakalandı. 
     Gözaltına alınan yabancı uyruklu kadınların verdiği ifadeler doğrutusunda operasyonun başka şehirlere de kayabileceği belirtildi. 
     
</TEXT>
</DOC>
