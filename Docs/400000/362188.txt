<DOC>
<DOCNO> 362188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sontur47.html </URL>
<DATE> 2005/07/18/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Bunalıma giren genç babasını öldürüp cesedini sulama kanalına attı 
</HEADLINE>
<TEXT>

     Muğla’nın Ortaca İlçesi Çaylı Mahallesi’nde bunalım geçirdiği bildirilen S.K 18 , babasını av tüfeği ile öldürerek, sulama kanalına attı. 
     Alınan bilgiye göre, dün akşam Çaylı Mahallesi’ndeki evlerinde uyuyan babası Hüseyin Kılınç’ı 42 av tüfeği ile göğsüne ve başına ateş ederek öldüren S.K, evde bulunan annesi ve yakında oturan dedesini de eve kilitledi. 
     Babasının cesedini motosikletle sulama kanalına götürerek atan S.K, daha sonra eve geri döndü. 
     Dedesi ve annesi tarafından ikna edilen S.K, sabah kapıyı açtı. 
     Ailenin haber vermesi üzerine jandarma suyunu kestiği sulama kanalında cesedi aramaya başladı. Baba Hüseyin Kılınç’ın cesedi Ekşiliyurt Köyü sulama kanalında bulundu. 
     Motosiklet tamircisi Hüseyin Kılınç’ın S.K’dan başka biri askerde, diğeri 13 yaşında iki erkek çocuğu daha bulunduğu ve S.K’nın işsizlik nedeniyle bir süredir bunalımda olduğu öğrenildi. 
     Cinaeyet zanlısı S.K, jandarmaca gözaltına alındı. 
     
</TEXT>
</DOC>
