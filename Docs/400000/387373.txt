<DOC>
<DOCNO> 387373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sonspo11.html </URL>
<DATE> 2005/10/17/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Milli Basketbolcu Serkan, İspanya ligini salladı 
</HEADLINE>
<TEXT>

     
     Mehmet ÇİFTÇİ İSPANYA, DHA 
     
İSPANYA Basketbol Ligi takımlarından Tau Ceramica'da forma giyen Milli Basketbolcu Serkan Erdoğan, bu hafta 19 sayı atarak, takımının en skorer oyuncusu oldu. 
     İspanya Basketbol Ligi'nde Serkan Erdoğan'ın çıkışı devam ediyor. Milli Basketbolcu Serkan Erdoğan'ın forma giydiği Tau Ceramica, Estudientes'i kendi evinde 81-75 yendi. Karşılaşmada 19 sayı atan Serkan, takımın en skorer oyuncusu oldu. Serkan aynı zamanda 6 kez attıgı 3'lük atıştan 5'ni sayıya çevirdi. Tau'nun süper kupadan sonra lig maçında da gösterdiği performans spor otariteleri tarafından ayakta alkışlandı. Serkan daha ilk haftada karşılaşmanın en iyi oyuncusu seçilerek, haftanın karmasına girdi. 
     İspanya'da yayınlanan gazeteler de Serkan'a 5 yıldız vermeye devam ediyor. Marca Gazetesi, Estudientes'in Serkan'ın sayılarına boyun eğdiğini yazarak, El Turco Serkan basket ligine renk getirdi’ diye devam etti. As Gazetesi ise Erdoğan Estudientes'i silindir gibi ezdi’ başlığını kullandı. EITB Televizyonu da Erdoğan'dan bahsederken bu Türk takımını sırtlayıp götürecek yorumunu yaptı. 
     
</TEXT>
</DOC>
