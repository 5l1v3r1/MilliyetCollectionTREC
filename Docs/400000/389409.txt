<DOC>
<DOCNO> 389409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/yasam/yas05.html </URL>
<DATE> 2005/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Cesedi, kaçırıp öldürdüğü kızın yanında bulundu 
</HEADLINE>
<TEXT>


Elif, 15 gündür kayıp. Kardeşi A.D., Harun Yavuz'a cinayeti itiraf ettirip "Beni cesede götür" dedi. A.D. Yavuz'u orada öldürdü 

SÜHEYLA GÖZDERELİLER, NEDİM GÜLER, ERHAN ERDOĞAN Yalova DHA 

Yalova'da, 15 gün önce kaybolan Elif D. 18 ile onu kaçırıp öldürdüğü öne sürülen komşusu Harun Yavuz'un 23 cesetleri, aynı yerde bulundu. 
Fransa'da çalışan nişanlısı Barış Şen ile 15 Ekim'de evlenme hazırlığı yapan Elif D., 2 hafta önce kayboldu. Ailesi polise, daha önce kızlarını isteyen ancak olumsuz yanıt alan, aynı binada oturan Yavuz'dan şüphelendiklerini bildirdi. Elif D.'nin nerede olduğunu bilmediğini söyleyen Yavuz, çıkarıldığı mahkemece serbest bırakıldı. 

Suçunu itiraf etti 
İddiaya göre lise 2'nci sınıf öğrencisi A.D. 17 , Yavuz'u tehdit edip kardeşinin nerede olduğunu sordu. Yavuz, Elif'i iple boğarak öldürdüğünü, cesedini de Soğucak köyünde Taşocakları mevkiinde gömdüğünü söyledi. 
A.D., Yavuz'u cesedin bulunduğu yere getirdikten sonra sonra pompalı tüfekle öldürdü. Olay yerine gelen ağabey Engin D., cinayetin ardından kardeşi ile birlikte uzaklaştı. Jandarmaya suçunu itiraf eden A.D., cinayeti tek başına işlediğini söyledi. 


</TEXT>
</DOC>
