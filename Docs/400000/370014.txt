<DOC>
<DOCNO> 370014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonspo32.html </URL>
<DATE> 2005/08/15/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
A Milli Takım kadrosundan sakat olan 6 oyuncu çıkarıldı... 
</HEADLINE>
<TEXT>

     A Milli Futbol Takımı aday kadrosu, 17 Ağustos Çarşamba günü Sofya'da Bulgaristan ile yapılacak maç öncesi İstanbul'da toplandı. 
     Futbolcuların, kampın gerçekleştirildiği Polat Renaissance Oteli'ne dün akşamdan itibaren gelmeye başladıkları öğrenilirken, kadronun büyük bölümünün dün akşam otele gelerek Milli Takımlar Teknik Direktörü Fatih Terim ile yemek yedikleri bildirildi. 
     A Milli Takım'ın kamp kadrosu, İngiltere'nin Newcastle United takımında forma giyen Emre Belözoğlu'nun da öğle saatlerinde katılmasıyla tamamlandı. 
     
     6 OYUNCU KADRODAN ÇIKARILDI 

     Bulgaristan maçı öncesi toplanan A Milli Takım'da, 6 oyuncunun sakatlıkları nedeniyle kadrodan çıkartıldığı açıklandı. 
     Kampa bugün dahil olan oyunculardan Tuncay Şanlı, Necati Ateş, İbrahim Akın, Ömer Çatkıç, Halil Altıntop ve Yıldıray Baştürk, teknik direktör Fatih Terim ve sağlık heyetiyle yaptıkları görüşmenin ardından kadrodan çıkarılırlarken, bu oyuncuların tedavilerinin kulüplerinde sürdürüleceği ifade edildi. 
     
     ADAY KADRO 

     A Milli Futbol Takımı'nın Bulgaristan maçı aday kadrosunda şu oyuncular bulunuyor 
     Rüştü Reçber, Volkan Demirel, Deniz Barış, Ümit Özat, Selçuk Şahin, Serkan Balcı Fenerbahçe , Okan Buruk, Koray Avcı, İbrahim Toraman Beşiktaş , Hakan Şükür, Necati Ateş, Bülent Korkmaz, Hasan Şaş Galatasaray , Gökdeniz Karadeniz, Hüseyin Cimşir, Fatih Tekke Trabzonspor , Hamit Altıntop FC Schalke 04 , Tolga Seyhan Shakhtar Donetsk , Serhat Akın RSC Anderlecht , Emre Belözoğlu Newcastle United . 
     Milli takımda ayrıca Galatasaray'dan Ergün Penbe ile Beşiktaş'tan Tümer Metin de yarına dek kampta kalacak, ancak bu oyuncular Bulgaristan'a götürülmeyecek. 
     İlk çalışmasını bu akşam Atatürk Olimpiyat Stadı'nda yapacak olan A Milli Futbol Takımı, yarın öğle saatlerinde Bulgaristan'a gidecek. 

     
</TEXT>
</DOC>
