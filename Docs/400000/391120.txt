<DOC>
<DOCNO> 391120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sonspo04.html </URL>
<DATE> 2005/10/31/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Nihatlı Sociedad, Barça'dan 5 yedi 
</HEADLINE>
<TEXT>

     İspanya Birinci Futbol Ligi’nin 10. haftasında, Nihat Kahveci’nin forma giydiği Real Sociedad, deplasmanda FC Barcelona’ya 5-0 yenildi. 
     Sakatlığından dolayı Darko Kovaçeviç’in kadroda yer almadığı Real Sociedad’ta, Nihat tek santrfor olarak görev yaptı. Maçta 90 dakika oynayan milli futbolcu, tek başına mücadele ettiği forvet hattında etkili olamadı. 
     San Sebastian takımında Uranga da 69. dakikada kırmızı kart görerek Real Sociedad’ı 10 kişi bıraktı. Barcelona’nın gollerini 17. 
     dakikada Van Bommel, 35 ve 59. dakikalarda Brezilyalı yıldız Ronaldinho, 74. dakikada Puyol ile 85. dakikada Larsson kaydetti. Barcelona, aldığı bu galibiyetle puanını 19’a çıkarak La Liga’da 2. sıraya yükseldi. Real Sociedad ise 16 puanda kalarak 9. sıraya indi. Öte yandan, UEFA Kupası’nda 3 Kasım Perşembe günü Beşiktaş ile karşılaşacak olan FC Sevilla, deplasmanda Mallorca ile 1-1 berabere kaldı. Sevilla, ligde 16 puan ve averajla 6. sırada yer alıyor. 

     
</TEXT>
</DOC>
