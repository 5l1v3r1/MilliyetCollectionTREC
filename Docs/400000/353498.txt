<DOC>
<DOCNO> 353498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/son/sontur12.html </URL>
<DATE> 2005/06/19/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Buğday sapı diye yılanı tuttu 
</HEADLINE>
<TEXT>

     Tuncay DAĞLI DHA 

      ADANA’nın Karaisalı İlçesi’ne bağlı Akdam Köyü'nde, buğday tarlasında çalışan 21 yaşındaki Yusuf Zeytin’i yılan soktu. 
     Ailesiyle birlikte, kendilerine ait tarlada hasat ettikleri buğdayın saplarını saman yaptırmak için toplayan Yusuf Zeytin, saplar arasındaki yarım metre uzunluğundaki yılanı fark etmedi. Zehirli yılan, Yusuf Zeytin’i sol elinden soktu. Buğdayları orakla biçtiklerini söyleyen Yusuf Zeytin, buğdayın sap kısmının ayrıştırılması sırasında yılanı göremediğini belirterek, Patoz adı verilen araç, biçtiğimiz buğdayları ayrıştırdıktan sonra sap ve buğday tanelerini ayrı ayrı yerlere döküyordu. Biz de sapları toplayıp balya haline getiriyorduk. Elimi yerdeki sapların altına soktuğum anda yarım metre uzunluğundaki koyu renkli bir yılan sol elimi ısırdı. Acıyla bağırdım ve yardıma gelenlerle birlikte yılanı öldürdük. Zehirli olduğu için az daha beni öldürüyordu'' dedi. 
     Yakınları tarafından Karaisalı Devlet Hastanesi’ne götürülen Yusuf Zeytin, oradan sevkedildiği Adana Numune Hastanesi’nd tedaviye alındı. 
     
</TEXT>
</DOC>
