<DOC>
<DOCNO> 393440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonsiy12.html </URL>
<DATE> 2005/11/09/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
CHP'li Arıtman, bröveden Atatürk figürünün çıkarılmasını eleştirdi 
</HEADLINE>
<TEXT>

     CHP İzmir Milletvekili Canan Arıtman, Genelkurmay Başkanı Orgeneral Hilmi Özkök ve Kara Kuvvetleri Komutanı Orgeneral Yaşar Büyükanıt’a birer mektup göndererek, Kara Kuvvetleri Komutanlığı’nın brövesinden Atatürk figürün çıkartılmasını eleştirdi. 
     Arıtman, mektubunda, bröveden Atatürk figürünün çıkartılmasının, milletin içine sinmediğini ifade etti. 
     Türk milletinin, Atatürk’ü ilelebet gönlünde yaşatacağını, göğsünde taşıyacağını kaydeden Arıtman, milletin de ordudan, Atatürk’ü gönlünde yaşatmasını, göğsünde taşımasını beklediğini kaydetti. 
     Arıtman, mektubunda şu görüşlere yer verdi 
     "Bu millet ki ordusu için tarihi boyunca maddi ve manevi hiçbir fedakarlıktan çekinmemiştir, çekinmeyecektir. Hala her gün bu vatan uğruna evlatlarını şehit vermeye devam etmektedir. Biricik oğlunu şehit verirken, ’vatan sağ olsun’ diyen anaların-babaların hakkıdır, Başkomutan Atatürk’ün resmini askerlerin göğsünde taşımasını istemek... 
     AB yetkililerinin, ’Atatürk’ün resimlerini kaldırın’ buyruğuna karşı halkımızda yoğun bir tepki yaşanırken, her gün artan sayıda milyonlarca vatandaşımız göğsünde Atatürk rozeti takarak sokağa çıkarken, Türk Silahlı Kuvvetleri’nin göğsünden Atatürk’ü çıkartması içimizi acıtmıştır." Arıtman, yeni brövede "yanlışlık yapıldığını bunun acilen düzeltilmesi gerektiğini" kaydetti. 
     
     EMİN ÇÖLAŞAN'DAN SERT ELEŞTİRİ 

     Kara Kuvvetleri Komutanlığı'nın yeni brövesine en eleştiriyel yorum ise Hürriyet Gazetesi yazarı Emin Çölaşan'tan geldi. Çölaşan, "Atatürksüz bröve " başlıklı yazısında görüşlerini şöyle dile getirdi 
     "DÜN hemen hemen bütün gazetelerde ilginç bir haber vardı. Kara Kuvvetleri Komutanlığı tarafından çok uzun yıllardan bu yana kullanılan bröve’deki Atatürk görüntüsü kaldırılmış. Yeni brövede Atatürk yok. 
     Bu haberi dün bizim gazetenin de birinci sayfasında Kocatepe’siz Yeni Bröve’ başlığı altında okudunuz. 
     Amaç bröveyi daha çağdaş’ yapmakmış 
     Bunu yapan ve yenisinin kullanılması için emir veren kim 
     Genelkurmay Başkanı Orgeneral Hilmi Özkök 
     Nedir bröve Kara Kuvvetleri Komutanlığı’nın simgesidir. Onu KKK mensubu binlerce subay ve astsubay göğüslerinde, üniformalarının üzerinde taşır. Ayrıca büyütülmüş olarak KKK’nın bütün birimlerinde asılı durur. 
     Özkök bu değişikliği niçin yaptı Atatürk görüntüsünü Atatürk Kocatepe’de bröveden niçin kaldırdı 
     Elbette bir bildiği vardır 
     Zaman zaman böyle şeyler oluyor, bize de hayret ve ibretle izlemek düşüyor. Geçenlerde Avrupa Parlamentosu’nun bir İngiliz milletvekili de basın toplantısı düzenlemiş ve şöyle demişti 
     Devlet dairelerinden Atatürk’ün resimlerinin kaldırılması zamanı geldi. Türkiye bunu yapmalıdır.’ Şu anda devlet dairelerindeki resimler duruyor. Sıra henüz onlara gelmedi 
     Ancak Özkök Paşa bu konuda ilk adımı atmış oldu Kara Kuvvetleri Komutanlığı brövesini Atatürk’ü kaldırarak çağdaş’ yapmayı başardı 
     Çağdaşlaşma yolunda ne mutlu bize 
     Hayırlısı olsun Tebrikler, daha nice başarılar " 
     
</TEXT>
</DOC>
