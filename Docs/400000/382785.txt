<DOC>
<DOCNO> 382785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sondun11.html </URL>
<DATE> 2005/09/30/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Tayvan'da bu kez kadın milletvekilleri saç saça kavga etti 
</HEADLINE>
<TEXT>

     Levent ULUÇER DHA 

KAVGALARIYLA ünlü Tayvan Parlamentosu’nda, iktidarda bulunan Demokratik İlerleme Partisi DİP ile Milliyetçi Parti arasında kavga çıktı. Bu kez, her iki partiden kadın milletvekillerinin ’saç saça, baş başa’ kavga etmesinin nedeni, yasalaşması istenen ’özgürlükler kanunu’ oldu. Kavga sonrası DİP’li kadın milletvekili, basın mensupları eşliğinde hastaneye götürüldü. 
     Tayvan son yıllarda siyasi rejim olarak büyük değişim yaşıyor. Uzun süre iktidarda bulunan, ülkenin kurucu partisi konumundaki Milliyetçi Parti’nin iktidarı devretmesi ve özellikle son 15 yılda Çin anakarası ile katlanarak gelişen ekonomik ve toplumsal ilişkisi Tayvan adasına büyük değişiklikler getiriyor. Çin anakarasıyla birleşme yanlısı Tayvanlılar ile bağımsızlık yanlılarının tartışmaları ise uzun süre devam edecek gibi görünüyor. 
     
</TEXT>
</DOC>
