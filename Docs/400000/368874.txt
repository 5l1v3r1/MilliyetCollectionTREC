<DOC>
<DOCNO> 368874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sondun10.html </URL>
<DATE> 2005/08/11/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Irak’ta kaçırılan Türk kuyumcudan haber yok 
</HEADLINE>
<TEXT>

     Fatih KARAÇALI DHA 

IRAK’a iş bağlantıları yapmak üzere giden ve 11 gün önce kaçırıldığı iddia edilen Adanalı kuyumcu 55 yaşındaki Enver Ünvar ile arkadaşı 45 yaşındaki Feyyaz Alişan’dan henüz haber alınamadı. İncirlik Beldesi’nde kuyumculuk yapan Ünvar’ın esnaf arkadaşları, Dışişleri Bakanlığı’nın hareket geçmesini istedi. 
     İncirlik Beldesi’nde kuyumcu Enver Ünvar’ın oğlu Teyfik Eser Ünvar ve ağabeyi Orhan Ünvar’ın da katıldığı basın toplantısında İncirlik Esnafı Kalkınma Dayanışma ve Yardımlaşma Derneği Başkan Abdulkerim Estetik açaklamalarda bulundu. Estetik, İncirlik Hava Üssü’ndeki ABD’li askerlerin sayısının azalması nedeniyle bölge esnafının can güvenliği olmayan Irak gibi ülkelere giderek hayatlarını tehlikeye attığını söyledi. 
     Enver Ünvar ile Feyyaz Alişan’ın 11 gün önce kaçırıldığı bilgisinin kendilerine geldiğini belirten Estetik, Beldenin saygın esnafından olan Enver Ünvar da iş bağlantıları kurmak amacıyla gittiği Irak’ta yanındaki arkadaşı Feyyaz Alişan ile birlikte kaçırıldı. 11 günden beri haber alamadığımız arkadaşımızın serbest bırakılması için Dışişleri Bakanlığı’nın harekete geçmesini istiyoruz'' dedi. 
     Dernek Başkan Yardımcısı Ahmet Aktaş, ellerindeki stok malları tüketmek isteyen bölge esnafının her türlü riski göze aldığını, sonucunda da böyle tabloların ortaya çıktığını ifade etti. 
     Enver Ünvar’ın oğlu Teyfik Eser Ünvar ise babasının 30 Temmuz’da Türkiye’ye dönmeyi planladığını ancak 11 gün önce kaçırıldığı haberini aldıklarını söyledi. Ünvar, babasının sağ olarak Türkiye’ye getirilmesi için yetkililerden yardım istediklerini belirtti. 
     
</TEXT>
</DOC>
