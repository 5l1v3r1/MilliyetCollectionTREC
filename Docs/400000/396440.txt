<DOC>
<DOCNO> 396440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/siyaset/siy01.html </URL>
<DATE> 2005/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüzük değişiklikleri tamam 
</HEADLINE>
<TEXT>


CHP parti yönetimince hazırlanan tüzük değişiklikleri kabul edildi. Düzenleme ile olağanüstü kurultay istemi zorlaştı. İşte değişiklikler 


Parti Meclisi'nin kararı ya da kurultay üyelerinin tam sayısının beşte birinin imzası ile yapılan olağanüstü kurultay istemine noter onayı şartı getirildi. 
Muhaliflerle parti yönetimi arasında tartışma konusu olan hükme açık getirilerek, hakkında tedbir kararı alınmış üyelerin seçme ve seçilme hakkı elinden alınıyor. 
Disiplin suçlarına açıklık getirilirken, kesin, geçici çıkarma, kınama ve uyarı olmak üzere dört başlık altında toplandı. Kesin Çıkarma Cezası Gerektiren Parti Suçları arasına 'parti kayıt ve defterlerini saklamak, görevi devir sırasında bunları teslim etmemek' eklendi. Parti üye ve yöneticiler hakkında aslı olmayan söylenti çıkaranlara kınama cezası getirildi. Disiplin mekanizmasına pişmanlık maddesi eklendi. Pişmanlık bildiren üyelerin disiplin cezası hafifleyecek. Parti binalarına ve mallarına zarar vermek suç kapsamına alındı. 



</TEXT>
</DOC>
