<DOC>
<DOCNO> 387685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sonspo06.html </URL>
<DATE> 2005/10/18/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Devler Ligi'nde Münih’te dev kapışma... 
</HEADLINE>
<TEXT>

     Şampiyonlar Ligi’nde üçüncü hafta maçları bugün A, B, C ve D gruplarında yapılacak sekiz maçla start alacak. 
     Gecenin en önemli karşılaşmasında A Grubu’nun iki favorisi Bayern Münih ile Juventus kozlarını Almanya’da paylaşacak. İlk iki maçlarını kazanan Bayern ile Juve’nin Allianz Arena’daki mücadelesi nefes kesecek. Her iki ekipte de önemli bir eksik bulunmuyor. B Grubu’nun zirvesinde yer alan Arsenal, Çek Cumhuriyeti’ne konuk oluyor. İngiliz temsilcisinde sakatlığı geçen Thierry Henry kadroya alındı. Henüz galibiyeti bulunmayan Ajax, Devler Ligi’nin flaş ekibi Thun karşısına mutlak galibiyet parolasıyla çıkıyor. İlk iki maçta altı puan toplayan Barcelona, Atina’da Panathinaikos’a konuk olacak. Katalan temsilcisi bu mücadeleden de galip ayrılırsa ikinci turu büyük oranda garantileyecek. 

     
</TEXT>
</DOC>
