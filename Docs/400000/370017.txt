<DOC>
<DOCNO> 370017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonspo35.html </URL>
<DATE> 2005/08/15/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Schumacher Normalde yeni yollara çabuk alışmama güveniyorum 
</HEADLINE>
<TEXT>

     Formula 1 Dünya Şampiyonu Michael Schumacher, ilk kez İstanbul'daki İstanbul Park Pisti'nde 21 Ağustos Pazar günü ilk kez yapılacak Grand Prix'yi büyük bir heycanla beklediğini, normalde yeni yollara çok çabuk alıştığını söyledi. 
     Michael Schumacher, ''www.michael-schumacher.de'' adlı kendi internet sayfasında yayınladığı açıklamasında, Formula 1 yarışlarında verilen aranın birçok kişi için iyi olduğunu, ancak kendisinin buna gerek duymadığını ifade ederek, ''Yarışların devam etmesine seviniyorum. Normalde yeni yollara çabuk alışmama güveniyorum'' biçimindeki ifadeye yer verdi. 
     İstanbul Park Pisti'nde fazla birşey görmediğini, ancak pistin inişli çıkışlı ve uzun virajlı olduğunu bildiğini kaydeden Schumacher, ''Bu, daha şimdiden kulağa hoş geliyor'' dedi. Norveç'te bazı arkadaşlarıyla motosiklet tatili yaptığını da belirten Schumacher, bu ülkenin doğasından çok etkilendiğini de sözlerine ekledi. 
     
</TEXT>
</DOC>
