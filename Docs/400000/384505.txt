<DOC>
<DOCNO> 384505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/soneko41.html </URL>
<DATE> 2005/10/06/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Rus Rublesi, son 9 ayda yüzde 8.6 değer kazandı... 
</HEADLINE>
<TEXT>

     Petrol fiyatlarındaki artış, Suudi Arabistan'dan sonra dünyanın en büyük petrol üreticisi olan Rus para birimi rubleyi güçlendirmeye devam ediyor. 
     Rus haber ajansları, rublenin dolar ve avro karşısında son birkaç hafta içinde gerileme göstermesine rağmen 1 Ocak-1 Eylül döneminde yabancı para birimleri karşısında ortalama yüzde 8.6 oranında değer kazandığını duyurdular. 
     Ruble, söz konusu dönem içinde dolara karşı yüzde 3, avroya karşı da yüzde 14.4 oranında değer kazandı. 
     Genel artışı 2004 yılında yüzde 4.7 olan ruble, geçen yıl dolara karşı yüzde 14 avroya karşı da yüzde 6 oranında değer kazanmıştı. 
     Rublenin değerlenmesi, özellikle maaşların dolar üzerinden ödendiği yabancı şirketlerde önlenemeyen ücret artışlarını da beraberinde getiriyor. 
     
</TEXT>
</DOC>
