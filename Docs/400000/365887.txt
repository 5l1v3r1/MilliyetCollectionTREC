<DOC>
<DOCNO> 365887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/sonspo11.html </URL>
<DATE> 2005/07/31/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Cumhuriyet Kupası'nda Kayseri Erciyesspor üçüncü oldu 
</HEADLINE>
<TEXT>

     Sivasspor Kulübü'nün, sahasındaki yenileme çalışmaları nedeniyle bu yıl İstanbul'da düzenlediği Geleneksel Cumhuriyet Kupası Futbol Turnuvası'nda, Orduspor'u 5-2 yenen Kayseri Erciyespor, 3. oldu. 
     40. dakikada sol kanatta hareketlenen Mutlu'nun pasında ceza alanı içinde topa gelişine vuran Burak, meşin yuvarlağı filelere göndererek Kayseri Erciyesspor'u 1-0 öne geçirdi. 
     43. dakikada soldan Bülent'in pasıyla ceza alanında topla buluşan Serkan, topu kontrol ettikten sonra sert bir vuruşla meşin yuvarlağı kalecinin üstünden filelere gönderdi 1-1. 
     61. dakikada Mehmet'in sağdan ceza alanı içine gönderdiği topla buluşan Mutlu, sert bir vuruşla topu kalecinin yanından filelere bıraktı 2-1. 
     68. dakikada ceza alanının önünde sağda hareketlenen Serkan, ters tarafta uygun durumdaki Murat'ın önüne çıkardı. Öne çıkan kaleciyi de geçen topla buluşan Murat, boş kaleye topu göndererek skoru eşitledi 2-2. 
     71. dakikada Timuçin, sağ kanattan getirdiği topla ceza alanına girerek, topu penaltı noktasındaki Cenk'e doğru çıkardı. Cenk'in savunmanın arasından vurduğu top, filelere gitti 3-2. 
     77. dakikada ceza alanının dışından kazanılan bir faul atışında endirekt vuruş kullanan Cenk, sert bir şutla topu rakip filelere göndererek takımını 4-2'lik galibiyete ulaştırdı. 
     83. dakikada Burak'ın ceza alanı girişinde kaleye sert şutunda, Orçun'un ellerinden dönen topla solda Timuçin buluştu. Bu futbolcunun ters köşeye ortasında gerilerden gelen Cesar, güzel bir kafa vuruşuyla meşin yuvarlağı filelere göndererek, maçın sonucunu belirledi 5-2 
     Karşılaşmanın ardından düzenlenen törende Sivasspor Kulübü Başkanı Mecnun Otyakmaz, Kayseri Erciyesspor'a üçüncülük, Orduspor'a da dördüncülük kupasını verdi. 
     
     
Stat BJK İnönü Hakemler Deniz Ateş Bitnel xx, Ali Volkan Yalçın xx, Muzaffer Urlu xx Kayseri Erciyesspor Fadhel xx, Murat x Dk. 46 Cesar xxx , Aydın xx, Mamadou xx Dk. 46 Cem x , İlkem xx Dk. 59 Ömer Ateş x , Mutlu xx, Mehmet xx, Emre x Dk. 46 Ömer Közen xx , Timuçin xx, Burak xx, Burhan x Dk. Cenk xxx Orduspor Oğuz xx Dk. 46 Orçun x , Kasım x, Gökhan Kolomaç x, Gökhan Günay x Dk. 60 Özcan x , Bülent x Dk. 46 Mutlu x , Ramazan xx, Volkan Başyurt xx, Selçuk x Dk. 46 Gökhan Gündüz x , Şenol xx Dk. 64 Murat xx , İlhan x, Serkan xxx Goller Dk. 40 Burak, Dk. 43 Serkan, Dk. 61 Mutlu, Dk. 68 Murat, Dk. 71 ve 77 Cenk, Dk. 83 Cesar Sarı Kartlar Dk. 20 Emre, Dk. 24 Mehmet, Dk. 80 Ömer Közen Kayseri Erciyesspor , Dk. 77 Gökhan Gündüz Orduspor 
     
</TEXT>
</DOC>
