<DOC>
<DOCNO> 377120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sontur12.html </URL>
<DATE> 2005/09/09/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Diş Doktoru kadına saldıran 2 zanlı Zevk olsun diye yaptık 
</HEADLINE>
<TEXT>

     
     Vakkas AKSU- Hilmi YAŞA İSTANBUL, DHA 
     
ÜMRANİYE'de, müşteri kılığında girdikleri muayenehanede diş doktorunu gasp etmek isteyen 2 saldırgan, doktorun ifadeleri doğrultusunda yakalandı. Kadın doktoru yaklaşık 30 yerinden bıçakla yaralayan zanlılar, Zevk için yaptık’ dediler. 
     Ümraniye Yeni Çamlıca Mahallesi Acarlar Sitesi A Blok'ta, diş doktoru 48 yaşındaki Gülhanım Durmuş'a ait muayenehaneye gelen 2 gaspçı, Durmuş'tan parasını vermesini istedi. Parayı alamayan saldırganlar, doktor Durmuş’a bıçakla saldırdı. Vücudunda, 30'un üzerinde kesik bulunan Durmuş, Göztepe Eğitim ve Araştırma Hastanesi'ne kaldırıldı. Hayati tehlikeyi atlattığı bildirilen Durmuş'un yoğun bakımda tedavisinin devam ettiği öğrenildi. Aynı binada oturan Sabahat İleri, Kapıyı açtı. Kurtarın beni diye bağırıyordu. O sırada yere düştü. Her tarafı kesilmişti. Her taraf kan olmuştu. Ambulansa ve polise haber verdik'' dedi. 
     Aynı binanın 2'inci katında oturan Gülhanım Durmuş'un yeğeni Murat Koraltürk, gittiğinde halam kanlar içindeydi. Kendi kendisini tedavi etmeye çalışıyordu'' dedi. 
     Dişhekimi Durmuş, polise verdiği ilk ifadesinde saldırganlardan birini tanıdığını söyledi ve eşgalini verdi. Polis düzenlediği operasyonla E.O. ve T.S. kıskıvrak yakalandı. Yakalanan zanlılar, sorgulanmak üzere Emniyet'e götürüldü. Karakola getirilişleri sırasında gazetecilerin Niçin yaptınız ’ sorusu üzerine zanlılardan biri, Zevk olsun diye yaptık’ şeklinde yanıt verdi. Yakalanan zanlıların sorgusu sürüyor. 
     
</TEXT>
</DOC>
