<DOC>
<DOCNO> 389669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/guncel/gun04.html </URL>
<DATE> 2005/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İftar sofrasında dinler diyaloğu 
</HEADLINE>
<TEXT>


Prof. Davut Aydüz, 'medeniyetler arası diyaloğun küçük bir provası' olarak nitelendirdiği gayrimüslimlerle iftar sofralarının çok faydalı olduğunu söyledi 

Mehmet Gündem 

Son yıllarda iftar sofralarını paylaşır oldu Müslüman, Hıristiyan, Musevi din adamları. Bazı kesimlerce "Onların ne işi var mübarek iftar soframızda" diye yadırganan bu sofralar, toplumun çoğunluğu tarafından birlikte yaşama iradesinin bir göstergesi olarak algılanıyor, takdir görüyor. 10-15 yıl önce Müslüman sofrasına davetle başlayan bu süreç, Musevilerin, Hıristiyanların kendi sofralarında Müslümanları iftara davet etmesiyle gelişti, renklendi ve hızla bir yaşam diyaloğuna dönüştü. Artık ulusal ve uluslararası, her alanda diyalog daha çok istenen bir değer haline geldi. 
Sakarya Üniversitesi Öğretim Üyesi Prof. Dr. Davut Aydüz ile dinler arası diyaloğu konuştuk. 

Medeniyetler arası diyalog arzulanan bir durum. Bunun gerçekleşmesinde dinler arası diyaloğun etkisi nedir 
Dini alanda diyalog farklı din mensuplarının insanlığın ortak sorunlarına birlikte çözüm aramaları demektir. Bugünün dünyasında kişiler, toplumlar, uygarlıklar arası diyalog kaçınılmazdır. Semavi dinlerin temsilcilerini buluşturan iftar sofraları da bu diyaloğun küçük bir provası gibidir. 

Ramazan ayı 'diyalog' sürecine ivme kazandırıyor mu 
Evet. Bu gibi vesilelerle sosyal ilişkilerin sıklaştığı günümüzde, insanlık dışı acıların tekrar tekrar yaşanmaması ve dünya barışının sağlanması için, manevi liderlerin aralarındaki dini farklılıkları ve sorunları gündeme getirmeden ve kavga konusu yapmadan, karşılıklı görüşme ve anlayışlarla çalışmaları tabii bir davranıştır. Eğer dinler iyiliği, güzel ahlakı, huzuru, adaleti tavsiye ediyorlarsa, aynı gayede bir araya gelip güç birliği yapmalarından, sorunlarına birlikte çözüm yolları aramalarından daha tabii ne olabilir 

Din adına ortaya konan bu hoşgörülü tablo tarihten de besleniyor. 
Osmanlı'yı çokuluslu devletler bir tecrübe kaynağı olarak görüyorlar. Osmanlı, Doğu Roma gibi bir devletin v risi olarak yönetiminde çok farklı milletleri ve dinleri bir araya getirmişti. Devletin uzun bir ömre sahip olmasında Türk ve Müslüman olmayan bu nüfusun etkisi büyüktür. 

Gayrimüslimlerin haklarını koruma bir hukuk haline mi getirilmiş. 
Evet. Bir örnek verelim Fatih Sultan Mehmet, 1453'te İstanbul'a girip Ayasofya'ya kadar gelir. Ayin yapmakta olan halk dehşete kapılır... Fatih, rahibe, "evlerine dönmelerini herkesin can, mal ve namusunun emniyet altına alındığını iş ve sanatlarına devam etmelerini" söylemesini emreder. 
Patriklik makamının boş olduğunu görünce, " detlerinize göre seçimizini yapın" der. Seçimden sonra patriği yemeğe davet eder, onu karşılamaya -bir iltifat olarak- yaşlı vezirlerini gönderir. Kendisi de yerinden kalkarak on adım ilerleyip patriğin elinden tutar ve yanına oturtur. 
Uzun sohbetten sonra, dini idare ve mezhep işlerinde ona haklar takdim eder. "Milletbaşı" unvanını da vererek onu, bütün dindaşlarının meseleleri üzerinde yetkili kılar. Giderken de sarayın kapısına kadar uğurlar. 

Bugün gayrimüslimler Müslümanları kendi sofralarında oruç açmaya davet ediyorlar, onlar da Müslümanların iftar sofralarına oturuyorlar, birbirlerinin dini günlerini kutluyorlar. 
Bunun dinen hiçbir bir mahzuru yoktur. Tam aksine faydalıdır. Elbette taraflar birbirlerini hassasiyetlerine saygı göstererek bu diyaloğu sürdürürler. 

Asırlardır bu toplumda, aynı kültürel ve sosyal çevrede yaşayan gayrimüslimler de birer "Kültür Müslümanı" olarak adlandırılabilir mi 
Osmanlı'nın hoşgörüsü neticesinde asırlardır her dinden insan bizim toplumumuzda serbest ve huzurlu bir şekilde yaşamışlardır. Dolayısıyla gayrimüslimler bizim dinimizden, örf ve detlerimizden çok şeyler öğrenmişlerdir. 
Bunlardan bazıları kendilerini veya başkaları onları "Kültür Müslümanı" olarak tanımlıyorlarsa dinen bunda bir sakınca yoktur. Çünkü bu onların "Müslüman olduğu" anlamına gelmez. 
Aynen bunun gibi bu toplumda yaşayan, ateist olduğu halde o kültürü benimseyen insanlar da var. Onlara da "Kültür Müslümanı" demek mümkündür. Hatta o kültüre v kıf bazı ateistler kendilerini "Ben bir kültür Müslümanıyım" diye tanımlıyorlar. 



</TEXT>
</DOC>
