<DOC>
<DOCNO> 377801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonspo09.html </URL>
<DATE> 2005/09/12/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
İşte ilk maçında Heinz'ın karnesi... 
</HEADLINE>
<TEXT>

     Galatasaray’ın transfer gündemine birçok isim girmişti. Kily Gonzales, Pires ve dahası... Ancak en sonunda M’Gladbach’ın Çek yıldızı Marek Heinz ile anlaşma yapan Sarı-Kırmızılılar için dün şov günüydü. Milli Takım kampından döner dönmez soluğu Florya’da alan 28 yaşındaki futbolcu, dün ilk kez yeni formasını giydi. Teknik direktör Gerets’in ilk onbirde sahaya sürdüğü Heinz, sol kanatta, Altan’ın yerine forma giydi. 
     
     74’te Altan girdi 
     Sivasspor maçında forma giyen Heinz’a taraftarlar da büyük ilgi gösterdi. Maçtan önce takım arkadaşlarıyla birlikte ısınmak için sahaya çıkan Heinz, taraftarların çağrısına alkışlarla karşılık verdi. Oyunda kaldığı 74 dakika boyunca iyi işler yapan ve sol kanatta etkili bir futbol sergileyen Heinz, sert şutları ve isabetli ortalarıyla beğeni topladı. Duran topları kullanan Sarı-Kırmızılı oyuncu 74’te yerini Altan’a bıraktı. 
     
     Heinz ne yaptı 
     İsabetli pas 11. 
     İsabetsiz pas 4. 
     Şut 9. 
     İsabetli şut 5. 
     Yapılan faul 1. 
     Yaptığı faul 1. 
     Ofsayt -. 
     Korner 1. 
     Asist -. 
     Gol -. 
     Sarı kart -. 
     Kırmızı kart -. 
     Top kaybı 5. 
     Top çalma -. 
     Oynadığı süre 74. 
     
</TEXT>
</DOC>
