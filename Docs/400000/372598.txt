<DOC>
<DOCNO> 372598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sontur48.html </URL>
<DATE> 2005/08/24/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Yurt ve kredi başvuru sonuçları açıklandı 
</HEADLINE>
<TEXT>

     YURTKUR'a bağlı yurtlarda kalmak için başvuruda bulunan ve halen bir yüksek öğrenim kurumuna devam eden ara sınıf öğrencilerinin başvuru sonuçları ilan edildi. 
     YURTKUR Genel Müdürü Hasan Albayrak'ın yaptığı yazılı açıklamaya göre, 2005-2006 öğretim yılında halen bir yüksek öğrenim kurumuna devam eden ve kuruma bağlı yurtlarda kalmak üzere başvuruda bulunan ara sınıf öğrencilerinin başvuru sonuçları, bugünden itibaren YURTKUR'un www.kyk.gov.tr adresinden öğrenilebilecek. 
     
     KATKI PAYLARINI ÖDEMEDEN KAYIT 
     YURTKUR Genel Müdürü Hasan Albayrak, 2005-2006 öğretim yılında yüksek öğrenim kurumlarından birine ilk defa girmeye hak kazanan ve katkı kredisi almak üzere başvuruda bulunan öğrencilerin, birinci taksit katkı paylarını ödemeden kayıt yaptırabileceklerini de açıkladı. 
     Açıklamada, ikinci öğretim öğrencilerinin ise kapsam dışı oldukları bildirildi. 
     Hasan Albayrak, konuya ilişkin Bakanlar Kurulu kararının 15 Ağustos 2005 tarihinde Resmi Gazete'de yayımlandığını anımsatarak, kararda kurumca yapılan değerlendirme sonucunda katkı kredisi almaya hak kazanamayan öğrencilerin, katkı paylarının tamamını ikinci taksitle birlikte ödeyeceğinin belirtildiğini kaydetti. 
     Açıklamaya göre, YURTKUR'a katkı kredisi almak için başvuruda bulunan öğrencilere ait bilgiler de öğretim kurumlarınca kullanılmak üzere kurumun internet adresinde yer alıyor. 
     
</TEXT>
</DOC>
