<DOC>
<DOCNO> 367726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/guncel/axgun01.html </URL>
<DATE> 2005/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Silivrililer mahk m yakınını görmeyecek 
</HEADLINE>
<TEXT>


Yapımına başlanan cezaevine halkın karşı çıkması üzerine, hükümlü yakınlarının ilçeye uğramaması için 'yol' formülü, cezaevi imajına baskın çıkmak için de projeler geliştirildi 

Şenol Demirci - İstanbul Milliyet gökyüzünde - MURAT ÖZTÜRK 

Adalet Bakanlığı'nca İstanbul'un tatil merkezlerinden Silivri'de yapımına başlanan 5 bin kişilik cezaeviyle anılmak istemeyen bölge halkı, mücadele başlattı. Silivri Belediyesi, tutuklu ve hükümlü yakınlarının ilçeye uğramadan cezaevine gelip gitmesi için yeni bir "yol" formülü geliştirdi. Ayrıca cezaevi imajına baskın çıkmak için de çeşitli projeler hazırladı. 
Cezaevi inşaatının hızla ilerlediğini belirten Silivri Belediye Başkanı Hüseyin Turan, "Proje açıklandığında da karşıydık, şimdi de karşıyız. Ama bu karşı çıkma bir işe yaramadı. Halk, suçlu çevresinin ilçeye girmesinden büyük endişe duyduğunu bize sık sık iletti. Oturduk, düşündük 'Ne yapabiliriz ' dedik. Biz de bunların ilçeye girmemesinin doğru olacağı sonucuna vardık" dedi. 
Bu nedenle bazı araştırmalar yaptıklarını kaydeden Turan, şunları söyledi 
"Çareyi şöyle bulduk Suçlu yakınları cezaevine, TEM 0-2 bağlantılı özel bir yoldan gidecek ve yine aynı yolu kullanarak geri dönecek. Bu çözümümüzü planlara da işledik. Yani, mahk m ziyaretçileri TEM'den gelip yine TEM'den geri dönecek. Silivri'yle hiçbir şekilde ilişkileri olmayacak. Cezaevinin Silivri ekonomisine katkısını da kimsenin umursadığı yok." 

Cezaevi soyutlandı 
"Planlarda cezaevinin etrafını yeşil bir bantla ayırarak, civar arazilerle bağlantısını kestik" diye konuşan Turan, şöyle konuştu 
"Ayrıca cezaevinin giriş ve çıkışını TEM otoyolu istikametinden vermek suretiyle şehirle direkt bağlantısı da kesildi. Cezaevini, Silivri ismiyle olumsuz olarak anılmaması için vizyon projeleri hazırladık. Silivri'ye yeni bir kültür merkezi ve hipodrom yapacağız. Marmara Denizi'nde taşımacılık için Ro-Ro seferleri düzenleyeceğiz. Ayrıca, bir de sağlık köyü projemiz var. Cezaevi bitmeden bunları gerçekleştirerek, cezaevi imajını baskın olmaktan çıkaracağız." 
Bu arada ilçenin çeşitli bölgelerinde satışa yönelik hareketllik ve fiyat artışı yaşanırken, cezaevinin çevresinde durgunluk olduğuna dikkat çekildi. 

Rakamlarla Silivri Cezaevi 
Büyük bir kent gibi 

Cezaevi kompleksi L tipi 8 adet kapalı cezaevi, personel lojmanları, cami, alışveriş merkezleri, kreş, adliye binası, jandarma komutanlığı, arıtma tesislerinden oluşacak. 5 bin tutuklu ve hükümlüye ev sahipliği yapacak cezaevi, 5 yılda bitirilecek. Maliyeti yaklaşık 100 milyon YTL. Cezaevinin kapladığı alan 437 bin metrakare. Toplam arsa alanı ise 744 bin 768 metrekare. 

</TEXT>
</DOC>
