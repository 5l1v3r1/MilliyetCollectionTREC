<DOC>
<DOCNO> 356766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sontur37.html </URL>
<DATE> 2005/06/29/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Spreyle bayılttıkları belediye başkanını soydular 
</HEADLINE>
<TEXT>

     Mersin’in merkeze bağlı Çiftlikköy Beldesi Belediye Başkanı Bünyamin Yalınayaklı’nın evine giren hırsızlar, bayıltıcı sprey sıkarak, tabanca ve parasını alıp makam aracıyla kaçtılar. 
     Belediye Başkanı Bünyamin Yalınayaklı, AA muhabirine yaptığı açıklamada, dün gece, beldenin Merkez Mahallesi’ndeki evinde, uyumak için odasına çekildiği sırada 3 kişinin balkon kapısından içeri girerek kendisini sprey sıkarak etkisiz hale getirdiklerini söyledi. 
     Sabah kendine güçlükle geldiğini ve olayı hemen polise bildirdiğini anlatan Yalınayaklı, şunları kaydetti 
     "Başucumda bulunan, içinde ruhsatlı tabancam, 500 avro, 300 YTL, 200 dolar ile kredi kartları ve çeşitli evrakın olduğu çantayı 
     almışlar. Bu arada, şoförün evimin önüne bıraktığı makam aracımı da çalmışlar. Araç, bulundu. Hırsızların da en kısa sürede yakalanacaklarına inanıyorum. İlk kez böyle bir olayla karşılaştım. Canıma kastetmedikleri için mutluyum." Olay yeri inceleme ekiplerince yapılan çalışmalarda, 3 kişinin ayak izlerinin belirlendiği ve olayla ilgili soruşturmanın sürdürüldüğü kaydedildi. 
     
</TEXT>
</DOC>
