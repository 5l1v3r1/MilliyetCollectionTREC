<DOC>
<DOCNO> 360324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sondun01.html </URL>
<DATE> 2005/07/12/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Dışişleri Bakanı Gül, Londra'da yaralanan öğrenciyi ziyaret etti... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, özel bir ziyaret için geldiği Londra’da geçen perşembe günü düzenlenen bombalı saldırılarda yaralanan 26 yaşındaki Okan Burak’ı hastanede ziyaret etti. 
     İngiltere’ye özel bir uçakla gelen Dışişleri Bakanı Gül, yerel saatle 21.30 civarında Londra’nın White Chapel semtindeki Royal London hastanesine geldi. 
     Bakan Gül ve beraberindekiler, kısa bir süre Okan Burak’ı odasında ziyaret ettikten sonra hastaneden ayrıldı. 
     Dışişleri Bakanı Gül, yarın sabah ünlü finans kuruluşu Meryll Lynch’de yabancı yatırımcılarla kahvaltıda biraraya gelecek. 
     Daha sonra bir basın toplantısı düzenleyecek olan Gül, Exeter Üniversitesi’nde de fahri doktora unvanı alacak. 
     
</TEXT>
</DOC>
