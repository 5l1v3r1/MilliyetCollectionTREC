<DOC>
<DOCNO> 391466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sonspo07.html </URL>
<DATE> 2005/11/01/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Bu gece Nobre’nin gecesi 
</HEADLINE>
<TEXT>

     İlk Schalke maçında iki net pozisyonu kullanamayan, gol kaçırma rekoru kıran Nobre, bugünkü karşılaşma öncesi oldukça iddialı. 
     Özellikle Şükrü Saracoğlu Stadı’nda attığı gollerle taraftarı coşturan ancak son maçlarda bir durgunluk içine giren Marcio Nobre’den iddialı sözler. Kadıköy’de oynanan Schalke maçının ilk yarısında skor 1-0’ken yüzde yüzlük iki fırsatı harcayan, Gaziantepspor ile oynanan son karşılaşmada net fırsatları kaçıran Brezilyalı futbolcu, görev verilmesi durumunda bugünkü mücadelede kendisini affettireceğini söyledi. Teknik direktör Daum’dan ilk 11’de görev bekleyen Nobre, Kendime güveniyorum. Bu maçta görev yaparsam, daha önceki müsabakalardaki gibi olmayacağını garanti ederim. Bu kez affetmez ve kesinlikle golümü yazarım'' iddiasında bulundu. 

FANATİK 
     
</TEXT>
</DOC>
