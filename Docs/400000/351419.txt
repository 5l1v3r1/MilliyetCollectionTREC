<DOC>
<DOCNO> 351419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/yazar/akyol.html </URL>
<DATE> 2005/06/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Maganda ve şiir 
</HEADLINE>
<TEXT>


'MAGANDA' hemen her gün karşılaştığımız bir kelime. Kaba, görgüsüz ama paralı tipler için kullanılıyor. 
Yeni bir 'vaka' olduğu için, mesela Türk Dil Kurumu'nun 1988 basımı "Türkçe Sözlük"ünde yok... "Büyük Türkçe Sözlük"ün yazarı Mehmet Doğan'a sordum, "maganda"yı sözlüğünün yeni baskısına ilave etmek üzere bilgisayarına kaydetmiş. 
Şimdi, bu yeniyetme, "görgüsüz, kaba, paralı adam" mesela Yahya Kemal'i, Ahmet Haşim'i, Cahit Sıtkı'yı veya Orhan Veli'yi okur mu O seviyelerde bir şiir zevkine yükselmiş olabilir mi 
Ama en iyi 'marka'lardan giyinir, en lüks arabalardan inmez, eminim evi çok zevksiz ama çok pahalı döşenmiştir. 
Ekonomik olarak sınıf atlamış, ama henüz "kültürlü" olamamış, ekonomide hızlı, kültürde "gecikmiş" yani... 
Balzac Fransa'sının, Dickens İngiltere'sinin bir asır önce geçtiği bu aşamadan biz şimdilerde geçiyoruz. 
Pazar günü Ahmet Haşim'in şiirlerini okurken aklıma bunlar geldi. 

ADAM Yayınları bir süredir "Şiir Klasikleri" adıyla çok güzel kitaplar yayımlıyor. Bu diziden, Ahmet Haşim'in en güzel şiirlerini Cevat Çapan "Savrulmada Gül" adlı kitapta toplamış. Nefis ciltli, çok güzel bir kitap. 
Çapan, kitabın önsözünde diyor ki 
"İnsanlığın on dokuzuncu yüzyılın ortalarında yaşamaya başladığı köklü değişimleri ve bunun yarattığı sarsıntıların sanat ve edebiyata nasıl yansıdığını ilk keşfeden şairlerimiz Yahya Kemal ve Ahmet Haşim olmuştur." 
Onun içindir ki, mesela Ahmet Haşim, bizim evlerimize, pencerelerimize, dağlarımıza, ağaçlarımıza, havuzlarımıza, çiçeklerimize, ayımıza, güneşimize yepyeni bir gözle, "sembolizm" gözüyle baktı, bize yepyeni renkler, semboller, duygular, zevkler kazandırdı. 
Haşim'in sembolizmiyle bakınca, güne veda eden güneş, ufukta "kan rengi" bir süvaridir artık 
Şu bakır zirvelerin ardından 
Bir süvari geliyor, kan rengi 
Başlıyor şimdi mel l akşamda 
Son ışıklarla bulutlar cengi... 

AHMET Haşim, dili itibariyle bugünkü nesillere epey ağır gelir ama biraz edebiyat kültürüne ve zevkine sahip olunca, Haşim'in birçok şiirini okumak, zevk almak, şiirdeki musiki ve resimle tanışmak hiç de zor değildir. Kültür önemli ise bu kadar çabaya değmez mi 
Kültür, bir geleneğin içinde doğmak kadar, özel bir çabayı da gerektirir. 
Kültür, sembolizm, şiir... İşte 
Zannetme ki güldür ne de l le 
teş doludur, tutma yanarsın 
Karşında şu gülg n piyale 

İçmişti Fuzuli bu alevden 
Düşmüştü bu iks r ile Mecn n 
Şi'rin sana anlattığı h le 

Şiir okumak, şiirde işlenmiş, incelmiş duygularla tanışmak, şiirde musikiyi ve resmi bulmak... Hele de o muazzam, o muhteşem "edebiyat kültürü" ile tanışmak, oradan romana, nesre, felsefeye, tarihe, bilime açılmak... Tarih boyunca, "medeniyet" dediğimiz asıl bu işte... 
Okumuşlardan bile birçok kimse medeniyetin derinine dalmadan, parıltılı gardırobuna sevda getirmiştir. "Maganda"nın lüks markalı, pahalı arabalı kültürsüzlüğü şaşırtıcı değil ama rahatsız edici... 
Bir gün, onların kendileri değilse bile, çocukları mutlaka "kültür"e ihtiyaç duyacaklar, sahip de olacaklar... Kolay değil... 
Ağır ağır çıkacaksın bu merdivenlerden 
Eteklerinde güneş rengi bir yığın yaprak... 



</TEXT>
</DOC>
