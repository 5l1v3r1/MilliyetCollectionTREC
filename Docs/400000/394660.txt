<DOC>
<DOCNO> 394660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/spor/spo07.html </URL>
<DATE> 2005/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çılgın Türk Memo 
</HEADLINE>
<TEXT>



NBA'de sezona fırtına gibi giren ve oynadığı her maçta performansını daha da yükselterek harikalar yaratan milli pivotumuz Mehmet Okur, Chicago Bulls maçında yeni bir rekora imza attı. 
Takımı Utah Jazz'ın rakip sahada 103 - 98 kaybettiği karşılaşmada 33 sayı, 17 ribaundla double double yapan Memo, kariyer rekorunu kırarken, en skorer oyuncu olarak da maça damgasını vurdu. Charlotte Bobcats maçında, 27 sayılık kariyer rekorunu 31 sayıya yükselten Okur, Chicago karşısındaki 33 sayılık performansıyla rekorunu bu sezon ikinci kez geliştirdi. Milli oyuncumuz, 11 15 iki sayı, 1 4 üç sayı, 8 11 serbest atış, 6'sı hücum 17 ribaund, 4 asist, 1 top çalma, 4 top kaybı ve 1 blokla maçı tamamladı. Memo'nun takım arkadaşı Rus Andrei Kirilenko ise ikinci periyotta ciddi şekilde sakatlanarak oyundan alındı. 
Memo bu sezonki dördüncü double - double'ına imza atarken, toplam 158 sayı ve maç başına 22,5 ortalama ile sayı krallığında da pivotlar pozisyonunda liderliğini sürdürdü. 

Diğer sonuçlar 
Atlanta - Memphis 84 - 85 
Washington - San Antonio 110 - 95 
Miami - Charlotte 108 - 99 
New Orleans - Dallas 103 - 109 
New Jersey - Houston 91 - 99 
Milwaukee - Indiana 103 - 102 
Phoenix - Golden State 101 - 86 


</TEXT>
</DOC>
