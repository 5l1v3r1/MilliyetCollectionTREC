<DOC>
<DOCNO> 369428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/siyaset/asiy.html </URL>
<DATE> 2005/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tek devlet tek millet tek bayrak' 
</HEADLINE>
<TEXT>


Erdoğan esas olarak şu mesajları verdi Geçmişte ayrımcılık yapıldı. Kürt sorunu tek bayrakla çözülecek. Demokratik sürecin geri dönüşüne izin verilmeyecek 

ABDULLAH KARAKUŞ, NAMIK DURUKAN Diyarbakır 


Başbakan Recep Tayyip Erdoğan, günlerdir beklenen Diyarbakır konuşmasında, Türkiye'nin, geçmişte yapılan hatalarla yüzleşecek kadar büyük bir ülke olduğunu belirtti ve "Kürt sorununun tek devlet, tek millet, tek bayrak" ilkesiyle çözüleceğini vurguladı. 
Diyarbakır'daki mesajlarını toplu konutların teslim töreninde yaptığı konuşmada veren Erdoğan, "AKP iktidarı, geçmişte maalesef yapılan ayrımcılığı hem bölgesel, hem de etnik açıdan kaldırdı" dedi. "Türkiye ne kadar Ankara, İstanbul, Konya, Samsun, Erzurum ise, o kadar da Diyarbakır'dır" diyen Erdoğan şu görüşleri dile getirdi 
BÜYÜK DEVLET YÜZLEŞİR Hataları yok saymak büyük devletlere yakışmaz. Büyük devlet, güçlü millet kendisi ile yüzleşerek, hatalarını ve günahlarını masaya yatırarak geleceğe yürüme güvenine sahiptir. Ben bir şiir okudum diye cezaevinde yattığım günlerde milletime, 'Asla ve asla devletime kızgın ve küskün değilim. Bu devlet, bu bayrak, bu vatan hepimizindir. Bir gün gelir bu hatalar düzelir' demiştim. KÜRT SORUNU HEPİMİZİN Geçmişteki siyasi ve idari hatalar her toplum kesimine yapılmıştır. İlla her soruna bir ad koymak da gerekmez. Ama illa koyalım diyorsanız, 'Kürt sorunu' bu milletin bir parçasının değil, hepsinin sorunudur. Bütün sorunlar Kürt, Türk, Çerkes, Laz, TC vatandaşlarının ortak sorunudur. 'Kürt sorunu ne olacak ' diyenlere diyorum ki, herkesten önce benim sorunumdur. ÇÖZECEĞİZ Hangi sorun varsa, çözümü için adres biziz. Tek devlet, tek millet ve tek bayrak prensibi içinde Kürt sorunu da, başka sorunlar da gözbebeğimiz Cumhuriyetimizin daha çok demokrasi üretmesiyle çözülecektir. Sorunları bu ülkeyi kuranların bize miras bıraktığı temel prensipler cumhuriyet ilkesi, Anayasal düzen dahilinde, daha çok demokrasi, daha çok vatandaşlık hukuku ve daha çok refahla çözeceğiz. YÜZLEŞMEYE HAZIRIZ Her sorunla yüzleşmeye hazırız. Ancak bunları bahane ederek, terör ve şiddet ortamı oluşturmaya çalışanların da topyek n sarsılmaz bir iradeyle karşısındayız. Devletimize, bayrağımıza ve cumhuriyetimize sahip çıkıyoruz. düşmanıdır. DÖNÜŞ YOK Türkiye'nin geldiği noktadan geri adım atılmayacağını herkesin bilmesi gerekir. Demokratik sürecin geriye doğru işlemesine izin vermeyeceğiz. Çözüm bizim elimizde. BÜYÜK TAKDİR Türkiye'nin düşünen, yazan, çizen kesimiyle görüştük. Büyük takdir topladı. Ama bunu hazmedemeyen siyasetçiler de gördük. Düşünceye saygısı olmayanlar düşünce özgürlüğünden bahsedemez. Din ve vicdan özgürlüğünü hazmedemeyenler din ve vicdan özgürlüğünden bahsedemez. Bunlar güneş karşısındaki kartopu gibi erimeye mahk mdur. AYRIMCILIK YAPILDI Ayrımcılıktan yarar umanlar var. Üç kırmızı hattımız, çizgimiz var. Bir, "etnik milliyetçilik" dedik. "Ülkemizde birçok etnik unsur var, bunlar arasında ayrım yapamayız" dedik. Bunların hepsi birer alt kimliktir. Bizi birbirimize bağlayan bir bağ vardır. Bu bağ, Türkiye Cumhuriyeti vatandaşlığı bağıdır. İkincisi, bölgesel milliyetçiliktir. Ayrım yapmamak medeniyetimizin gereğidir. "İnsanı yücelt ki devlet yücelsin" anlayışı ile yolumuza devam ediyoruz. Yunus'un deyişiyle "Yaradılanı sev yaradandan ötürü" anlayışıyla insanlara bakıyoruz. Batı-doğu kuzey-güney, bunlar arasında ayrım yapamayız. Bugüne kadar yapıldı maalesef, ama şimdi biz, bunu gideriyoruz. Dolayısıyla bizim anlayışımızda, bizim düşüncemizde bölgesel milliyetçiliğe de yer yoktur. 
Üçüncüsü, dinsel milliyetçiliğe de yer yoktur. 


Kan davasına Kuran'lı barış töreni 


FOTOĞRAFLAR YURTTAŞ TÜMER 


Başbakan Erdoğan, Diyarbakır ziyaretinde bir ilke de imza attı. Erdoğan ve beraberindeki bakanların katıldığı törenle kan davası yaşayan, AKP'li Çınar Belediye Başkanı Vecdi Arzu, Hani Belediye Başkanı Celal Kayhan ve Bağıvar Belediye Başkanı Mahmut Akyıl, kan davalı oldukları ailelerle barıştırıldı. Törende, Kuranıkerim okundu, arkasından da "Bizi birbirimize böldürme. Kardeş kanları döktürme" cümlelerini içeren dualar okundu. 



Notlar 

Çelik yeleği giymedi 


Erdoğan'ın Diyarbakır gezisinde yoğun önlemler alındı. Erdoğan, Abdullah Gül'le birlikte valinin zırhlı makam aracına bindi. Başbakanlık kaynakları, Erdoğan'ın güvenlik nedeniyle hazırlanan çelik yeleği giymediğini belirtti. Ancak tüm bakanlar ceketini çıkarırken, Erdoğan ceketini çıkarmadı toplu konutları gezerken de daha spor bir kıyafet giydi. 
Erdoğan'ın makam aracını izleyen otobüsten Ayten Alpman'ın "Bir Başkadır Benim Memleketim" şarkısı çalındı. Aynı şarkı, toplu konut töreninde de kullanıldı. Erdoğan, yazar Adalet Ağaoğlu'nun isteği üzerine, "Memleket İsterim" şiirini ezbere okudu. 

Kürtçe pankart 
Büyükşehir Belediye Başkanı Osman Baydemir, havaalanında Erdoğan'a otobüs kapısına kadar eşlik etti. Bu sırada, "Birez serokvezid em ji te hezdikin Sayın Başbakanım, biz sizi seviyoruz " yazılı Kürtçe pankart açıldı. 
Erdoğan, "fabrika istiyoruz" diyen bir vatandaşa "Bölgede fabrika açmayacağız. Teşvik Yasası'nı çıkarttık. Diyarbakırlı işadamlarımız batıya yaptığı yatırımın yanında biraz da buraya yatırım yapsın. Bedavacılığa alışmayın" yanıtını verdi. 
Erdoğan'a AKP İl Başkanlığı'nda 32 kg karpuz hediye edildi. 
Erdoğan, havanın çok sıcak olduğu Diyarbakır'da zaman zaman kendisine eşlik eden Gül ve Çubukçu başta olmak üzere bakanlara su ikramında bulundu. 
Erdoğan'a Gül, İçişleri Bakanı Abdülkadir Aksu, Devlet Bakanı Nimet Çubukçu, Tarım Bakanı Mehdi Eker, Milli Eğitim Bakanı Hüseyin Çelik ile ABD'de yaşayan oğlu Bilal Erdoğan eşlik etti. 


</TEXT>
</DOC>
