<DOC>
<DOCNO> 396019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sondun19.html </URL>
<DATE> 2005/11/18/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Rusya Türk militan Çeçenistan'da öldürüldü 
</HEADLINE>
<TEXT>

     Rus güvenlik güçlerinin Çeçenistan'da düzenlediği operasyonda, ''aralarında Şahin Toplu adlı bir Türk vatandaşının da bulunduğu 3 militanın öldürüldüğü'' bildirildi. 
     Rusya Savunma Bakanlığı Enformasyon ve Halkla İlişkiler Bölümü'nden İtar-Tass ajansına yapılan açıklamada, ''GRU Rusya'nın Çeçenistan'daki Ana İstihbarat Ajansı özel birlikleri, bugün Vedeno bölgesindeki Selmentauzen köyü yakınlarında çatışmaya girdiği militanlardan üçünü ölü olarak ele geçirdi'' denildi. 
     Açıklamada, militanlarla birlikte mühimmat ve iletişim araçlarının da ele geçirildiği belirtilerek, ''Militanlardan birinde TR-L 929660 numaralı, doğum tarihi 10 Ağustos 1976 olan Şahin Toplu adına düzenlemiş bir pasaport bulundu. Pasaportta, Toplu'nun Gürcistan-Türkiye sınırını defalarca yasal yollardan geçtiğine dair damgalar bulunuyor'' ifadesi kullanıldı. 
     
</TEXT>
</DOC>
