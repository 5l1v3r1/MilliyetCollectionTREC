<DOC>
<DOCNO> 392069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/guncel/gun02.html </URL>
<DATE> 2005/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet'ten yayın yasağına itiraz 
</HEADLINE>
<TEXT>


İSTANBUL Milliyet 

MİLLİYET, Malatya Sulh Ceza Mahkemesi'nin Malatya Çocuk Yuvası'nda ortaya çıkan işkenceye ilişkin haberlere yayın yasağı getirmesine usul ve yasaya aykırı olduğu gerekçesiyle itiraz etti. Milliyet, Hürriyet, Radikal, Posta ve Gözcü gazeteleri ile DTV ve EKO TV adına avukatlar Şehnaz Yüzer, Yücel Döşemeci ve Günay Erkan, Malatya Sulh Ceza Mahkemesi'ne sunulmak üzere Şişli Sulh Ceza Mahkemesi'ne itiraz dilekçesini verdi. Dilekçede, muhatabın belirsiz olduğunun açıkça görüldüğü ifade edilerek, kararın hukuka aykırı olduğuna işaret edildi. İtirazda, "Halkın haber alma özgürlüğünü engelleyen bir kararın özensiz ve kimin aleyhine verildiği dahi belli olmayan bir şekilde düzenlenmiş olması düşündürücü" ifadesi yer aldı. 



</TEXT>
</DOC>
