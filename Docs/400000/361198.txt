<DOC>
<DOCNO> 361198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/ekonomi/eko06.html </URL>
<DATE> 2005/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tofaş'ın yeni CEO'su Altavilla 
</HEADLINE>
<TEXT>



Tofaş Türk Otomobil Fabrikası A.Ş'nin üst yönetiminde değişiklik yapılarak, Alfredo Altavilla, şirketin CEO'luğuna getirildi. Yaklaşık iki yıldan bu yana söz konusu görevi yürüten Diego Avesani ise, Fiat Auto'da yeni sorumluluklar almak üzere İtalya'ya dönecek. 
Geçtiğimiz yıl Tofaş'ın Yönetim Kurulu Başkan Yardımcısı Gianni Coda ve Yönetim Kurulu Üyesi Giorgio Fossati'nin istifaları sonrasında, Antonio Bene ile birlikte Tofaş Yönetim Kurulu'na giren ve halen bu kurulun da üyesi bulunan Altavilla, Fiat'ın patronu Sergio Marchionne'nin en güvendiği yöneticilerden biri olarak da biliniyor. 1963 doğumlu Altavilla, Fiat Auto'ya 1990'da katılmıştı.. 

Mustafa Koç, kutladı 
Fiat'ın "dünya otomobili" projesinde de Palio önemli rol oynayan Altavilla, General Motors GM ve PSA Peugeot Citroen Grubu ile ortaklıkların kurulmasında rol oynadı. 
Tofaş Yönetim Kurulu Başkanı Mustafa V. Koç, yeni atamayla ilgili yaptığı değerlendirmede, şu görüşlere yer verdi 
"Sayın Avesani ile geçirdiğimiz başarılı dönem için kendisine teşekkürü bir borç biliriz. Tofaş'ın yeni CEO'su Sayın Alfredo Altavilla'ya yeni görevinin hayırlı olmasını diler, yakalanan ivmeyi daha da ileriye götüreceğine olan inancımı belirtmek isterim." 


</TEXT>
</DOC>
