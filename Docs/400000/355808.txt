<DOC>
<DOCNO> 355808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sondun21.html </URL>
<DATE> 2005/06/27/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Son bir yılda rakamlarla Irak... 
</HEADLINE>
<TEXT>

     Irak'ta 28 Haziran 2004'te iktidarın Amerikalı yöneticiden Irak geçiş hükümetine devriyle birlikte şiddet olayları artarak sürerken, tahminen 16 bin Iraklı direnişçi ve yabancı militan bulunuyor. 
     Amerikan ''Associated Press'' AP ajansı, geçiş hükümetinin kuruluşundan bugüne yerli ve yabancı can kayıplarından bombalı saldırılara, ülkedeki gazete ve dergi miktarından internet kullanıcılarının sayısına kadar rakamlarla genel bir Irak tablosu hazırladı. 
     AP'nin derlediği 1 yıllık Irak'ı anlatan rakamlar şöyle 
     - 28 Haziran 2004 ile 26 Haziran 2005 arasında ölen Amerikan askeri personel sayısı 885. 
     - Savaşın başladığı 20 Mart 2003'ten bu yana toplam Amerikan askeri kaybı 1735. 
     - 28 Haziran 2004 ile 26 Haziran 2005 arasında ölen Amerikalı olmayan koalisyon askeri sayısı 74. 
     - Savaşın başladığı 20 Mart 2003'ten bu yana toplam Amerikalı olmayan koalisyon askeri kaybı 187. 
     - Irak İçişleri Bakanlığı verilerine göre, savaşın başladığı 20 Mart 2003 ile 26 Haziran 2005 arasında ölen toplam Iraklı sivil sayısı 12 bin. AP'nin bakanlığın verilerine dayandırdığı bu rakama karşılık, IraqBodyCount adlı internet sitesinde ölen sivil sayısı 22 bin 563 ila 25 bin 560 arasında olduğu belirtiliyor. 
     - Mayıs 2005 itibariyle tahmini direnişçi sayısı 16 bin. 
     - 28 Haziran 2004 ile 26 Haziran 2005 arasında bomba yüklü araçla düzenlenen saldırı sayısı 482. 
     - Geçen yılki bomba yüklü araçlarla düzenlenen saldırıda ölen sayısı 2176. 
     - Geçen yılki bomba yüklü araçlarla düzenlenen saldırıda yaralanan sayısı 56. 
     - 28 Haziran 2004 ile 26 Haziran 2005 arasında suikasta uğrayan Iraklı yetkili sayısı 52. 
     - Savaşın başladığı 20 Mart 2003'ten 26 Haziran 2005'e kadar kaçırılan Iraklı olmayan rehine sayısı 200. 
     - Savaşın başladığı 20 Mart 2003'ten 26 Haziran 2005'e kadar kaçırılan Amerikalı rehine sayısı 14. 
     - 26 Haziran 2005'e kadar bulunan öldürülmüş Amerikalı rehine sayısı 4. 
     - 20 Mart 2003'ten 26 Haziran 2005'e kadar can kaybına yol açan, düşen helikopter sayısı 17. Düşen bu helikopterlerdeki can kaybı sayısı 125. 
     - Direnişçilerin Haziran 2004'teki ortalama günlük saldırı sayısı 45. 
     - Direnişçilerin Mayıs 2005'teki ortalama günlük saldırı sayısı 70. 
     - Haziran 2005 itibariyle Irak'taki Amerikan askeri sayısı 135 bin. 
     - Haziran 2005 itibariyle Irak'taki Amerikalı olmayan koalisyon askeri sayısı 23 bin 250. 
     - Haziran 2004'te Irak güvenlik gücü sayısı 145 bin 317. 
     - 23 Haziran 2005 itibariyle Irak güvenlik gücü sayısı 168 bin 581. 
     
     SOSYAL VERİLER 
     - Haziran 2004'te işsizlik yüzdesi 30-40, Mayıs 2005'te işsizlik yüzdesi 27-40. 
     - ABD'nin yabancı operasyonlar tahsis komitesine göre, 2003'te onaylanan Irak'ın yeniden inşası yardım paketinden halen harcanmakta olan Amerikan parası miktarı 5 milyar dolar. 
     - Irak'ta Haziran 2004'te cep telefonu dahil toplam telefon abonesi sayısı 1 milyon 200 bin. Mayıs 2005'teki telefon abone sayısı 3 milyon 172 bin 771. 
     - Haziran 2004'teki internet abonesi sayısı 59 bin. Mayıs 2005'teki internet abonesi sayısı 147 bin 76. 
     - Ülkedeki hakim sayısı Haziran 2004'te 175, Mayıs 2005'teyse 351. 
     - Irak'ta televizyon kanalı sayısı Haziran 2004'te 13, Mayıs 2005'te 23. 
     - Haziran 2004'te yayınlanan bağımsız gazete ve dergi sayısı 150. Mayıs 2005'te yayınlanan bağımsız gazete ve dergi sayısı 170. 
     
</TEXT>
</DOC>
