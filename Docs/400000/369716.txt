<DOC>
<DOCNO> 369716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sondun18.html </URL>
<DATE> 2005/08/14/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
ABD heyeti KKTC'den ayrıldı... 
</HEADLINE>
<TEXT>

     KKTC'de yaklaşık bir haftadır temaslarda bulunan ABD heyeti, bu sabah adadan ayrıldı. 
     ABD Kongre ve Senato üyelerinin danışman ve yardımcılarından oluşan 7 kişilik heyet, KKTC'de son olarak dün Lefke Avrupa Üniversitesi'nde LAÜ incelemelerde bulundu. 
     LAÜ'de Rektör Yardımcısı Assist. Prof. Dr. Akın Cellatoğlu, Dış İlişkiler Koordinatörü Ahmet Ataner ve Mimarlık Mühendislik Fakültesi Dekanı Prof. Dr. Bala Subramanian ile görüşen heyete, üniversitenin geçmişi, çalışmaları ve gelecek yıllara ait hedef ve projeleri hakkında bilgi verildi. 
     Heyet, hafta başında, Ercan Havaalanı'nı kullanarak geldiği KKTC'de devlet ve hükümet yetkilileri, siyasi parti başkanları ve sivil toplum örgütleri temsilcileriyle görüşmüş, çeşitli brifinglere katılmış ve üniversiteleri ziyaret etmişti. 
     
</TEXT>
</DOC>
