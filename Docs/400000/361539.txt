<DOC>
<DOCNO> 361539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/guncel/gun05.html </URL>
<DATE> 2005/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdi İpekçi Parkı sahipsiz kaldı 
</HEADLINE>
<TEXT>


ANKARA Milliyet 

Ankara'nın merkezinde yer alan Abdi İpekçi Parkı'ndaki bakımsızlık ve seyyar satıcı çöpleriyle ortaya çıkan çirkin manzara sahipsiz kaldı. 
Ankara Büyükşehir Belediye Başkanı Melih Gökçek, gün boyunca Milliyet'in sorularını yanıtsız bıraktı. Çankaya Belediye Başkanı Muzaffer Eryılmaz ise, ilçesi sınırlarında olmasına karşın yetki alanı açısından parkın Büyükşehir Belediyesi'nin kontrolü altında bulunduğunu söyledi. Eryılmaz, parkta hiçbir düzenleme yapma olanağına sahip olmadıklarını belirterek, "Büyükşehir Belediyesi'nin niçin parka bakım yapmadığını bilemiyorum" dedi. Şehir Planlamacıları Odası Ankara Şubesi Başkanı Eser Atak ve Peyzaj Mimarları Odası Başkanı Ayşegül İbici, parktaki görüntüleri eleştirmişti. 


</TEXT>
</DOC>
