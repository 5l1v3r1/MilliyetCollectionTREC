<DOC>
<DOCNO> 391429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/soneko58.html </URL>
<DATE> 2005/11/01/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
ABD'de inşaat harcamaları rekor düzeyde... 
</HEADLINE>
<TEXT>

     ABD'de inşaat harcamaları, Eylül ayında yüzde 0.5'lik beklenenin üzerinde artışla, yıllık bazda toplam 1 trilyon 120 milyar dolarla rekor düzeye ulaştı. 
     Ticaret bakanlığının açıklamasında, inşaat harcamalarının artışının arkasında özel konut talebinin yüksekliğinin bulunduğu belirtildi. ABD'de, özel konut inşaatı için yapılan harcamalar yüzde 0.6 artarak 624.3 milyar dolar oldu. 
     Özel konut harcamalarının yüksekliğine rağmen, çoğu kez iş dünyası güveninin asıl göstergesi olarak kabul edilen konut dışı özel sektör inşaat harcamaları yüzde 0.3 azalarak 247.2 milyar dolara indi. 
     Kamu inşaat harcamaları ise değişiklik göstermeyerek 248.5 milyar dolarda kaldı. 
     Diğer kalemler geriler ya da sabit kalırken özel konut harcamalarının rekor düzeye yükselmesi ve durmadan artan konut fiyatları, ABD'de gayrimenkul piyasasında köpük oluştuğuna ilişkin kaygıları güçlendiriyor. 
     İktisatçılar, faiz oranlarının artmasının konut kredilerini pahalandırmasıyla özel konut harcamalarının 2006 yılında hız keseceğini tahmin ediyor. 
     
</TEXT>
</DOC>
