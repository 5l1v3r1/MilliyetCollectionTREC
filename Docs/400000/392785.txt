<DOC>
<DOCNO> 392785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/soneko38.html </URL>
<DATE> 2005/11/07/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Kalkan balığı el yakıyor... 
</HEADLINE>
<TEXT>

     Saros Körfezi'nde avlanan 5.5 kiloluk kalkan balığının kilosu 40 YTL'den satılıyor. 
     Önceki gün Çanakkale'nin Gelibolu ilçesinde bir balıkçının Saros Körfezi'nde avladığı kalkan balığını satın alarak işyerinde satışa sunan Cemal İş, balığın fiyatının oldukça yüksek olması nedeniyle, vatandaşların balığı sadece seyretmekle yetindiğini söyledi. 
     Kalkan balığının etinin oldukça kaliteli, avlanmasının da zor olduğunu belirten İş, ''Balığın kilosunu 40 YTL'den satışa sundum. Ancak şimdiye kadar alıcı çıkmadı. Fiyatı çok pahalı geliyor. Balığın alıcısı büyük bir ihtimalle lokantalardan birisi olacak'' dedi. 
     İş, vatandaşların daha çok kilosu 3 YTL'ye satılan çinokop ile 2 YTL'den alıcı bulan palamuta ilgi gösterdiğini kaydetti. 
     
</TEXT>
</DOC>
