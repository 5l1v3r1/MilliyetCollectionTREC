<DOC>
<DOCNO> 378903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sondun25.html </URL>
<DATE> 2005/09/16/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Rusya'da 2 şiddetli patlama 
</HEADLINE>
<TEXT>

     Rusya'nın güneyindeki İnguşetya Cumhuriyeti'nde bu sabah erken saatlerde iki şiddetli patlamanın meydana geldiği bildirildi. 
     Rus İnterfaks ajansı, ilk patlamanın bir yük treninin İnguşetya ve Kuzey Osetya sınırında tren rayına yerleştirilen mayına çarpması sonucu meydana geldiğini belirtti. 
     Sabah erken saatlerde meydana gelen patlamanın ardından İçişleri Bakanlığı'ndan bir grup uzman olay yerine giderken, patlamada can kaybı olmadığı kaydedildi. 
     Rus haber ajansı RİA Novosti de, İnguşetya Cumhuriyeti'nin başkenti Nazran'daki Halk Mahkemesi yakınlarında bu sabah erken saatlerde çok şiddetli bir patlama meydana geldiğini duyurdu. 
     Yetkililer, patlayıcı maddenin mahkemeyle 5 katlı bir bina arasına yerleştirildiğini belirterek, patlamada binaların hasar görmediği ve kimsenin yaralanmadığını kaydettiler. 
     Rus istihbarat servisi yetkilileri olay yerindeki incelemeleri sürdürürken, patlamaların sorumluluğunu şu ana kadar üstlenen olmadı. 
     
</TEXT>
</DOC>
