<DOC>
<DOCNO> 364875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/ekonomi/aeko.html </URL>
<DATE> 2005/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sümerbank'ı bitirdik, yakında tarihten siliniyor' 
</HEADLINE>
<TEXT>


'K r edeni de, zarar edeni de satacağız. Devlet sanayici olamaz' diyen Bakan Unakıtan, Sümerbank örneğini verdi. Unakıtan, 'Yakında Sümerbank tarihten siliniyor. Elinde birşey kalmadığı gibi ismini de kaldırıyoruz' dedi 

EKONOMİ SERVİSİ 

Maliye Bakanı Kemal Unakıtan, k r eden işletmelerin özelleştirilmesine yönelik eleştirilere "K r edeni de satacağız, zarar edeni de satacağız. Neden, devlet sanayici olmaz, ondan" yanıtını verdi. 
İstanbul Sanayi Odası'nın İSO Meclis Toplantısı'nda konuşan Unakıtan, şöyle dedi "Ekonomik faaliyetleri devlet idare edemez. Onun için de özelleştirme çok mühim. Özelleştirme bir devlet için, daha doğrusu. Türkiye için... Devleti ekonomik faaliyetlerden kurtarıncaya kadar devam edilmesi lazım. Hiçbir ekonomik faaliyetin devletin üstünde kalmaması lazım. Çünkü ekonomik bir yaklaşım değil. Devlet işletmeci olamaz. Devlet sanayici olamaz. Bu bir prensip meselesidir, ilke meselesidir, politika meselesidir. Bizim hükümetimizin politikası bu. Sevenlere de söylüyorum, sevmeyenlere de söylüyorum. Herkes hesabını buna göre yapsın." 

'Sümerbank'ı bitirdik' 
Sümerbank örneğini veren Unakıtan, "Yakında Sümerbank tarihten siliniyor artık, bitirdik. 
Elinde bir şey kalmadığı gibi ismini de kaldırıyoruz. İsim hakkını satarız o başka" dedi. Unakıtan, Sümerbank, Karadeniz Bakır, SEKA gibi işletmelerin hepsinin bir ad altında toplanacağını ve bitirileceğini söyledi. 
Unakıtan, Erdemir'e talip olan yerli girişim grubu hakkında ne düşündüğünün sorulması üzerine de "Parayı veren düdüğü çalacak. Pamuk eller cebe, parayı hazırlayıp gelsinler. Yerli gelsin, yabancı gelsin, herkes gelsin" dedi. 

'Elin kalem tutuyor' 
Unakıtan, "Sizden de bir şik yetim var sayın Başkan. Bu özelleştirmelere karşı çıkanlara Allah aşkına bir cevap verin ya. Her şeye ben mi cevap vereceğim. Sizlerin desteğini istiyorum. Öyle güzel konuşuyorsunuz ki eliniz kalem tutuyor babacığım. Yazın şunu 1-2 satır, basın toplantısı yapın. Bu ülkenin yararına olan iş bu" diye konuştu. 

'Yabancı sınırı olmaz' 
Asla vazgeçmeyecekleri üç şeyi özelleştirme, yapısal reformlar ve mali disiplin olarak sıralayan Unakıtan, kim ne derse desin kuru gürültüye pabuç bırakmayacaklarını, özelleştirmeden vazgeçmeyeceklerini söyledi. Unakıtan, Türkiye'ye ilgili nedeniyle İspanyalı bir bankayla görüştüğünü de belirterek şunları söyledi 
"Bankanın aktif büyüklüğü bizim tüm bankaların dört misli. Türkiye büyümek istiyorsa sermayesini artırmak, yetmiyorsa yabancı sermaye çekmek durumunda. Yabancı sermayede sınır olmaz, teşvik etmemiz lazım. Küçük olsun benim olsun anlayışından vazgeçmeliyiz." 
Yabancılara mülk satışı hakkındaki yasanın aynısının Meclis çalışmaya başlar başlamaz ilk gelecek kanun olduğunu söyleyen Unakıtan, şunları söyledi 

Çift dikiş 
"Bankacılık Kanunu'nun Meclis açılınca tekrar aynısını göndereceğiz. Alıştık çift dikişe. Sosyal güvenlik kanunu da Meclis açılır açılmaz çıkaracağız. Çünkü bu ülkenin beklemeye tahammülü yok" dedi. Unakıtan işadamlarına "Ekonomi soğur mu ısınır mı Hiçbir şey olmaz. Beni dinleyin, hesabınızı bilirseniz hiçbir şey olmaz" dedi. 

Sigaraya iki tür vergi geliyor Maliye Bakanı Unakıtan, gazetecilerin sorusu üzerine sigara sektörüne yeni vergi çalışmasının bu hafta tamamlanacağını ve bugün bu konuda bir açıklama gelebileceğini söyledi. 
Unakıtan, "Maktu ve nispi iki türlü vergi sistemi geliyor. Belli bir miktar maktu vergi gelecek. 
Onun üzerine de nispi olarak bir vergi gelecek. Bu şekilde yeni sistem dizayn edilecek" diye konuştu. Bir başka soru üzerine Unakıtan, tütünde harman meselesinin de kalkacağını söyledi. 

Üç işletmesi kaldı Özel sermaye birikimi olmadığı dönemde 1933 yılında Mustafa Kemal Atatürk tarafından, sanayileşmeyi başlatmak, özel sektörü yaratmak, personel yetiştirmek gibi amaçlarla kurulan Sümerbank, Sarıkamış'tan Nazilli'ye, Kayseri'den Eskişehir'e kadar, Türkiye'nin dört bir yanında fabrika ve mağaza açtı. 
Türkiye 'de sanayi tesisi olmadığı yıllarda Sümerbank. pamuklu, kendir, kamgarn, demir, bakır, kükürt, selüloz, kağıt, yapay ipek, porselen, kimya işletmelerini devreye soktu. 1987'de özelleştirme kapsamına alınan kuruluş 500'e ulaşan mağaza, 41 fabrika ve 43 banka şubesine sahipti. 1995'te Hayyam Garipoğlu'na satılan bankaya 1999'da TMSF el koydu. 
Sümerbank bünyesinde kurulan 10 işletmeyi de başka kuruluşlara devretti. Bunlar arasında Karabük Demir ve Çelik İşletmeleri, Selüloz ve K ğıt İşletmesi SEKA , Sivas Çimento, Kütahya Keramik, Filyos Ateş Tuğlası, Konya Krom magnezit Tuğla, Yarımca Porselen ve Bozüyük Seramik Sanayii Müesseseleri, Bolu Lamine ve Lif Levha Sanayii Müessesesi, Ordu Soya Sanayii Müessesesi bulunuyor. 
Daha sonra tüm tesisleri Sümer Holding A.Ş çatısı altında birleştirilen Sümerbank, Özelleştirme İdaresi Başkanlığı verilerine göre halen 3 işletme, 3 bağlı ortaklık, 1 mağaza, 21 iştirak hissesi ile faaliyetine devam ediyor. 


</TEXT>
</DOC>
