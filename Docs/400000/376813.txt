<DOC>
<DOCNO> 376813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur02.html </URL>
<DATE> 2005/09/08/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Kefenin rengi pembe olabilir mi 
</HEADLINE>
<TEXT>

     Zafer TOKUŞ-Hakan TURHAN DHA 

ALO Fetva hattına birbirinden ilginç sorular geliyor. Bunlardan biri de Sakarya İl Müftülüğü'ne geldi. Kefenin rengi pembe olabilir mi ’ sorusu oldu. Müftü Ahmet Şark bu soruya, Kefenin renginin önemli değildir. İslam Dini’nde kefende renk tanımlaması bulunmamaktadır'' yanıtını verdi. 
     Sakarya İl Müftülüğü'nün kurduğu Alo Fetva’ hattını arayan bir kadın, Kefenin rengi pembe olabilir mi, mutlaka beyaz mı olması gerekir'' diye sordu. İslam Dini'nde kefene renk biçilmediğini, her renk kefen bezinin kullanılabileceğini belirten Sakarya Müftüsü Ahmet Şark şunları söyledi 
     Kefen bir tesettür, ölüyü örtme hadisesidir. Bugüne kadar ölüler beyaz kefene sarılarak defnedilmiştir. Ama insan herhangi bir renkten kefenini hazırlar, Ben öldüğümde buna sarılarak defnedilmek istiyorum’ derse, bunun dini açıdan bir sorun teşkil etmediğini söyleyebilirim.'' İllaki bu olacaktır diye bir şey yoktur ve her renk caizdir'' diyen Müftü Şark, sözlerini şöyle sürdürdü 
     Bu ölüm hadiselerine öteden beri uygulanan beyaz patiskadır. Beyaz çok güzel bir renktir. Artık insan ölmüştür. Allah ile kul arasında yeni beyaz bir sayfa açılmıştır. Bunda niyet de çok önemlidir. Ama bir kadın telefon etmiş. Demiş ki, Pembe bir beze sarılmak istiyorum.’ Kesinlikle sarılabilir. Belki de ölmüş ve başka renk kefenlere sarılmış insanlar da vardır. Bu kesinlikle caizdir. Ölüye bunun bir zararı var mıdır Hayır yoktur. Demek ki pembe yeşil her renk olabilir.'' 
     
</TEXT>
</DOC>
