<DOC>
<DOCNO> 395687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/yazar/tamer.html </URL>
<DATE> 2005/11/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Türk zinciri dünyayı nasıl fethetti 
</HEADLINE>
<TEXT>

Yeniçeri'nin mirası olduğunu kanıtlamasaydı, Alman Erlau firması Las Zırh'ı yutacaktı... 

Hüseyin H. Şedele 56 yaşında, meslek lisesi mezunu. Van Çimento ve Ankara Baştaş Çimento fabrikalarında 10 yıl kadar elektrik teknisyeni ve elektrik ustabaşı olarak çalıştıktan sonra "Daha fazla ücretli çalışamayacağım" diyerek 1977'de kendi bobinaj tamir atölyesini kurar. 
1979'da bir iddia üzerine bir tek numune bile görmeden, Türkiye'nin ilk lastik koruyucu zincirini kendi imk nlarıyla üretir. 1980'da Las Zırh -lastik zırhı- markasını yaratarak şirketi kurar ve iş makineleri için koruyucu lastik zincir üretimine başlar. 

Yeniçeri'nin mirası 
Marka yaratmanın çeşitli zorlu süreçleri olduğunu, yıllar içinde hayretle görecektir. 1988'de Alman Erlau AG şirketi, bizim Sanayi ve Teknoloji Bakanlığı'ndan aldığı ihtira beratıyla ve kendi buluşunu Las Zırh'ın izinsiz kullandığı gerekçesiyle dava açar. 
Bu hukuk savaşı uzun yıllar sürer. Ve sonunda Şedele, örgü zincirinin koruma amaçlı kullanımının, taa Osmanlı Yeniçerileri'nin zırhlarına dayanan eski bir buluş olduğunu ispat ederek davayı kazanır. 
Hukuk savaşını kaybeden Alman Erlau, bu kez Las Zırh'a çeşitli işbirlikleri, ortaklıklar teklif eder. Ancak Şedele bu tekliflerin hiçbirine itibar etmez ve yoluna tek başına devam eder. 

İlk ihracat İTO ile... 
Bu arada 1989'da İstanbul Ticaret Odası'nın düzenlediği bir organizasyon sayesinde Almanya'daki fuarda Las Zırh'ı tanıtma ve ilk ihracat siparişlerini alma fırsatını yakalar. 
İTO'nun 16 yıl önce araladığı kapıdan dünya pazarına ilk adımını atan Las Zırh bugün Vietnam'dan Brezilya'ya, Amerika'dan Güney Afrika'ya, Hindistan'dan Dubai'ye, Yunanistan'dan Güney Kore'ye, Rusya'dan İsrail ve Ermenistan'a dünyanın dört bir yanına ihracat yapıyor. Sıfırdan yarattığı 100 Türk markasıyla hem güçlü Batılı firmalarla, hem de Uzak Doğulu firmalarla başarıyla rekabet ediyor. Las Zırh, dünyada "Türk Zinciri" diye anılıyor. 

Ciro 2.85 milyon YTL 
Ve biz -İTO Başarılı KOBİ Yarışması jürisi olarak- tamamı Türk hammaddesi, ara maddesi ve mühendisliğiyle böylesine farklı ve spesifik bir konuda dünya pazarında üçüncülüğü yakalamayı başaran Las Zırh'ı, İhracat Başarısı dalında birincilikle ödüllendirdik. 
Şimdi benim bütün bu anlattıklarımdan sonra siz, Hüseyin Şedele'nin onmilyonlarca YTL'lik cirolu bir firmanın sahibi olduğunu tahmin ediyorsanız yanılıyorsunuz. 
Las Zırh, Türkiye'de konusundaki tek entegre tesis olmasına karşın h l küçük bir aile firması. Bugüne kadar hiç kredi kullanmamış, kendi öz sermayesiyle dönmüş ve net k rı kriz dönemlerinde dahil, her yıl artış göstermiş. 
65 kişinin çalıştığı Las Zırh'ın son 3 yıllık ciro ve ihracat rakamları 
2002 cirosu 1.7 milyon YTL2003 cirosu 1.9 milyon YTL2004 cirosu 2. 9 milyon YTL 
Son 3 yıllık ihracatı ise 2002'de 560 bin dolar, 2003'te 650 bin dolar ve 2004'te 1 milyon 140 bin dolar. 
Üretiminin tamamını kendi markasıyla yapan Las Zırh'ta yaratılan katma değer, yani birim üründeki maliyetin satış fiyatına oranı hayli yüksek 55 - 60. 



</TEXT>
</DOC>
