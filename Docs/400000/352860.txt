<DOC>
<DOCNO> 352860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sondun12.html </URL>
<DATE> 2005/06/17/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
ABD Kongre üyelerinden KKTC aleyhine mektup 
</HEADLINE>
<TEXT>

     Oshan SABIRLI LEFKOŞA, DHA 

      ABD Kongresi'ndeki Elen Komitesi Eşbaşkanı Micheal Bilirakis ve Carolyn Maloney, Kongre üyelerine birer mektup göndererek, KKTC'ye doğrudan uçuş konusunda uyarıda bulundu. 
     Rum Haber Ajansı'na göre, iki kongre üyesi Amerikalı Kongre üyelerinin ve diğerlerinin Kuzey Kıbrıs'a doğrudan uçuşunun Birleşmiş Milletler BM Güvenlik Konseyi kararları ile Chicago Konvansiyonu'nun ihlali olacağını iddia etti. Bilirakis ve Maloney gönderdikleri mektupta Kıbrıs Cumhuriyeti'nin egemenliği hem uluslararası hukuk hem de konvansiyonlar altında kurulmuştur. Kıbrıs'ın bağımsızlığı BM Güvenlik Konseyi'nin 541 sayılı 1983 ve 550 sayılı 1984 kararları dahil bir çok BM kararlarıyla onaylandı. Güvenlik Konseyi kararları hala geçerlidir.'' ifadelerine yer verdi. 
     İki Kongre üyesi, ayrıca Rum Yönetimi'nin, KKTC havalimanlarına uçuşlara izin vermediğini ve uluslararası hukukun, egemen hükümetin onayı olmadan bir ülkenin hava sahasına uçuşlar yapılmasını onaylamadığını belirtti. Kongre üyeleri mektupta, Türk işgal havalimanlarına uçuşlar hem de bu limanların işgal sırasında yasal sahiplerinden istimlak edilen mülkler üzerinde bulunuyor. İşgal havalimanlarına uçuşlar gerekli değildir. Kıbrıs Cumhuriyeti, başa çıkılamayacak yasal konular yaratmayacak bir şekilde işgal bölgelerine ziyareti cesaretlendiriyor.'' yorumu yapıldı. 
     
</TEXT>
</DOC>
