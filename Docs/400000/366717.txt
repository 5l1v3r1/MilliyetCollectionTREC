<DOC>
<DOCNO> 366717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/soneko43.html </URL>
<DATE> 2005/08/03/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Yıllık bazda en yüksek enflasyon Ankara'da görüldü... 
</HEADLINE>
<TEXT>

     Devlet İstatistik Enstitüsü DİE , Temmuz ayında Tüketici Fiyatları Endeksi'nin TÜFE İstanbul'da yüzde 0.54, İzmir'de yüzde 1.02, Ankara'da ise yüzde 0.23 oranında gerilediğini bildirdi. 
     DİE'nin açıkladığı istatistiki bölgeler düzey 2 verilerine göre, 26 istatistiki bölge içinde 21 bölgede fiyat düşüşleri görülürken sadece 5 bölgede fiyat artışları yaşandı. 
     TÜFE bazında en fazla fiyat artışı yüzde 0.37 ile Kırıkkale, Aksaray, Niğde, Nevşehir, Kırşehir bölgesinde olurken, bunu yüzde 0.36 ile Kastomonu, Çankırı, Sinop bölgesi, yüzde 0.29 ile Konya, Karaman bölgesi, yüzde 0.23 ile Erzurum, Erzincan, Bayburt bölgesi ve yüzde 0.04 ile Van, Muş, Bitlis, Hakkari bölgesi izledi. 
     Bölgeler itibarı ile en fazla fiyat düşüşü yüzde 1.57 ile Gaziantep, Adıyaman, Kilis bölgesinde olurken, bu bölgeyi yüzde 1.08 ile Hatay, Kahramanmaraş, Osmaniye, yüzde 1.02 ile İzmir izledi. 
     Öte yandan fiyatlar, Tekirdağ, Edirne Kırklareli bölgesinde yüzde 0.66, Aydın, Denizli, Muğla bölgesinde yüzde 0.73, Manisa, Afyon, Kütahya, Uşak bölgesinde yüzde 0.82, Adana, Mersin bölgesinde yüzde 0.84, Malatya, Elazığ, Bingöl, Tunceli bölgesinde yüzde 0.98 oranlarında geriledi. 
     
     YILLIK ENFLASYON 
     Yıllık bazda TÜFE enflasyonu yüzde 7.82 olarak belirlenirken, bölge bazında en yüksek artış yüzde 11.59 ile Ankara'da görüldü. 
     Aynı dönemde, TÜFE İzmir'de yüzde 9.67, İstanbul'da yüzde 8.81 oranında artış kaydetti. 
     Yıllık TÜFE'de enflasyon, Tekirdağ, Edirne, Kırklareli bölgesi ile Bursa, Bilecik, Eskişehir bölgesinde yüzde 9.17'er, Aydın, Denizli, Muğla bölgesinde yüzde 9.71, Konya, Karaman bölgesinde yüzde 9.84 oldu. 
     Toplam 26 istatistiki bölge içinde 15 bölgede yıllık enflasyon, TÜFE için öngörülen yüzde 8'lik yılsonu hedefinden aşağıda seyrederken tek çift haneli enflasyon Ankara'da yaşandı. 
     Yıllık bazda en az fiyat artışının yaşandığı bölge yüzde 4.02 ile Şanlıurfa, Diyarbakır olurken bu bölgeyi yüzde 4.52'lik fiyat artışı ile Gaziantep, Adıyaman ve Kilis bölgesi izledi. 
     
</TEXT>
</DOC>
