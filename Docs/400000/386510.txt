<DOC>
<DOCNO> 386510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/dunya/dun01.html </URL>
<DATE> 2005/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Schröder'in arkadaşı dışişleri bakanı oldu 
</HEADLINE>
<TEXT>


Alman sosyal demokratlar kabinedeki bakanlarını belirledi 

DIŞ HABERLER SERVİSİ 


Almanya'da 18 Eylül'de yapılan erken genel seçimlerin ardından geçtiğimiz pazartesi günü oluşturulan Birlik partileri CDU CSU - Sosyal Demokrat Parti SPD koalisyonunda SPD'ye verilen 8 bakanlığa getirilecek isimler açıklandı. 
SPD tarafından dün açıklanan listeye göre, Türkiye'nin AB üyeliği süreci açısından önem taşıyan dışişleri bakanlığı pozisyonuna, Türkiye'nin tam üyeliğini destekleyen Başbakan Gerhard Schröder'e yakınlığıyla bilinen Frank - Walter Steinmeier getirildi. 49 yaşındaki Steinmeier, Başbakanlık Dairesi Başkanlığı görevini yürütüyordu. Halen SPD Genel Başkanı olarak görev yapan Franz Müntefering'e 65 Başbakan Yardımcılığı ile Çalışma ve Sosyal Güvenlik Bakanlığı görevleri verildi. 
Birlik partilerinde ise sadece Angela Merkel'in Başbakan ve Edmund Stoiber'in Ekonomi Bakanı olacağı kesinlik kazandı. 
SPD'ye ait olan diğer bakanlıklara şu isimler getirildi 
Maliye Bakanı Peer Steinbrück 58 . Kuzey-Ren Westfalya eski başbakanı.Ulaştırma Bakanı Wolfgang Tiefense 50 . Leipzig Belediye Başkanı.Çevre Bakanı Sigmar Gabriel 46 . Aşağı Saksonya eski başbakanı. Adalet Bakanı Brigitte Zypries 51 . Sağlık Bakanı Ulla Schmidt 56 . Sağlık Bakanı olarak görev yapıyor.Kalkınma Bakanı Heidemarie Wieczoreck-Zeul 52 . Kalkınma Bakanı olarak görev yapıyor. 


</TEXT>
</DOC>
