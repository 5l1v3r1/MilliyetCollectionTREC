<DOC>
<DOCNO> 376070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/soneko32.html </URL>
<DATE> 2005/09/06/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
İnşaat metrekare maliyeti yüzde 12.2 arttı... 
</HEADLINE>
<TEXT>

     Arsa payı hariç inşaat metrekare maliyetleri, bu yılın ilk 6 ayında, geçen yılın aynı dönemine göre yüzde 12.2 oranında arttı. 
     DİE'nin açıkladığı 2005 yılı 2. Dönem Yapı İzin Sonuçları'na göre, Yapı kullanma izin belgesi kapsamında bu yılın Ocak-Haziran döneminde, arsa payı hariç inşaat metrekare maliyeti 358.6 milyon liraya yükseldi. 
     Geçen yılın aynı döneminde söz konusu maliyet, 319.7 milyon lira düzeyindeydi. 
     Bu arada bu yılın 6 ayında, geçen yılın aynı dönemine kıyasla yapı kullanma izin belgesi verilen bina sayısında yüzde 15.3, değerinde yüzde 49.2, daire sayısında yüzde 18.6 oranında artış kaydedildi. 
     Verilere göre, bu yılın Ocak-Haziran döneminde, toplam değeri 6 katrilyon 732 trilyon 480 milyar 157 milyon lirayı bulan, 21 bin 192 bina ile 86 bin 782 daireye yapı kullanma izin belgesi verilerek iskana açıldı. 
     Geçen yılın aynı döneminde, toplam değeri 4.5 katrilyon lirayı bulan 18 bin 337 bina ile toplam 73 bin 202 dairenin yapımı tamamlanarak iskana açılmıştı. 
     Bu arada yapı kullanma izin belgesi verilen yapıların alanı geçen yıla kıyasla yüzde 33 oranında artarak, 14.1 milyon metrekareden 18.8 milyon metrekareye yükseldi. 
     
     YAPI RUHSATI VERİLEN BİNA SAYISI 
     Öte yandan bu yılın Ocak-Haziran döneminde geçen yılın aynı dönemine kıyasla, yapı ruhsatı verilen bina sayısı yüzde 39.4 oranında arttı. Yapı ruhsatı verilen binaların değerinde yüzde , daire sayısında ise yüzde 57'lik artış görüldü Buna göre, geçen yılın 6 aylık döneminde değeri 9.6 katrilyon lirayı bulan toplam 30 bin 971 bina ile 130 bin 256 daireye yapı ruhsatı verilirken, bu yılın söz konusu döneminde değeri 14.6 katrilyon lirayı bulan 43 bin 174 bina ile 204 bin 565 daire için yapı ruhsatı alınarak inşaat başlandı. 
     
</TEXT>
</DOC>
