<DOC>
<DOCNO> 354920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/dunya/dun01.html </URL>
<DATE> 2005/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan raporu rafa kalktı 
</HEADLINE>
<TEXT>


İzolasyonun kaldırılmasının tavsiye edildiği rapor, Konsey'deki görüş ayrılığı yüzünden gündemden düştü 

SEMA EMİROĞLU New York 


Birleşmiş Milletler BM Güvenlik Konseyi'nin, Genel Sekreter Kofi Annan'ın bir yıl önce sunduğu ve Kıbrıs Türk tarafı üzerindeki "gereksiz" kısıtlamaların kaldırılması için Konsey üyelerini önderlik yapmaya çağıran raporunu "rafa kaldırdığı" ve bunu "yeniden canlandırma niyeti olmadığı" öğrenildi. 
Konsey'in, rapor yerine, Annan'ın yardımcısı Kieran Prendergast'ın önceki gün sözlü olarak sunduğu raporu dikkate alacağı ve ona tepki vereceği belirtiliyor. 
Bu arada Prendergast, "Annan'ın hakemliği" döneminin bittiğini açıkladı. "BM'de hakemlik, istisnai bir döneme aitti. Bu, belirli bir tarihe kadar çözüm üretmek için oldukça istisnai koşullarda yapılmış ve tarafların rızasıyla son çare olarak başvurulmuştu. Şimdi bu dönem bitti ve bunu kabul etmek gerekir" dedi. 


</TEXT>
</DOC>
