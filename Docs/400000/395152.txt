<DOC>
<DOCNO> 395152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonsiy24.html </URL>
<DATE> 2005/11/15/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Baykal Gül, AİHM kararına ateş püskürdü, çuval olayında tatlı dilliydi 
</HEADLINE>
<TEXT>

     CHP Genel Başkanı Deniz Baykal, Van’da yaşananların herkesi düşündürmesi, bazılarını ise utandırması gerektiğini belirterek, "Siyasi iktidarın adaletle ilişkisinin, böyle bir intiharın ortaya çıkmasında katkısını görmezlikten gelmek mümkün müdür " diye sordu. 
     Baykal, partisinin TBMM grup toplantısında yaptığı konuşmada, Yüzüncü Yıl Üniversitesi Genel Sekreter Yardımcısı Enver Arpalı’nın intiharını ve AİHM’in türban kararını değerlendirdi. 
     Arpalı’nın, "onur patlaması" sonucu intihara sürüklenmesinin, üzerinde durulması gereken bir konu olduğunu ifade eden Baykal, Adalet Bakanı Cemil Çiçek’in, "İp olmazsa çarşafla yapardı" açıklamasını, "hüzünle" karşıladığını söyledi. 
     Çiçek’in, bu olay karşısında "çok rahatsız, derin bir ıstırap içinde ve huzursuz" olması gerektiğini savunan Baykal, "Çünkü, adaletin, yargının tehlikeli şekilde yozlaşmakta olduğunu gösteriyor. 
     4 aydır iddianame hazırlanmaması ne demek Telkin ve talimat üzerine 
     mi tutuklama yapılıyor Hukukun gereği olarak tutuklanıyorsa, neden 4 aydır iddialar söylenmiyor " sorularını yöneltti. Baykal, intiharın yöntemini değil, devletin namuslu bir vatandaşının gösterdiği insani tepkiyi tartıştıklarını ifade etti. Deniz Baykal, 4 aydır hazırlanmayan iddianamenin şimdi hazırlandığına işaret ederek, "İddianame hazırlanması için bir insanın intihar etmesi mi gerekiyordu " diye sordu. 
     
     "AVUKAT TUTACAĞINA, HAKİM TUT" 
     Her türlü sıkıntıyı taşıyabileceklerini ancak, adaletsizliği ve haksızlığı taşımanın çok güç olduğunu dile getiren Baykal, adaletin sorgulanır olduğunu öne sürdü. 
     Baykal, "Türkiye’nin bir hukuk devleti olması için hayatı boyunca mücadele eden bir siyaset adamının ağzından, ’hukuk, adalet yozlaşıyor’ demenin ne demek olduğunu biliyorlar mı " diye konuştu. 
     Baykal, "Avukat tutacağına, hakim tut sözü toplumun ağzına düşmüşse, burada adaletten söz edilebilir mi" dedi. 
     "Van’da yaşananlar herkesi düşündürmeli ama bazılarını da utandırmalı" diyen Baykal, intiharın sorumlusunun kim olduğu sorusuna, herkesin vicdanına göre cevap vermesini istedi. Baykal, "Türkiye’de siyasi iktidarın adaletle ilişkisinin, böyle bir intiharın ortaya çıkmasına katkısını görmezlikten gelmek mümkün müdür " diye sordu. 
     Baykal, Van’da Rektör Prof. Dr. Yücel Aşkın’ın "çete var" suçlamasıyla tutuklandığını anımsatarak, "Şemdinli’de çete var mı " dedi. 
     CHP Genel Başkanı Baykal, çürüyen adaletten, terörün ve hukuksuzluğun besleneceğini söyledi. 
     
     "AİHM’İN KARARINA EN ÇOK İKTİDAR ÜZÜLDÜ" 
     AİHM’in türbanla ilgili aldığı kararı değerlendiren Baykal, şöyle konuştu 
     "Bir kızımız müracaat etti, daha önce ise Dışişleri Bakanı’nın eşi müracaat etti. Bu davada Türkiye, kendini etkili şekilde savundu mu en kısa savunmasını yaptı. Karar, ’Türkiye haklıdır’ oldu. Bu karara en çok kim üzüldü Başbakan, Adalet, İçişleri bakanları, AKP yöneticileri, yani iktidar... Türkiye mahkum olmadığı için üzülen bir iktidar tablosu, Türkiye’nin derin çelişkisinin fotoğrafı... Türkiye mahkum edilse, sevinecekler. 
     Dışişleri Bakanı, müthiş üzüldü. O tatlı dilli, yumuşak, güler yüzlü Dışişleri Bakanı bir celallendi, ateş püskürdü... Dışişleri Bakanı’nı, Türk askerinin kafasına çuval geçirildiği zaman böyle görmek isterdim. O zaman güler yüzlü, tatlı dilli olmaya devam ediyordu." Baykal, 70 milyon kişinin derdinin, türban, imam hatipler, Kuran kursları olmadığını belirterek, "Marjinalleşmişsiniz. Kendi gücünüzü, Türkiye’ye dayatmaya çalışırsanız, Türkiye’den hızla dışlanırsınız" dedi. 
     
     "KÜÇÜKLERİ DURACAK MI " 
     AK Parti’nin, kendi zenginini, siyasi iktidarı kullanarak da ideolojik zenginliği yaratmaya çalıştığını öne süren Baykal, "önce işin kime verileceğinin kararlaştırıldığını, sonra temasa geçildiğini, gece-gündüz temaslarda bulunulduğunu, Türkiye’de, Hong Hong’da buluşulduğunu ve sonra iş bağlandığını" savundu. 
     "Sonra gelsin minarenin kılıfı" diyen Baykal, ardından, konunun mevzuata uydurulmaya çalışıldığını söyledi. 
     Baykal, "Büyükleri Galataport’u verdi, küçükleri duracak mı, onlar da Çorum Belediyesi’nde kat veriyor. Kendi öğretmeninden bile para topluyor. Her belediyede, böyle namuslu bir öğretmeni nerede bulacağız. İş çığırından çıktı" diye konuştu. Baykal, yolsuzluğun "marifetmiş, doğruymuş gibi" sunulmaya çalışıldığını ileri sürdü. 
     Şeyhlerin, gece rüyalara girerek, devlet işlerine yön vermeye çalıştığını söyleyen Baykal, "helal et" gibi tartışmaların birer tesadüf olmadığını belirtti. 
     Hafta sonu yapılacak CHP Kurultayı’na işaret eden Baykal, burada, "Türkiye’yi, kendisine sahip çıkmaya çağıracaklarını" ifade etti. 
     Baykal, "Kimseden bizi kurtarmasını istemiyoruz. Herkes, kendini, kendi şerefini kurtarsın" dedi. 
     
</TEXT>
</DOC>
