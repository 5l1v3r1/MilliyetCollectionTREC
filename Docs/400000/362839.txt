<DOC>
<DOCNO> 362839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sontur27.html </URL>
<DATE> 2005/07/20/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
İngilizce bölümü birincisinin ailesi Kızımız sürekli ağlıyor 
</HEADLINE>
<TEXT>

     Öğrenci Seçme Sınavı’nda ÖSS dil puan türünde İngilizce alanında birinci olan Yıldız Girmit’in annesi Ayşe Girmit, kızlarının başarısının kendileri için sürpriz olmadığını belirtti. 
     Ayşe Girmit, AA muhabirine yaptığı açıklamada, Manisa merkeze bağlı Sancaklı Bozköy beldesi yaşadıklarını ve çiftçilik yaptıklarını belirterek, kızının sabah sonuçları öğrenmek için kent merkezine gittiğini söyledi. 
     Sonuçları öğrendikten sonra kızının telefonda sürekli ağladığını, bu nedenle yeterince konuşamadıklarını belirten anne Girmit, "Çok heyecanlı, çok mutluyuz. Sınavdan sonra o bize ’hayır’ diyordu. Normal bir sonuç alacağını söylüyordu. Ancak biz böyle bir başarıyı kızımızdan bekliyorduk" dedi. 
     Ayşe Girmit, kızının Ankara Hasan Ali Yücel Anadolu Öğretmen Lisesi’nde yatılı okuduğunu kaydetti. 
     
</TEXT>
</DOC>
