<DOC>
<DOCNO> 350592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/yazar/akyol.html </URL>
<DATE> 2005/06/10/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Sabetay Sevi ve sonrası 
</HEADLINE>
<TEXT>


SABETAY Sevi İzmirli bir Osmanlı Yahudisi. 1626'da doğmuş. 16 yaşında iken inzivaya çekildiğine göre, kuvvetli bir mistik mizaca sahiptir. Bu bir... 
İkincisi, mistik olduğu için hahamların Ortodoks Tevrat yorumuna ve hiyerarşisine karşı çıkıyor Musevi tasavvufu olan kabalanın çileci mistisizmini benimsiyor ve inziva sonunda "Mesih" olduğunu ilan ediyor 
Mistisizm Yahudi cemaatini etkiliyor, sarsıyor. Hahamların şik yetiyle tutuklanıyor. Yargılanırken idam edileceği korkusuyla, bazı müritleri Musevilikten Müslümanlığa "dönüyor". Bazı müritleri ise Yahudilikte kalıyor. Böylece "iki kimlikli" bir cemaat ortaya çıkıyor. 
Sevi'nin Mesihlik iddiası Avrupa Yahudileri arasında da çalkantılara sebep oluyor. Aynı yüzyılda, Avrupa'da da yaygın ve güçlü Hıristiyan mistik hareketlerinin ortaya çıktığını ve "kurulu kilise" otoritesi ile çatıştıklarını unutmamak lazım. Bunun uzun sosyolojik sebepleri vardır. D. H. Pennington, Europe in he Seventeenth Century, sf. 142, vd. 

"YAHUDİ komplosu", klasik antisemitizme göre hahamlar tarafından yönetilir Sabetay Sevi ise hahamların otoritesini sarsan mistik bir hareketin lideridir 
"İki kimlikli" Sabetaycılar Osmanlı Türk toplumu ile daha bir entegre olmuşlardır tabii... Resmen Müslüman oldukları için ayrı bir "millet" halinde örgütlü değillerdi, ayrı kurumları yoktu. 
Bu entegrasyonun bir sonucu olarak, İlber Ortaylı'nın "Osmanlı Modernleşmesi ve Sabetaycılık" adlı makalesinde belirttiği gibi, Sabetaycılar Meşrutiyet hareketinde ve modern eğitimin gelişmesinde belli bir etkiye sahip olmuştur. 
Ortaylı, Maliye Nazırı Cavit Bey'in de İzmir'in işgalinde Yunan'a ilk kurşunu sıkan şehit Hasan Tahsin'in de Sabetaycı kökenden geldiklerini belirtir. 
Selanik'te kurdukları okulları, Osmanlı devlet adamları övmüşlerdir. 
Benim yorumum şu Sabetay hareketinin Musevi ortodoksisine karşı çıkması onların moderniteye daha erken açılmasını sağlamıştır. "İki kimlikli" olmaları entegre olmalarını, Türk modernleşme hareketlerine katılmalarını kolaylaştırmıştır. 

İTTİHAT ve Terakki'ye karşı olanların Meşrutiyet'i bir "dönme, Yahudi, mason komplosu" olarak görmeleri bu tür dış görüntüler yüzündendir. Klasik Osmanlı kayıtlarında hiçbir şekilde görülmeyen bu "komplo" duygusu, 1900'lerin başında bu şekilde ortaya çıkmıştır. 
Dört yüz elli sene önce 'zahiren' Müslümanlığı kabul eden "çift kimlikli" Sabetay Sevi cemaatinin aynen öyle devam ettiğini düşünmek, hayatın gerçeklerine aykırıdır. Kimi bu çift kimliği sürdürmüş, kimi daha kolay entegre olduğu Türk ve Müslüman kültürünü samimiyetle benimsemiş, ülkeye hizmet etmiş, ama belirttiğim sebeplerle "muhafazak r" değil, laik, Batılılaşmacı hareketlerde yer almıştır. 
Şimdi bu tarihi süreci "emperyalizm"e veya "Yahudi komplosu"na bağlamak, ancak cinnet derecesinde saplantılı bir kafayla mümkündür 
Cavit Bey tipik bir örnek Bizde modern maliyeyi o kurdu... Sonra İstiklal Mahkemesi kararıyla idam edildi "dönme" olduğu için değil, Enver Paşa gibi İttihatçı olduğu için. 
Netice Kişileri de hareketleri de kurguladığımız komplo teorileriyle değil, karmaşık tarihi süreçte ve karmaşık hayatın içinde yaptıklarıyla, yaşadıklarıyla değerlendirmek lazım. 
Bilim de ahlak da bunu gerektirir. 



</TEXT>
</DOC>
