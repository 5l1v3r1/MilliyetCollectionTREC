<DOC>
<DOCNO> 358781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sonyas11.html </URL>
<DATE> 2005/07/06/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Star Wars'ın ünlü 'ışın kılıcı' açık artırmaya çıkıyor 
</HEADLINE>
<TEXT>

     Amerikan sinemasının en ünlü aksesuvarlarından Yıldız Savaşları'ndaki Star Wars Luke Skywalker'ın ışın kılıcı ay sonunda açık artırmaya konacak. 
     Los Angeles'ın Beverly Hills semtinde 29 Temmuz'da yapılacak açık artırmayı düzenleyecek ''Profiles in History'' adlı kuruluştan yapılan açıklamada, yönetmen George Lucas'ın bu kült film dizisine ait diğer eşyalarla birlikte müzayedeye konacak ışın kılıcının 60 bin ila 80 bin dolara satılmasının beklendiği belirtildi. 
     Şimdiye dek yapımcı Gary Kurtz'a ait bulunan ışın kılıcının fotoğrafları müzayede şirketinin internet sitesinde yayınlandı. Kılıçtan lazer ışını çıkmadığı kaydedildi. 
     Müzayedeye konacak 75 eşya arasında Dark Vador'ın ışın kılıcı, Yoda'nın maskesiyle Luke Skywalker'ı canlandıran Mark Hamill'in giydiği uzay aracı elbisesi de bulunuyor. 
     
</TEXT>
</DOC>
