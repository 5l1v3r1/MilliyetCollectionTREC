<DOC>
<DOCNO> 359590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/yazar/tamer.html </URL>
<DATE> 2005/07/09/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Milletvekili, halkımız ve polis, trafikte... 
</HEADLINE>
<TEXT>


İstanbul Büyükşehir Belediyesi Ulaşım Daire Başkanı Rafet Bozdoğan, Trafikte Ortak Akıl Platformu TRAP'ın geçen hafta sonu yapılan toplantısında anlattı 
İstanbul'da her yıl 500 bin YTL'lik 500 milyar trafik levhası çalınıyormuş. Çalınan trafik levhaları, yoksa hurda metal fiyatına mı satılıyor Ayrıca her yıl 200 - 300 bin YTL'lik trafik levhasına zarar veriliyormuş. Bu da vatandaşın öfkesi olsa gerek Bitmedi. Trafik levhalarından 10 - 15'inin de yeri değiştiriliyormuş. Nedeni belli. Halkımız, kendi evine daha rahat gidebilmek için güzergah değiştirmekte ya da arabasını rahatça park edebilmek için çıkmaz sokaklar yaratmakta sakınca görmüyor. Oh ne ala... 
Bayındırlık Bakanlığı Karayolları Bakım Dairesi Başkanı Ahmet Bulut, Bozdoğan'ın verdiği bilgilere bir ekleme yaptı 
Türkiye'de her yıl trafik levhalarına verilen zarar 10 milyon YTL 10 trilyon . 
Levhalara zarar verenlerin çoğunluğu, arabası olmayanlar. Araba kullananlar ise aşırı hız yaparak genelde kendilerine zarar veriyorlar. Biliyorsunuz Türkiye'de insanlar hayat ya da sağlık sigortası pek yaptırmıyor, evlerini de sigorta ettirmekte isteksiz, ama arabalarına kasko yaptırmayı ihmal etmiyorlar. Arabası, canından daha kıymetli Yollarımızda seyretmenin ne denli tehlikeli olduğunu biliyorlar, ama "Hem ağlarım, hem giderim" misali trafik kurallarını çiğneyip hız yapmaktan da geri durmuyorlar. 

Denetim değil tuzak 
Gelelim polislere... TRAP toplantısında pek çok konuşmacı dile getirdi. Bizim polis denetim yapmıyor, tuzak kuruyor. Kesilen trafik cezaları da keyfi ve kimi zaman pazarlığa tabi olunca, denetimlerden bir türlü sonuç alınamıyor. 
Bozdoğan İngiltere'de yaşadığı yıllardan örnek verdi. Londra'da trafikteki ilk hatalı davranışında 25 sterlin ceza ödemiş. İkinci kez benzeri bir hata yaptığında ise neredeyse arabaya ödediği paranın yarısından fazla ceza kesmişler. "Bana öyle bir ders oldu ki, Londra'da bulunduğum sürece trafik kurallarını bir daha hiç ihlal etmedim" diyor. 

Milletin vekili, ama... 
Pekiyi ya milletvekilleri Yıllardır trafikle doğrudan ya da dolaylı olarak yakından ilgilenenlerin biraraya geldiği TRAP toplantsında "AKP'li milletvekilleri kadar gözü kara olanlarına hiç rastlamadık" görüşünde birleşildi. AKP'li milletvekillerinin ısrarı üzerine duble yollarda hız sınırının saatte 90 km'den 110 km'ye yükseltilmesine ilişkin mevzuat değişikliğinin TBMM alt komisyonundan geçtiğini önceki gün yazmıştım. 10'luk tolerans ve 20'lik hız arttırma yetkisiyle fiilen saatte 145 km'ye çıkabilecek olan hız, uzmanlara göre ölüme davetiye çıkartmak. Komisyondaki AKP'li milletvekili, "Yahu Kardeşim altımıza son model arabaları verdiniz. Sonra da 90 km hızla git diyorsunuz. Olacak iş mi " diye ısrarcı olmuş. 

Kırmızı ışıkta 5 geçiş 
Milletvekillerinin diğer bir ısrarlı talebi üzerine de stajyer sürücülere kırmızı ışıkta 2 kez verilen hatalı geçiş hakkı, 5'e çıkartılmış. Yani stajyer sürücü, bizleri yöneten milletvekillerimizin kararıyla, ceza almadan 5 kez kırmızı ışıkta geçebilecek. Pekiyi ya bu 5 geçişten birinde karşısındaki arabaya toslayıp ya da yayaya çarpıp ölümlü kazaya neden olursa ne olacak Yitip giden hayatları, milletvekilleri geri mi getirecek 
Bazı TRAP üyeleri, şöyle bir öneride bulundular "Başka çare yok galiba. En iyisi AKP'li milletvekillerinin tümünü fahri trafik müfettişi yapalım. Belki o takdirde trafik kurallarını zorlayıp esnetmekten vazgeçerler " 
Son olarak AKP'li bakanlardan bir istirhamımız olacak Bölünmüş yollarda hız 90 km iken bile acaba kaç eskort polis arabası takla attı, kaç polis bakan takip ederken yaşamını yitirdi Bir çizelge çıkartıp önümüze koyarlarsa çok sevineceğiz. 



</TEXT>
</DOC>
