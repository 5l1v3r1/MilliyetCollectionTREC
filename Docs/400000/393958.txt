<DOC>
<DOCNO> 393958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/siyaset/siy01.html </URL>
<DATE> 2005/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan AİHM'nin gerekçesine bakarız 
</HEADLINE>
<TEXT>


Başbakan Erdoğan, gerekçe önlerine gelmeden kararla ilgili bir değerlendirme yapmayı erken bulduğunu söyledi 

ANKARA Milliyet 


Başbakan Recep Tayyip Erdoğan, AİHM'nin türban yasağını onaylayan kararı için yorum yapmaktan kaçındı. 
Erdoğan, gazetecilerin sorusu üzerine, "AİHM'nin gerekçesi henüz önümüze gelmiş değil. Gerekçe önümüze gelmediği için bir değerlendirme yapmayı şu anda erken buluyorum. Gerekçeyi gördükten sonra gerekli açıklamayı yaparız" demekle yetindi. 

CHP 10 Kasım müjdesi 
CHP Grup Başkan Vekili Ali Topuz, AİHM kararının Türk mahkemelerinin bu konuda verdiği kararların ne kadar doğru olduğunu gösterdiğini belirterek, şu açıklamayı yaptı "Artık ne Başbakan'ın, ne de TBMM Başkanı'nın türban konusunda farklı siyasetleri yürütme imk nı kalmamıştır. Bu aşamadan sonra benzer ısrarı yapmak, AB kurumuna tavır koymak anlamına gelir. Bu iddialar sürdürülürse ya AB'yi ya da türbanı tercih edecekler. AB diyeceklerse türban, türban diyeceklerse AB diyemeyecekler. Bakalım AİHM'nin bu kararını görmezlikten gelecekler mi Böyle bir kararın Türk milletine, Atatürk'ü andığımız 10 Kasım günü ulaşması, çağdaşlığa, laik Cumhuriyet'e inanmış vatandaşlarımız için bir müjde, bir hediyedir." 

ANAP Gül niye çekti 
ANAP Genel Başkan Yardımcısı Edip Safter Gaydalı, Dışişleri Bakanı Abdullah Gül'ün eşinin konuyla ilgili açtığı davayı geri çektiğini anımsatarak, "Bunlar, hangi şartlarda geri çekildi Hukukun verdiği karara hepimizin uyması gerekir. Bu konudaki kararlar tartışılmaz" diye konuştu. 


</TEXT>
</DOC>
