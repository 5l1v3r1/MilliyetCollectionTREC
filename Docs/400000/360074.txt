<DOC>
<DOCNO> 360074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/soneko21.html </URL>
<DATE> 2005/07/11/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Haziran'da en yüksek getiriyi borsa sağladı 
</HEADLINE>
<TEXT>

     Finansal yatırım araçlarından mevduat ve borsa yatırımcıları haziran ayında reel getiri sağladı. Haziran ayında vadeli YTL mevduatta yüzde 1.32, hisse senetlerinde ise yüzde 6.09 oranında reel getiri oluştu. 
     DİE seçilmiş finansal yatırım araçlarının haziran ayı reel getiri oranlarını açıkladı. Buna göre haziranda, vadeli YTL mevduat brüt ve nominal olarak yüzde 1.42, dolar ve borsa endeksi ise yatırımcılara yüzde 6.20 oranında getiri sağlarken, dolar yüzde 0.7, euro yüzde 4.90 ve külçe altın ise yüzde 0.03 oranında değer kaybettirdi. 
     Haziranda yüzde 0.01 olarak gerçekleşen TÜFE’deki artıştan arındırıldığında ise YTL mevduatta yüzde 1.32, borsa endeksinde ise yüzde 6.09 oranında reel getiri oluştu. 
     Haziran ayında dolar yatırımcıları yüzde 0.80, euro yatırımcıları yüzde 5 ve külçe altın yatırımcıları da yüzde 0.13 oranında reel kayba uğradı. 
     Vadeli YTL mevduat sahipleri son bir yılda ise TÜFE’ye göre yüzde 11.61, ÜFE’ye göre de yüzde 16.64 oranında reel kazanç sağladı. Borsa yatırımcılarının son bir yıllık reel kazancı ise TÜFE’ye göre yüzde 39.42, ÜFE’ye göre ise yüzde 45.71 oldu. Yıllık bazda da dolar, euro ve külçe altın 
     yatırımcıları reel kayba uğradı. Yıllık bazda dolar yatırımcısının zararı TÜFE’ye göre yüzde 16.48, ÜFE’ye göre ise yüzde 12.71 oldu. Euro yatırımcısı TÜFE bazında yüzde 16.29, ÜFE bazında ise yüzde 12.52 oranında reel kayba uğradı. Külçe altın yatırımcısının reel kaybı ise TÜFE bazında yüzde 9.04 ve ÜFE bazında ise yüzde 4.94 olarak gerçekleşti. Yıllık ortalama bazda da mevduat faizi ÜFE kapsamında reel olarak yüzde 4.87, TÜFE’de de yüzde 8.82 oranında, borsa endeksi ÜFE’de yüzde 30.14, TÜFE’de yüzde 35.04 getiri sağladı. Dolar ÜFE bazında yüzde 11.56, TÜFE bazında yüzde 8.23, euro ÜFE bazında yüzde 5.70, TÜFE’de ise yüzde 2.15, külçe altın ÜFE’de yüzde 4.21, TÜFE’de ise yüzde 0.60 oranında değer kaybettirdi. 
     
</TEXT>
</DOC>
