<DOC>
<DOCNO> 381732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sonyas20.html </URL>
<DATE> 2005/09/26/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Grip ve soğukalgınlığı için öneriler... 
</HEADLINE>
<TEXT>

     İstanbul Üniversitesi İÜ 
     Cerrahpaşa Tıp Fakültesi Göğüs Hastalıkları Anabilim Dalı öğretim üyesi Doç. Dr. Bülent Tutluoğlu, grip ve soğuk algınlığından korunmak için istirahat, ortamın havalandırılması ve nemlendirilmesi, bol sıvı ile karbonhidrattan zengin besin alınması önerilerinde bulundu. 
     Beşiktaş Belediyesi ile Türkiye Solunum Hastalıkları Araştırma Derneği’nce TÜSAD , Ortaköy Kültür Merkezi Afife Jale Sahnesi’nde düzenlenen halk toplantısında konuşan Doç. Dr. Tutluoğlu, gribin yüksek ateş, kuru öksürük, şiddetli kas ve eklem, boğaz ve baş ağrısı ile seyreden bulaşıcı bir hastalık olduğunu söyledi. 
     Doç. Dr. Tutluoğlu, gribin en az 3 ile 5 gün süreyle kişiyi yatağa bağladığını, bronşit, sinüzit ve zatürree gibi hastalıklara da yol açabildiğini kaydetti. 
     Soğuk algınlığı ve gribin, birbirinden farklı olduğunu vurgulayan Doç. Dr. Tutluoğlu, soğuk algınlığında genellikle burun tıkanıklığı, hapşırma ve boğaz ağrısı yaşandığını ifade etti. Doç. Dr. Tutluoğlu, "Hastalıktan korunmak için istirahat, ortamın havalandırılması ve nemlendirilmesi, bol sıvı ile karbonhidrattan zengin besin alınması gerekir" diye konuştu. 
     Türkiye ve dünyada 2005-2006’da, "pandemi" olarak adlandırılan kıtalararası grip salgınının beklendiğini de dile getiren Doç. Dr. 
     Tutluoğlu, grip aşısının hastalığı önlemede etkili olduğunu sözlerine ekledi. 
     
</TEXT>
</DOC>
