<DOC>
<DOCNO> 388909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/guncel/gun04.html </URL>
<DATE> 2005/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Robert Kolej eğitim fuarı 
</HEADLINE>
<TEXT>


Okulun öğrenci ve velilerinin katıldığı fuarda, "Üniversite hayatı ve sonrasında ne bekleniyor " konulu konferans yapıldı 

BURCUM DEVREZ İstanbul 

Robert Kolej Mezunlar Derneği'nin RKMD Üniversiteli Robert Kolejliler Komitesi UNIRC , üniversiteye hazırlanan gençlere yol göstermek amacıyla UNIRC Üniversite Fuarı'nı düzenledi. 
Robert Kolej kampusunda sadece okulun öğrenci ve velilerine yönelik gerçekleştirilen fuarda Bilkent, Boğaziçi, İstanbul Teknik, Koç, Ortadoğu Teknik ve Sabancı üniversiteleri yer aldı. 
Fuar kapsamında, "Robert Kolejlileri üniversite hayatı ve sonrasında ne bekliyor " konulu konferans gerçekleştirildi. RKMD Yönetim Kurulu Üyesi ve Bahçeşehir Üniversitesi MBA Dekanı Prof. Dr. Ferdin Hoyi'nin yönettiği konferansta konuşan Boğaziçi Üniversitesi Rektörü Prof. Dr. Soysal, üniversitenin geleceğe olan bir yatırım olduğuna dikkat çekti. 
Öğrencilere mezuniyeti düşünerek tercih yapmalarını öneren Soysal, "Adayların üniversite hayatında kendilerini nelerin beklediğini düşünmeleri daha sağlıklı olur. Her şeyden önce en önemli olan nokta bilgi. Bu nedenle hedeflerinizin en büyüğü, içinde bilgi depolanmış bir üniversite olmalı" dedi. 
Türkiye'de üniversiteye girme oranlarını aktaran Koç Üniversitesi Rektörü Prof. Dr. Attila Aşkar ise iyi bir üniversite seçmenin yanı sıra ilkönce adam olmayı öğrenmenin önemli olduğuna dikkat çekti. Aşkar, "Dünyada 120 milyon üniversite öğrencisi var. Birçok insan bir şekilde üniversitede okuyor. Ama öncelikli olan adam olmayı öğrenmekten geçiyor" diye konuştu. 




</TEXT>
</DOC>
