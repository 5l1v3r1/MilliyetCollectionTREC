<DOC>
<DOCNO> 361896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/son/sonspo01.html </URL>
<DATE> 2005/07/17/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Aziz Yıldırım'dan Daum'a 'Rüştü' sözü... 
</HEADLINE>
<TEXT>

     Aziz Yıldırım, kendisinden lüften artık Rüştü’nün işini bitirin isteğinde bulunan Daum’a, sorunu bu hafta içinde çözme sözünü verdi. 
     
     Son çare Yıldırım 
     Fenerbahçe Teknik Direktörü Daum’un kafası şu günlerde çok meşgul. Alman hoca bir yandan, yöneticilerle kafa kafaya verip, Hooijdonk’un yerine alınacak yabancı oyuncu konusunda fikir alışverişinde bulunuyor, bir yandan da Rüştü konusunu düşünüyor. Geçen sezon uzun uğraşları sonucu Barcelona’dan kiralanan milli file bekçisinin mutlaka takımda kalmasını isteyen tecrübeli teknik adam, konunun bir türlü çözüme kavuşturulamaması üzerine, Başkan Aziz Yıldırım’a başvurup, yardım talebinde bulundu. 
     
     Sen işi bize bırak’ 
     Barcelona’nın yüksek bonservis bedeli istemesi, Rüştü’nün de İspanyol ekibinden aldığı yıllık 2.2 milyon Euro’nun ödenmesi talebinde bulunması yüzünden sürüncemede bırakılan transferin bir an önce bitirilmesini isteyen Fenerbahçe Teknik Direktörü, Başkan Aziz Yıldırım’dan, Lüften artık bu işi bitirin'' isteğinde bulundu. Yıldırım’ın, Hoca sen bu işi bize bırak. Hafta içinde konuyu çözeriz, merak etme'' yanıtı verdi. Fenerbahçe Yönetimi, Rüştü’yü yarın görüşmeye çağırdı. 
     
</TEXT>
</DOC>
