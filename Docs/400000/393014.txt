<DOC>
<DOCNO> 393014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sondun15.html </URL>
<DATE> 2005/11/08/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Japonya Fujimori'yi ülkeden atmadık 
</HEADLINE>
<TEXT>

     Japonya yetkilileri, eski Peru Devlet Başkanı Alberto Fujimori'ye, ülkeyi terk etmesi için baskı yapmadıklarını bildirdi. 
     Fujimori 67 dün Japonya'dan ayrıldıktan sonra gittiği Şili'de tutuklanmıştı. 
     Japonya Dışişleri Bakanlığı'ndan kimliğinin açıklanmasını istemeyen bir yetkili, Fujimori'nin Japon vatandaşı da olduğunu belirterek, ''Onu nasıl 'dışarı atabiliriz ' Bu imkansız'' dedi. 
     Peru ile suçluların iadesi anlaşması bulunmayan Japonya, Fujimori'nin Peru'ya iade edilmesi isteğine karşı çıkmıştı. 
     Bir mali skandaldan sonra 2000'de devlet başkanlığı görevinden atılan Fujimori, o tarihten bu yana babasının vatanı olan Japonya'da yaşıyordu. 
     Peru'ya göçen bir Japon'un oğlu olan Fujimori, doğduğunda babası tarafından Japonya'nın Peru Büyükelçiliği'nde doğum kaydı işlemleri yaptırıldığı için Japon vatandaşlığına da sahip. 
     Japonya Dışişleri Bakanlığı yetkilisi, Şili'den Fujimori'ye bir Japon vatandaşı olarak adil biçimde davranılmasını istediklerini de kaydetti. 
     
</TEXT>
</DOC>
