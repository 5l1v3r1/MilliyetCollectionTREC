<DOC>
<DOCNO> 358375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sonsiy11.html </URL>
<DATE> 2005/07/05/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
DYP'li İlçe Başkanı soyunarak eylem yaptı 
</HEADLINE>
<TEXT>

     DYP Mersin Merkez İlçe Başkanı Mustafa Göktaş, milletvekillerinin maaşlarına zam talebini soyunarak protesto etti. Göktaş, giysileri ile toplanan bazı eşyaları yardım torbasına atarak, milletvekillerine göndereceğini söyledi. 
     Göktaş, DYP Mersin Merkez İlçe Başkanlığı binası önünde, bir grup partili ile düzenlediği toplantıda, milletvekilleri için yardım kampanyası başlattığını belirtti. 
     Mustafa Göktaş, partililerden topladığı para ve çeşitli eşyaları attığı torbaya, daha sonra soyunarak üzerindeki giysileri de koydu. 
     Türkiye’de fakirin ve zenginin aynı ÖTV ve KDV’yi ödediğini ifade eden Göktaş, "Halkımızın canını yakan sadece KDV ve ÖTV değil. 
     Bunların yanı sıra dolaylı yollarla alınan vergiler var. Her yıl vergilerin düşürüleceğini söyleyen AK Parti hükümeti, sürekli olarak vatandaşlara vergi tahsis etmektedir" diye konuştu. 
     Milletvekillerinin aldığı 7 bin YTL’lık maaşın artırılmak istenmesini "utanmazlık" olarak nitelendiren Göktaş, şunları kaydetti 
     "Vekiller için bu para yetmiyor, zam yapmayı düşünüyorlar. Yeni oluşacak zamlar sonucu milletvekillerinin maaşları 9 bin YTL’ye çıkacakmış. Demek ki aldıkları para yetmiyor. Halktan milletvekillerine maddi yardımda bulunmalarını bekliyoruz. Ülkemizde sayıları milyonları bulan açlık sınırında vatandaş olduğu unutuluyor." 
     
</TEXT>
</DOC>
