<DOC>
<DOCNO> 399818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/guncel/gun16.html </URL>
<DATE> 2005/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İçişleri Genelge yönetmelik gereği 
</HEADLINE>
<TEXT>


ANKARA Milliyet 

İçişleri Bakanlığı, Milliyet'in dün manşetten duyurduğu "AKP'li belediyelerin içkili eğlence yerlerini belli merkezlerde toplama girişimi" haberindeki genelgenin, uygulamada ortaya çıkan tereddütlerin giderilmesi amacıyla yayımlandığını açıkladı. 
Genelgeyle ilgili açıklamada, İçişleri Bakanı Abdülkadir Aksu'nun, mülki amirlerden içkili yer bölgesini adres veya nokta işyeri olarak değil, bir alan olarak tespit edilmesini istediği belirtildi. Ayrıca, "İçkili yer bölgesinin yönetmelikte de belirtildiği üzere, mülki idare amirinin genel güvenlik ve asayiş durumu hakkındaki görüşleri doğrultusunda birden çok alanda içkili yer bölgesi tespit edileceği, ancak içkili yer bölgesinin adres veya nokta işyeri olarak değil, bir alan olarak tespit edilmesinin gerektiği belirtildi" ifadesi kullanıldı. İçkili yerlerle ilgili düzenlemelerin yeni olmadığı vurgulanan açıklamada, daha önce de bazı yasa ve yönetmeliklerde bu yönde düzenlemeler yapıldığı belirtildi. 



</TEXT>
</DOC>
