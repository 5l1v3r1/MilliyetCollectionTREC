<DOC>
<DOCNO> 363948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/guncel/agun.html </URL>
<DATE> 2005/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
1 haftalık gecikme ölümle buluşturdu 
</HEADLINE>
<TEXT>


Bilgehan-Çağla Yalçın, Mısır'da 2. balayı gibi bir tatilin hayalini kurmuşlardı. Asya Tur krize girince yolculuk ertelendi. Başka bir şirketle 1 hafta sonra çıktıkları Mısır seyahatinde bombalara yakalandılar 

Ümran Avcı 

Evleneli bir yıl bile olmamıştı. Balayından sonraki ilk tatillerini Mısır'da geçirme konusunda ısrarlıydılar. Hep hayalini kurdukları Mısır'da balayı gibi bir tatil geçireceklerdi, geçiriyorlardı da... Son geceleriydi. Bir gün sonra dönecek, bugün işbaşı yapacaklardı. El ele taksi bekliyorlardı, ta ki patlayan bombaya kadar. 
Bilgehan Yalçın 27 , Sakarya Üniversitesi Endüstri Mühendisliği Bölümü'nden mezun oldu. Bir süre sonra Çağla Cura'yla 25 tanıştı. Çağla İstanbul'da Aka Koleji'nde İngilizce öğretmenliği yapıyor, Bilgehan ise Adapazarı'nda bir ilaç şirketinde çalışıyordu. 

Ayrılık zor gelmişti 
Daha ilk gördüklerinde birbirlerinden etkilenen iki genç, ayrı şehirlerde yaşıyor ama günün hemen her saati telefonla görüşüyordu. Bilgehan bu ayrılığa dayanamadı. Sevdiği kadın uğruna çalıştığı yerden istifa etti ve İstanbul'a yerleşti. Bilim İlaç'a iş müracaatında bulundu. Bu arada bir iş değişikliği de Çağla yaptı. Özel Aka Koleji'nden Uğur Koleji'ne geçiş yaptı. 

Ölüm ayırana dek... 
Bilgehan, 3 Aralık 2003'te işe başladığı gün, hayatına da yeni bir yön verme kararı aldı. Bu kararı Çağla'ya yaptığı evlilik teklifiyle hayata geçirdi. İki genç, 28 Ağustos 2004'te Şişli Evlendirme Dairesi'nde yaşamlarını birleştirdi. Artık "ölüm onları ayırana dek" birliktelerdi. İstanbul'daki nik htan sonra Bilgehan'ın memleketi olan Gaziantep'te ikinci kez düğün yaptılar. 
Yaz yaklaşınca tatil planı yapmaya başladılar. Çağla'nın en büyük hayali Mısır'da bir tatildi. Bilgehan eşinin bu hayalini gerçekleştirmek için Asya Tur'la 11 Temmuz'da Mısır işlemlerini tamamladı. Ancak Asya Tur bir süre sonra finansman krizine girip müşterilerine karşı sorumluluklarını yerine getiremeyince, hayalleri de suya düştü. Bilgehan, eşinin hayalinin yarım kalmasına çok üzüldü. Asya Tur'dan paralarının bir miktarını geri alınca yeni bir tur şirketi araştırmaya başladı. 

Arkadaşları Gitmeyin... 
İş arkadaşları "Vazgeçin Mısır'a gitmekten. Güney sahillerine gidin. Hem çok sıcak olur Mısır şimdi" dediyse de Bilgehan kararlıydı. "Olmaz, Çağla çok istiyor. Hem hava sıcaklığı da İstanbul'la hemen hemen aynı" dedi. 
Sonra da yeni bir tur şirketiyle anlaştı. Çağla ve Bilgehan bir hafta ertelemeyle hayallerinin tatilini yapmak üzere Mısır'a uçtu. 
Ancak dönüşten önceki gece patlayan bomba, iki gencin hayatlarını kararttı. Bilgehan Yalçın olay yerinde ölürken, eşi Çağla ağır yaralı olarak hastaneye kaldırıldı. Çağla şimdi bedenindeki yanıkların acısını çekiyor. Kendisine geldiğinde hayat arkadaşının artık yaşamadığını öğrenecek ve ruhunda hissedeceği yangının acısı hiç dinmeyecek... 

Çağla'nın babası kaza yapan uçağın pilotu 

ÇAĞLA Yalçın'ın babası asker kökenli pilot Halil Cura, 1998'de Türk Hava Yolları'nın Samsun seferini yapan "Şanlıurfa" adlı RJ 100 tipi yolcu uçağınının kazasında hafif yaralanmıştı. Uçak, Samsun havaalanına inişi sırasında pistten çıkmıştı. 

Amca Şahin Bir kez bile bizi üzmedi 

BİLGEHAN Yalçın'ın amcası Sinan Yalçın da Gaziantep'teki evinde yaptığı açıklamada, "Yeğenim pırıl pırıl bir insandı, çok yazık oldu" dedi. Acı haberi aldıklarında şok yaşadıklarını ifade eden Yalçın, saldırıyı gerçekleştirenleri lanetlediğini söyledi. 

Aynı kaderi paylaştılar 

Şarm El Şeyh tatillerinin son gününde birlikte dolaşırken terör saldırısına yakalanan beş Türk'ten sadece biri kurtuldu 

İSTANBUL Milliyet 

Şarm el Şeyh'teki terör saldırısına yakalanan beşTürk'ün, tatilin son gününde birlikte geziye çıktıkları ortaya çıktı. Türk gruptan sadece öğretmen Çağla Yalçın 26 ağır yaralı olarak kurtulurken, eşi endüstri mühendisi Bilgehan Yalçın 28 ile Bursalı ilaç mümessili Erhan Bilece 28 , Safiye Güler Yavuz 25 ve Bülent Adalı'nın 30 öldüğü açıklandı. 

Beşini de terör vurdu 
Safiye Güler Yavuz, Bülent Adalı, Erhan Bilece, Bilgehan Yalçın ve eşi Çağla Yalçın ETS'nin 16 Temmuz - 23 Temmuz tarihleri arasındaki bir haftalık Mısır turuna katıldılar. 
Birbirleriyle arkadaş olan beş Türk, tatillerinin son gecesinde geziye çıktılar. Ancak terör birlikteki beş Türk arkadaşı da vurdu. Gruptan sadece öğretmen Çağla Yalçın, ağır yaralı olarak kurtuldu. Çağla Yalçın, dün askeri bir ambulans uçakla Türkiye'ye getirildi. Tatil için Mısır'a giden Türk vatandaşlarının sayısının 500 civarında olduğu belirtildi. 

Mısır'ı hiç beğenmemiş 

Patlamada hayatını kaybeden Erhan Bilece'nin ölüm haberinin ulaşmasının ardından, Bursa'daki evinde tam bir matem havası var. Bilece'nin ağabeyi Ayhan Bilece, şöyle konuştu "Biz onun Antalya veya İzmir'e gittiğini düşünüyorduk. Mısır'a gittiğinden daha sonra haberimiz oldu. 16 Temmuz'da gitmiş. 17 Temmuz'da bizi aradı ve Mısır'da olduğunu söyledi. Bu onunla son telefon konuşmamız oldu." Kardeşinin geçen yıl da tatil için Mısır'a gittiğini ifade eden Bilece, "Ancak, Mısır'ı hiç sevmediğini söylemişti. 'Tok gittim, aç geldim' demişti" diye konuştu. n BURSA AA 

Yarım saatle kurtuldular 

Patlamadan şans eseri kurtulan Türk turistler ise dün Türkiye'ye döndüler. Yüzlerinde h l endişe taşıyan yolculardan Mahir Erdoğan, "Patlamalar bize iki kilometre uzaklıkta meydana geldi. Çünkü arkadaşlarımızın büyük bölümü o anda otelde değildi" dedi. Ömer ve Alev Uzma çifti yanda "Patlamalardan yarım saat önce o bölgedeydik" dediler. 

Bomba hatırası... 

Şarm el Şeyh'e önceki gün düzenlenen ve 88 kişinin ölümüne, 200 kişinin de yaralanmasına neden olan bombalı saldırılar, kasabada turizmi bitirdi. Sorumluluğunu El Kaide'ye bağlı Abdullah Azzam Tugayları'nın üstlendiği saldırıyı yaşayan turistler kitleler halinde Şarm el Şeyh'ten ayrılıyor. Bazı turistler ise, bombaların patladığı bölgede hatıra fotoğrafı çektiriyor. 


</TEXT>
</DOC>
