<DOC>
<DOCNO> 392559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/soneko04.html </URL>
<DATE> 2005/11/06/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Dünyanın onda biri internetten alışveriş yapıyor... 
</HEADLINE>
<TEXT>

     Zeynep Akyıl 

Dünya nüfusunun onda birinin, internet üzerinden alışveriş yaptığı bildirildi. 
     ACNielsen'ın son tüketici araştırmasına göre, dünya genelinde 627 milyondan fazla kişi bugüne kadar internet üzerinden alışveriş yaptı. 
     Araştırmaya göre, sadece geçen ay 325 milyon kişi online alışveriş gerçekleştirmiş. 
     Internet üzerinden yapılan alışverişlerde 212 milyonun üzerinde kişi kitap, 135 milyonun üzerinde kişi DVD ve veya video oyunları, 135 milyona yakın kişi uçak rezervasyonu, 128 milyondan fazla kişi giyim, aksesuar, ayakkabı gibi ürünler, 112 milyondan fazla kişi müzik indirme veya CD, 106 milyon kişi elektronik aletler fotoğraf makineleri, kamera , 98 milyona yakın kişi bilgisayar donanım elemanları ve 86 milyondan fazla kişi otel ve veya tur rezervasyonu satın aldığı tespit edildi. Aynı kişi birden fazla işlem yaptığı için yapılan işlem sayısı 627 milyonu aşıyor. 
     Online alışverişin en çok kullanıldığı bölgeler Avrupa ve Kuzey Amerika, en fazla alışveriş yapanlar ise Almanlar, Avusturyalılar ve İngilizler. 
     Buna göre, Almanya, Avusturya ve İngiltere'de internet kullanıcılarının yüzde 95'i internet üzerinden alışveriş yapıyor. 
     Asya Pasifik bölgesinde ise en fazla online alışveriş yapan ülkeler Güney Kore ve Tayvan. 
     
     ONLİNE ALIŞVERİŞLERDE EN POPÜLER ÜRÜN KİTAP 
     Global olarak bakıldığında online alışverişte en popüler ürünler yüzde 34 ile kitaplar, yüzde 22 ile Video DVD Oyunlar, yüzde 22 ile uçak biletleri rezervasyonlar ve yüzde 20 ile giyim, aksesuar, ayakkabı. 
     İnsanların neyi satın aldıkları ise bulundukları ülkeye göre değişiyor. Örneğin uluslararası kitap satan firmalar, en fazla kitap satın alan Çin yüzde 56 ve Güney Kore yüzde 50 gibi ülkelerdeki web sitelerinde, Korece ve Çince dillerini mutlaka bulundurmaya önem gösteriyor. 
     Asya Pasifik Bölgesi'nde ise daha çok havayolu ve seyahat acentaları internet üzerinden satış yapıyor. Söz konusu bölgede en fazla havayolu bileti satın alan ülkeler Malezya yüzde 55 , Yeni Zelanda yüzde 40 , Singapur yüzde 36 . Avrupa'da internet üzerinden havayolu bileti satın alan ülkelerde ise başı yüzde yüzde 58 ile İrlanda çekiyor. 
     Online alışverişlerde en fazla tercih edilen ödeme şekli yüzde 59 ile kredi kartı ve yüzde 23 ile banka hesabından transfer yöntemi. 
     Ancak Avrupa'da, teslimatta ödeme cash-on-delivery COD seçeneği de tercih ediliyor. 
     
     AZ GELİŞMİŞ ÜLKELER GÜVENLİK ENDİŞESİ TAŞIYOR 
     ACNielsen Finansal Hizmet Araştırmaları Başkanı Bruce Paul, gerek bölgesel, gerekse ülkeler bazında gerçekleştirdikleri araştırmalarında, daha az gelişmiş pazarlarda alışveriş yapanların ödeme konusunda güvenlik endişesi taşıdıklarını gördüklerini kaydetti. Gelişmiş pazarlarda ise ödeme şekli için gelişmiş ve sofistike yöntemlerin talep edildiğine dikkat çeken Paul, bu sonuçların kredi kartı şirketleri açısından hem zorluklara hem de fırsatlara işaret ettiğine, aynı zamanda, farklı pazarlarda farklı stratejiler yönetmeleri gerektiğini de gösterdiğini ifade etti. 
     ACNielsen Tüketici Ürün Grubu Başkanı Klaas Hommez ise dünya nüfusunun onda birinin internet üzerinden alışveriş yapıyor olmasının başarılı satışlar yakalamak için yeterli olmadığını, araştırmaların, yüksek marka değerine sahip marka ve web sitelerinin daha fazla online trafiği ve satışları üzerine çektiğini gösterdiğini kaydetti. 
     
</TEXT>
</DOC>
