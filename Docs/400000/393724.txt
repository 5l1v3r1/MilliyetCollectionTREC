<DOC>
<DOCNO> 393724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sondun50.html </URL>
<DATE> 2005/11/10/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Çelik Perde, 2 kilometre doğuya genişledi 
</HEADLINE>
<TEXT>

     Amerikan ordusunun Irak askerleriyle Suriye sınırı yakınındaki Husaybe kentinde geçen cumartesi başlattığı ''Çelik Perde'' operasyonunun 2 kilometre doğuya genişletildiği bildirildi. 
     Amerikan ordusunun bildirisinde, operasyonun 2 kilometre doğuda yer alan Karabila'ya genişletildiği belirtilerek, bunun, yabancı uyruklu El Kaide militanlarının Irak'a sızmalarını durdurmak için ''Suriye sınırında daimi bir askeri varlık oluşturma amacındaki operasyonun yeni bir safhası olduğu'' kaydedildi. 
     Bildiride, dün Karabila'ya giren Irak ve Amerikan güçlerinin burada arama tarama operasyonuna başladıkları belirtildi. 
     Amerikan ordusu, daha önceki açıklamasında, ''Çelik Perde'' operasyonuyla Husaybe kentinde güvenliğin sağlandığını bildirmişti. 
     
</TEXT>
</DOC>
