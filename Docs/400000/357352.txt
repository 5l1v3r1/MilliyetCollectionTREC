<DOC>
<DOCNO> 357352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/soneko43.html </URL>
<DATE> 2005/07/01/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Katar Havayolları, Türkiye'deki 1. yılını kutluyor... 
</HEADLINE>
<TEXT>

     Katar Havayolları, İstanbul uçuşlarının birinci yıldönümünü yolcularına çiçek ve çeşitli armağanlar vererek kutladı. 
     Havayolu görevlileri, Atatürk Havalimanı Dış Hatlar Terminali'nden Doha'ya giden yolculara çeşitli ikramlarda bulundular. 
     Katar Havayolları Türkiye Genel Müdürü Rola Obeid, Türk pazarına hizmet vermekten mutluluk duyduklarını söyledi. 
     Türkiye'ye olan uçuşlarından dolayı son derece mutluluk duyduğunu belirten Obeid, yeni uçaklar alındığı takdirde Türkiye'ye olan uçuş kapasitelerini yükseltmek istediklerini ifade etti. 
     Modern teknoloji ile donatılmış 40 adet Airbus uçak filosuna sahip Katar Havayolları, Katar'ın başkenti Doha üzerinden Avrupa, Ortadoğu, Afrika, Uzak Doğu ve Hint Yarımadası'ndaki toplam 65 noktaya uçuyor. 
     Ömüzdeki 10 yıl içinde uçak sayısını üçe katlamayı hedefleyen şirket, 12 milyondan fazla yolcu arasında yapılan anket sonucunda Ortadoğu'nun en iyi havayolu seçilmiş ve dünya sıralamasında üçüncü kez en iyi 5 kabin memuruna sahip havayolu olmuştu. 
     
</TEXT>
</DOC>
