<DOC>
<DOCNO> 399051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sontur08.html </URL>
<DATE> 2005/11/29/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Eşine, "Otomobili neden yaktın" diye sordu, bıçaklandı 
</HEADLINE>
<TEXT>

     
     Ali ALTUNDAŞ KAYSERİ, DHA 
     
KAYSERİ’de oturan 25 yaşındaki Güneş Uluhan, bunalıma girip otomobilini yakan eşi 28 yaşındaki Tekin Uluhan’a Arabayı niye yaktın '' diye sorunca sırtından bıçaklandı. Yaralanan kadının şikayeti üzerine yakalanan Tekin Uluhan, nöbetçi mahkeme tarafından tutuksuz yargılanmak üzere salıverildi. 
     Melikgazi İlçesi Eskişehir Caddesi Hakşinas Sokak’ta oturan 3 çocuk annesi Güneş Uluhan, iddiaya göre 40 KA 394 plakalı otomobilini yakan ve tepki gösterdiği eşi Tekin tarafından sırtından bıçakladı. Komşuları tarafından Kayseri Devlet Hastanesi Acil Servisi’ne kaldırılan Güneş Uluhan'a 3 dikiş atıldı. Tedavisinin ardından Melikgazi Polis merkezine giderek ifade veren Güneş Uluhan, eşi Tekin Uluhan’dan şikayetçi oldu. Güneş Uluhan, Kocam inşaatlarda işçi olarak çalışıyor. Uzun süredir işi olmadığı için bunalımda. Kirayı ödeyemeyince ev sahibi bizi evden çıkardı. Babamın evine yerleşmek zorunda kaldık. Kocam bunu hazmedemeyince bunalıma girdi ve arabayı yaktı. Arabayı niye yaktın ’ diye sorunca, cebinden çıkardığı bıçağı sırtıma sapladı. Bana bunu yapmamalıydı, kendisinden şikayetçiyim'' diye konuştu. 
     Olaydan sonra kayıplara kaçan Tekin Uluhan, kısa süre sonra yakalanarak gözaltına alındı. Tekin Uluhan, çıkarıldığı mahkemece, tutuksuz yargılanmak üzere salıverildi. 
     
</TEXT>
</DOC>
