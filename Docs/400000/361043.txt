<DOC>
<DOCNO> 361043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/soneko52.html </URL>
<DATE> 2005/07/14/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Piyasalarda bugün... 
</HEADLINE>
<TEXT>

     İMKB Bileşik Endeksi, son günlerde gözlenen 28,000 puan seviyesinin üstünde tutunma çabalarının ardından bugün gelen alımlarla 28,500.87 puana ulaşarak tarihi rekor seviyesinden kapandı. 
     Borsa'da işlem gören hisse senetleri bugün ortalama yüzde 1.56 değer kazandı. 
     İstanbul Menkul Kıymetler Borsası İMKB Ulusal 100 Endeksi, 1. seansta 114.30 puan artarak 28,176.22 puandan kapandı. 2. seansta özellikle seansın son yarım saatinde gelen yoğun alımlarla 324.65 puan daha yükselen endeks 28,500.87 puandan yeni bir rekorla günü tamamladı. Endeks bundan önceki tarihi kapanış rekorunu 28,396.17 puanla 28 Şubat 2005 günü kırmıştı. 
     Endeks, günlük bazda 438.95 puan ve yüzde 1.56 yükseldi. 
     Hisse senetleri piyasasında, toplam 1 milyar 301 milyon 516 bin 290 YTL'lik işlem hacmi kaydedildi. 
     
     DÖVİZ 
     İstanbul'da serbest piyasada dün 1.3360 YTL'den kapanan dolar güne yine aynı fiyattan, 1.6180 YTL'den kapanan avro 1.6200 YTL'den başladı. 
     Kapanışta doların satış fiyatı 1.3340 YTL, avronun satış fiyatı 1.6120 YTL oldu. 
     Merkez Bankası, doların bugünkü efektif kurunu alışta 1.3275 YTL, satışta 1.3368 YTL olarak açıkladı. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 24 Ocak 2007 vadeli, bugün valörlü tahvilin basit getirisi yüzde 16.92, bileşik getirisi yüzde 16.24'ten kapandı. 
     Bu kağıdın bugün valörlü işlemlerinin bileşik getirisi, dünkü kapanışa göre 0.05 puan yükseldi. 
     İMKB Tahvil ve Bono Piyasası Repo-Ters Repo Pazarı'nda gecelik işlemlerde faiz ortalama yüzde 14.28'den gerçekleşti. Gecelik işlemlerde en düşük oran yüzde 14.05, en yüksek oran yüzde 14.40 oldu. 
     
</TEXT>
</DOC>
