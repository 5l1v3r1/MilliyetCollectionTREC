<DOC>
<DOCNO> 370338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonspo51.html </URL>
<DATE> 2005/08/16/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Beşiktaş'ta, Kürşat'ın takımdan ayrılabileceği belirtildi... 
</HEADLINE>
<TEXT>

     Beşiktaş Futbol Şubesi Sorumlusu Kıvanç Oktay, sezon öncesinde Çaykur Rizespor’dan transfer edilen Kürşat Duymuş’un takımdan ayrılabileceğini söyledi. 
     Kıvanç Oktay, bir televizyon kanalına yaptığı açıklamada, Kürşat’ı isteyen bazı takımların bulunduğunu ifade ederek, "Kendisi Rıza Çalımbay ile görüştü. Geniş bir kadroya sahibiz. Kürşat da bunu gördü. 
     Bu kadroda dışarıda bekleyenler hep olacaktır. Hocamız da Kürşat’ın oynamasını istedi. Başka bir takıma kiralık olarak gidebilir" dedi. 
     Rıza Çalımbay ile Sergen arasında hiç bir sorun bulunmadığını da vurgulayan Oktay, "Onlar uzun süredir birbirlerini tanıyor. Sergen’in kendisine hiçbir saygısızlığı yok. Eski arkadaş olmalarına rağmen bunu suiistimal etmiyor ve çok iyi çalışıyor" diye konuştu. 
     Oktay, Çalımbay’ın bütün takımdan memnun olduğunu da ifade ederek, teknik direktörlerinin, eksik gördüğünde her oyuncuyu uyararak tedbirini aldığını sözlerine ekledi. 
     
</TEXT>
</DOC>
