<DOC>
<DOCNO> 352047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/magazin/yazdud.html </URL>
<DATE> 2005/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mikonos'ta eğlence dorukta 
</HEADLINE>
<TEXT>


Atlas Jet ve ETS Tur farkı, St. John Hotel, Ithaki, Super Paradise ve çıplaklar kampı, Little Venice Veranda'da günbatımı, Chez Maria's, Alice, White Shop, sabaha kadar eğlence... 



Efendim, bir çılgınlık yaptım Bir günlüğüne Yunan adası Mikonos'a gittim. Aslında hiç niyetim yoktu. Nasıl olsun ki Son 20 günde Paris, Bodrum, Almanya seyahatleri ve İstanbul'da başlayan yaz eğlencesi derken, kemiklerim ağrıdı valla. Üstelik daha önce iki kez gittiğim Mikonos'a bir geceliğine gitmek yorgunluktan başka şey değildi. Zaten renkli gece yaşamını, çılgın partilerini, muhteşem plajlarını görmek için bir gece değil, en az bir hafta gerekir. Ama bernaylafem organizasyonu olunca, çaresiz, düştüm yollara. Berna Sağlam ve Fem Güçlütürk iki şık isimdir. Bir de onlarla çalışan dünya güzelleri Merve Karahan, Aylin Duman da işin içinde olunca yapacak bir şey kalmamıştı. Ama iyi ki de gitmişim, çok güzel dostluklar kuruldu. Organizasyon Berna ile Fem'deydi tabii. Büyük komutanlar ise Atlas Jet ve ETS Tur'du. Geçen yıl Atlas Jet'in THY'yi geçeceğini yazmıştım. Kalite, servis, güvenilirlik açısından beni yalancı çıkarmadılar. Tabii Allah THY'yi de başımızdan eksik etmesin, o ayrı. ETS Tur Genel Müdürü ve Atlas Jet Yönetim Kurulu Başkan Yardımcısı A. Murat Ersoy ile güzel bir sohbetimiz oldu. Büyük patron Vural Öger müthiş konukseverdi. Öger, bizi Avrupa Birliği ilişkileri ve Almanya'da yaşayan Türk vatandaşlarımızla ilgili olarak ciddi anlamda aydınlattı. Ersoy, Yunanlılar'ın Türkler'e çok sıcak davrandığını, geçişlerde kolaylık yapacaklarını, 3 günlük de olsa vize verebileceklerini söyledi. Şöyle devam etti "Sıkıntı yok, zorluk yok artık. Yunan Başkonsolosu özellikle çağırıp açıklama yaptı. Türkiye-Yunanistan arasındaki uçuşlar 40 yıl önce yapılmış anlaşmanın esaslarına göre yürütülüyor. Yalnızca Atina-Selanik-İstanbul arasında THY'nin tarifeli seferleri vardı. Şimdi Türk tarafına olsun, Adalar'a olsun uçuş serbestliği tanınacak. Eskiden Mikonos'a, Santorini'ye direkt uçuş yoktu. Biz, 70 kişilik oturma kapasiteli Bombardier jetleriyle ilk adımı attık" dedi. 

Beş yıldızlı St. John 
Uçakta Göltürkbükü'ndeki ünlü Fuga Oteli'nin sahibi olan genç iş adamı Emre Can, yakın dostları Mehmet Keskin ve Pervin Bilol vardı. Pervin seyahat anılarını anlatan bir kitap çıkarıyor, bu yüzden acayip heyecanlı. Emre ve Mehmet kafa dengi insanlar, çok eğlendik. Bir saatlik keyifli uçuşun ardından minik bir ada turu yaptık. Mikonos, bizim Bodrum'a çok benziyor. Çılgın yaşantısıyla ünlü bir Yunan adası. Ama yeşil açısından pek fukara. Sayısı 15'i bulan plajları arasında, otobüs ve tekneyle ulaşabileceğiniz Paradise, can dostum İzzet Çapa ile üç yıl önce birlikte gittiğimiz çıplaklar plajı olan Super Paradise, Agari ve Alia en popüler olanları... Adanın sembolü ise pelikanlar. Bunun öyküsüne gelince Yıllar önce korkunç fırtına nedeniyle bir pelikan Mikonos'a iner. Fırtına sonrası ada halkı pelikanın yaralarını sarıp onu besler. Pelikan zamanla iyileşir ama insanlara alıştığı için adadan ayrılmaz. İnsanlar da ondan kopamaz, çünkü pelikanın gelişiyle ada turizminde büyük patlama olmuştur. Pedros adı verilen bu pelikanın ölümünden sonra adaya pelikanlar getirilip beslenir. Otelin bulunduğu bölge, Agios İoannis. Konumu, manzarası, personelin sıcaklığı, güler yüzü, temizliğiyle otel benden geçer not aldı. Zengin bir kahvaltı büfesi var. Odalar çok büyük. Ama onlara bir önerim var Televizyon kanalları arasında bir tane de Türk bulunsa çok hoş olacak. Telefon 302 2892 8752. Sırası gelmişken hatırlatayım Vereceğim tüm telefon numaralarına Yunanistan'ın kodunu eklemeyi unutmayın. 

Yemek ve alışveriş 
Organizasyon çok başarılıydı. Yerleştikten sonra öğle yemeği için, plajı da olan Ithaki'ye gittik. Servis iyiydi. Ama meze ve balıklardan kırık not verdim. Çoğumuz peynir, ekmek ve kızarmış kekikli patatesle doyduk. Yine de söylemem gerekir ki yemekte kısıtlama yoktu ve içki su gibi aktı. Deniz mahsulleri ağırlıklı olan Ithaki'nin telefon numarası 228 9026 850. Yemek sonrası neredeyse grubun tamamı Paradise Beach'e hareket etti. Ben kendimi sokaklara attım. Yanımda sevgili Şehnaz Berker, Vatan'ın magazin müdürü olan çok sevdiğim Müge Anlı, ETS Tur'un dünya şekeri Basın ve Halkla İlişkiler Müdürü Pervin Yapar, Öger Türk Tur Türkiye Müdürü Adil Serim, Atlas Jet Yönetim Kurulu Üyesi Levent Dağhan vardı. Pervin ile nasıl eğlendik, anlatamam. Burada, özellikle Hora büyük markaların mağazalarıyla dolu. Oralarda keten, dantel perdeler, el örgüsü kazak ve bluzlar çok moda. Bunları satan, 1963 yılından beri popüler olan White Shop'a uğrayın. Telefon numarası 26 825. Pervin deneyimlerine dayanarak İtalya yemekleri, özellikle de makarnalarıyla ünlü iki adres verdi. Uğradık. Biri Matogianni 8'deki La Casa. Telefon numarası 228 902 4994. Diğeri de Pasta Fresca Barkia. Telefon numarası 225 632 7008. Benim de geçmiş tecrübelerimden size önerebileceğim bir yer var Dilou 1 Ag Gerasimos'daki Kalidonios. Telefon numarası 228 902 7606. Geleneksel Yunan yemekleri yapan ve adanın en eski mekanlarından olan El Greco in Plateia Tria Pigadia'yı da öneririm. Ama orada yemek konusunda sıkıntı çekebilirsiniz. Bizim eşsiz Türk mezelerimizi bulacağınızı sanıyorsanız yanılırsınız. Ama Mikonos eğlencesi, sınır tanımayan marjinal kulüpleriyle farklı ülkelerden gelen gay ve lezbiyenler için doğru adres. Ayrıca Bodrum'a oranla ucuz. Büyük patron Vural Öger de aynı şeyi söyledi. Akşam yemeği yiyip sirtaki yaparak çok eğlendiğimiz 27 Kalogera Str'deki Chez Marias Garden adlı restoran-bar dekorasyonu, yemeğiyle başarılıydı. Burada Hürriyet Gazetesi'nin yayın koordinatörü olan sevgili Fikret Ağabey Ercan , yazılarını ve televizyon programını keyifle takip ettiğim Ali Hoca Atıf Bir , zarif eşiyle sohbet ettik. Atlas Jet Yönetim Kurulu Üyesi ve Genel Müdüru Tuncay Doğaner beni havacılık konusunda aydınlattı. Doğaner ile neredeyse akraba çıkacaktık. O da İzmirli. Hatta benim doğum yerim olan Eşrefpaşalı. Onun da annesi Giritli. Çok da yakışıklı. Doğaner, Atlas Jet'in başlattığı e-ticket elektronik bilet uygulamasıyla haklı olarak gururlanıyor. Çünkü bu, bir ilk. Bizim uçtuğumuz, son teknolojiyle donatılmış Bombardier jetleri de son derece güvenilirmiş. Hızları saatte 876 kilometreye çıkıyor. Yine uzun atladım değil mi Konuya döneyim, Chez Marias'ın telefon numarası 228 902 7565. Müge ve Pelin alışverişi çok seviyorlar. Çok şık bir butiğe girdik Alice. Matogianni'de. Müthiş pantolon, bluz, tişört, çanta modelleri vardı. Çok pahalı ama görün. Telefon numarası 228 902 4268. Pervin'in favori krepçisi Premier Snack Bar Cafe'de soluklandık. Dondurma çeşitleri enfes. Telefon numarası 028 902 4895. 

Çılgın geceler 
Haydi bakalım, bir günlük gezmeyle size bu kadar malzeme veren bir başkasını bulun. Mümkün değil. Samimi fikrimi söyleyeyim mi İnsanlar uç noktalarda yaşıyorlar. Tabii folklor, arkeoloji, deniz, kültür müzeleri, Antik Yunan'dan kalma eserler de yok değil. Sayıları 500'ü geçen kiliseler ise neredeyse adım başı karşınıza çıkıyor. Unutmadan belirteyim Günbatımını Little Venice'deki Veranda Cocktail Bar'da seyredin. Can dostum İzzet ile geldiğimizde biraz da onun mesleği nedeniyle gece yaşamını epeyce deşmiştik. Bu yüzden deplasmana idmanlı çıktım. Bir kere Kambani Street'i iyice dolaşın. Buradaki Ikon Cafe Bar tamamen gaylere ait ama herkes girebilir. Üstelik saat 21.00-23.00 arasında Happy Hour var. Zirvedeki bir başka isim de El Pecado ve Space. Şovlarıyla ünlü Pierro ve Scandenavion'u öneririm. O gece yine sabahı ettik. Ayrılışlar insana hüzün veriyor, bizimki de öyle oldu. Dönüş uçağında yanımda Şahnaz Çakıralp vardı. Çok cici bir oyuncu. Dizi yapımcılarının Şahnaz'ı nasıl olup da h l farketmediğine şaşırdım. 'Şaşkın Aşıklar'da izlemiştim onu. Kış sezonunda da 'Üç Kuruşluk Opera' adlı müzikalde ve Alışık Tiyatrosu'nda sahnelenecek 'Kaç Baba Kaç' adlı komedide yer alacak. Evet efendim, çarşamba günü kısmetse yine Almanya turumuzda ve İstanbul yaşamında birlikte olacağız. "Doymuyoruz, her gün yaz" diyenler, bunu Rıfat'ım Ababay'ım duymasın, valla sizi fena yaparım. Sevinçleriniz okyanuslar, üzüntüleriniz ise kum tanesi kadar olsun. Hoş kalın ve PAZAR POSTASI'nı bayinizden istemeyi sakın unutmayın. 

Sortie gün sayıyor 

İstanbul gecelerinin beklenen mekanının açılmasına 3 gün kaldı. Kuruçeşme'deki Sortie 14 Haziran Salı gecesi açılacak. Uzun zamandır hazırlıkları süren, İstanbul'un en güzel Boğaz manzarasına hakim olan Sortie anlamı gibi tam da bir 'kaçış noktası' olacak. İstanbul'un stresinden uzaklaşmak isteyenler bu yaz Sortie'yi mesken tutacak gibi. Ünlü mimar Mahmut Anlar'ın tasarımıyla hayat bulan dekorasyona hakim olan renk, beyaz. Genel koordinatörlüğünü yılların tecrübeli ismi Ali Sayar'ın yaptığı Sortie'de çok keyifli mekanlar var. İstanbul'un sayılı uluslararası belgeli restoranlarından biri olan ve club bölümüyle geçen kışa damgasını vuran Margaux, özellikle VIP bölümü olan Champagne Lounge ile bu yazın da gözdesi. Teşvikiye'de her yaştaki müşterinin beğenisini kazanan Salomanje, İtalyan mutfağının en leziz örneklerini tattıran Mezzaluna, Asya mutfağının farklı yorumlarını sunan Pera Thai sizleri bekliyor Sortie'de. Kebapta ise yine lider markalardan biri var Yüzevler. Deniz kenarında içkisini yudumlayarak eğlenceye başlayacak veya yemekten sonra devam edecek olanlar için Niwa Bar var. Buranın suchi mönüsü enfes. Akdeniz mutfağının en leziz örneklerini yiyebileceğiniz Mansion'u da unutmamak gerek. Müzik direktörlüğünü Salih Saka'nın yapacağı Sortie pazar günleri ise vizyon filmlerle farklı bir keyif yaratacak. 



</TEXT>
</DOC>
