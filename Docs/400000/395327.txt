<DOC>
<DOCNO> 395327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/siyaset/siy04.html </URL>
<DATE> 2005/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeyh mektubuna soruşturma 
</HEADLINE>
<TEXT>


Milli Eğitim Bakanı Çelik, "Başbakan Erdoğan'a şeyhten mesaj var" konulu mektubu YÖK'e gönderen bürokrat hakkında soruşturma açtı 

ANKARA Milliyet 


Milli Eğitim Bakanı Hüseyin Çelik, Prof. Dr. İsmail Tuncay Uslu'nun Nakşibendi Şeyhi Mehmet Zahid Kotku'yu rüyasında gördüğünü öne sürerek Başbakan Recep Tayyip Erdoğan'a yazdığı mektubu, Milli Eğitim Bakanlığı'ndan YÖK'e gönderen Yükseköğretim Genel Müdür Yardımcısı Kamil Zengin hakkında soruşturma başlattı. 
Çelik, dün TBMM'de mektupla ilgili soru üzerine, şu yanıtı verdi "Bu manşetlere çıkarılacak konu mu Bir meczup mektubu. Üstelik adı geçen kişi de böyle bir mektup yazdığını kabul etmiyor. Bu ülkenin hükümeti, bakanı bir meczup mektubuna amel edecek insanlar mı " 
Çelik, mektuba bir üst yazı ekleyerek, gereğinin yapılması için YÖK'e gönderen Zengin hakkında soruşturma başlatıldığını ve konuyla ilgili gelecek hafta açıklama yapacağını söyledi. Bakanlıkta konuya ilişkin bir inceleme başlatıldığı da kaydedildi. 
MEB Yüksek Öğretim Genel Müdürü Hüseyin Çalık, "Bürokratımla konuştum. Büyük ihtimalle mektubu okumadan, YÖK'e gönderilmesi için altına imza atmış. Bilerek yaptığını zannetmiyorum" dedi. 



</TEXT>
</DOC>
