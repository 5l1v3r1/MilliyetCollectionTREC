<DOC>
<DOCNO> 358680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sonsiy18.html </URL>
<DATE> 2005/07/06/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Eski Bakan Vural, Telekom ihalesine tepki gösterdi... 
</HEADLINE>
<TEXT>

     Eski Ulaştırma Bakanı Oktay Vural, Telekom ihalesinde yaşanan peşin-vadeli ödeme tartışmasına faizlere ilişkin iddiasıyla yeni bir boyut ekledi. Vural, ticari bir faiz yerine IMF’ye uygun faiz oranı belirlenerek kamunun zarara uğratıldığını söyledi. Vural, Kablo TV’nin ise yalnızca hizmet bölümünün ayrıldığını, altyapının Telekom’da bırakılarak tekelci bir yapı sağlandığını savundu. 
     MHP Genel Başkan Yardımcısı ve eski Ulaştırma Bakanı Oktay Vural, "30 Haziran akşamı bugüne kadar Telekom’un kullanmadığı bir frekansı kullanması, CDMA teknolojisinde hizmet vermesi mümkün hale getirildi. Bu durum ihale şartlarını tamamen değiştirmiştir" dedi. Vural, bu frekans tahsisisinin Telekom için yeni yapılan değer tespitinde de yer almadığını, bunun yeni bir değer olduğunu savundu. 
     Telekom’un arazi yapısı nedeniyle internet ve telefon hizmeti götüremediği yerlerde kablosuz erişim sağlanabilmesi için bu tahsisin yapıldığı iddiasını anımsatan Vural, "Daha önce neden yapılmadı Görev sözleşmesi imtiyaza dönüşürken neden yapıldı " diye sordu. Vural, bu imtiyazın verilmesiyle 3’üncü nesil mobil cep telefonu alanında Telekom’u alıcı 
     şirketin öncelik kazanmış olacağına dikkat çekti. 
     
     "KABLO TV’NİN OMURGASI TELEKOM’DA KALDI" 
     Oktay Vural, Rekabet Kurulu kararı uyarınca ayrıldığı açıklanan kablo TV hizmetiyle ilgili de şu açıklamayı yaptı 
     "Kablo TV hizmet kısmı ayrıldı, ama omurgası Türk Telekom’da kaldı. Tekelci bir yapı oluşturuldu. Telekom’un altyapıdaki tekeli devam ettirildi. Bu bilerek yapılan bir iş ve son derece yanlıştır. Kablonun muhakkak ayrılması gerekiyordu." Rekabet Kurulu kararında internet hizmetlerinin de ayrılmasının öngörüldüğü, ancak ihalede bu ayrıştırmanın yapılmadığının anımsatılması üzerine Vural, ses, görüntü ve data iletişimi birlikte düşünüldüğünde internet sağlayıcı açısından çok çeşitli rekabet piyasası varlığına dikkat çekerek, "İnternet için farklı bir hizmet ayrıştırması yapılabilirdi. Bu haksız rekabet oluşturur" dedi. 
     
     "IMF MİSİN" 
     Vural, Telekom ihalesinde peşin ve vadeli ödeme konusunda yaşanan tartışmalara yeni bir boyut ekledi. Vural, belirlenen faiz oranlarının IMF’den alınmış faiz oranları olduğunu ve "son derece yanlış" olduğunu söyledi. Vural, "IMF’nin borcuna yönelik faiz tespiti yapıyor. Ticari bir faiz olarak uygulamak gerekiyordu. Bunu yapmamışlar, kamuyu zarara uğratmışlardır. Sanki şirkete alacaklı kredi sağlamış oluyor. Sen IMF misin, ticari bir kuruluş musun " diye konuştu. 
     
     21 YIL İÇİN 80 MİLYAR DOLAR 
     Vural, Golden Sachs’ın 1997 yılında Telekom için belirlediği değerin 12 milyar 600 milyon dolar olduğunu anımsatarak, ihalede oluşan değeri de eleştirdi. Vural, 1997’den bu yana önemli ölçüde teknoloji yenilemesi 
     yapıldığını, yeni hizmetlerin girdiğini, ayrıca cep telefon lisansı verildiğini anımsattı. Vural, Telekom’un yalnızca taşınmazlarının değerinin 3-4 milyar dolar olduğunu belirtirken, şöyle konuştu "Şimdi efendim çok iyi verdik. Çok iyi verdik diyorsanız bu karşıdakiler aptal mı Şimdi Telekom 2.1 milyar dolar kar ediyor. 2.1 milyar dolar kar ettiği zaman yüksek maliyetleri olabilir. Yılda 4 milyar dolar kar potansiyeli elde edebilecek bir şirket, 21 yıl boyunca verdiğiniz zaman 80-90 milyar dolarlık kar. Bu karı bugüne indirgediğiniz zaman fiyat bu çıkar mı Önce şu soruyu sormak lazım. Türk Telekom zarar mı ediyor " 
     
     BLOK SATIŞI GERİ KALMIŞ ÜLKELER UYGULUYOR 
     "Blok satış yöntemi geri kalmış ülkelerde uygulanan bir yöntemdir" diyen Vural, Telekom’un halka açılarak, daha etkili modellerle piyasadaki değerinin belirlenebileceğini kaydetti. Hükümetin Telekom’un etkili bir piyasada çalışması ve değerlenmesi için hiçbir tedbir almadığını savunan Vural, Telekom’un özelleştirilmesinin "Türkiye’nin rekabet gücü açısından doğru olmadığını" söyledi. 

ANKA 
     
</TEXT>
</DOC>
