<DOC>
<DOCNO> 392580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sonspo03.html </URL>
<DATE> 2005/11/06/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Trabzonlular maç sonrası çıldırdı 
</HEADLINE>
<TEXT>

     G.Birliği maçı sonrası Avni Aker’de taraftarlar isyan etti. Tribünleri ateşe veren seyirciler, koltukları kırdı, yönetimi istifaya çağırdı. 
     
     1-0’ken herşey güzeldi... 

     90 dakika sonunda Avni Aker’de bildik görüntüler yaşandı... Bordo-Mavili taraftarlar, üstüste alınan kötü sonuçlara tepkisini, yönetimi istifaya davet ederek gösterdi. Tribünleri ateşe veren Karadenizli futbolseverler, tribündeki koltukları kırıp, yangını söndürmeye çalışan itfaiye görevlilerine attılar. Tribünleri bir süre boşaltmayan Trabzonsporlu seyirciler, futbolculara da büyük tepki gösterdi. 
     
     "OLAYLARLA İLGİLİ 7 KİŞİ HAKKINDA İDARİ İŞLEM YAPILDI" 

     Trabzon Emniyet Müdürü Ramazan Akyürek, Trabzonspor ile Gençlerbirliği arasında yapılan ve 1-1 sona eren karşılaşmanın ardından çıkan olaylarla ilgili olarak 7 kişi hakkında idari işlem yapıldığını söyledi. 
     Ramazan Akyürek, AA muhabirine yaptığı açıklamada, maçın bitimiyle birlikte bazı taraftarların olay çıkardığını hatırlatarak, "Ekiplerimiz tespit ettikleri 7 kişi hakkında idari işlem yaptı. Bu kişiler daha sonra ifadeleri alındıktan sonra serbest bırakıldı" dedi. 
     Akyürek, stat güvenlik kameralarından görüntülerin inceleneceğini belirterek, "Bu görüntüler sonrası olay çıkardıkları tespit edilen kişilerin ifadelerine başvurulacak" diye kaydetti. 
     Öte yandan Akyürek, stat dışında bir polis otosunun arka camının, nereden geldiği belli olmayan bir taş tarafından kırıldığını da kaydetti. 
     Bu arada Trabzonspor'un stattan Mehmet Ali Yılmaz Tesisleri'ne gidişi sırasında, geniş güvenlik önlemleri alındı. 
     Tesisler çevresinde de güvenlik önlemleri alınırken, bordo-mavili takım olaysız bir biçimde tesislere ulaştı. 
     
     YÖNETİCİLER DURUM DEĞERLENDİRMESİ YAPTI 

     Trabzonspor'un aldığı sonuç sonrası, bordo-mavili kulübün yönetim kurulunun biraraya geldiği öğrenildi. 
     Taraftarların istifaya çağırdığı yönetim kurulunun şu ana dek böyle bir karar almadığı kaydedildi. 
     Halilhodziç Galip gelmeliydik 
     Halilhodziç, puan kaybettiğimiz için çok üzgünüm. Beraberliğe razı olduk. Oyuncularım yavaş yavaş özgüvenlerini kazanıyor dedi. 
     Trabzonspor Teknik Direktörü Vahid Halilhodziç, 90 dakika bitiminde çarpıcı açıklamalar yaptı. Takımının iyi bir futbol ortaya koyduğunu belirten Boşnak çalıştırıcı, Fatih Tekke’yle golü bulduktan sonra çekilmek yerine rakibimizi sıkıştırmalıydık. Puan kaybettiğimiz için çok üzgünüm. İkinci golü bulamadığımız için beraberliğe razı olduk. Oyuncularım yavaş yavaş özgüvenlerini kazanıyor'' dedi. 

     
</TEXT>
</DOC>
