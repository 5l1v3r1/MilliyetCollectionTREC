<DOC>
<DOCNO> 355201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sontur25.html </URL>
<DATE> 2005/06/24/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Tartıştığı eşini çekiçle dövdü 
</HEADLINE>
<TEXT>

     Mehmet DEMİRAY KONYA, DHA 

KONYA'nın Bozkır İlçesi'ne bağlı Çağlayan Beldesi'nde, 42 yaşındaki Rafet Bayam, 21 yıllık eşi 40 yaşındaki Ayşe Bayam'ı çekiçle dövdü. Komşularının ihbarı üzerine eve gelen jandarma ekibi tarafından kurtarılan yaralı kadın, Bozkır Devlet Hastanesi'nde tedavi altına alındı. 
     Kiraz üreticisi Rafet Bayam önceki gün sattığı kirazlardan kapora aldı. Bu para ile arkadaşlarıyla birlikte eğlenmeye giden Rafet Bayram, geç saatlerde alkollü olarak eve döndü. Komşularının iddiasına göre sürekli eşine karşı şiddet uyguladığı öğrenilen 3 çocuk babası Rafet Bayam, evde eşiyle tartıştı. Sinirlenen Rafet Bayam, yaklaşık bir ay önce düşme sonucu sağ bacağı kırılan ve alçıda olduğu için yerinden kalkamayan eşi Ayşe Bayam'a eline geçirdiği çekiç ile vurmaya başladı. Kaçmadığı için imdat’ diye bağırarak yardım isteyen Ayşe Bayam'ın çığlıklarını duyan komşuları jandarmaya haber verdi. Olay yerine gelen jandarma ekipleri, Ayşe Bayam'ı öfkeli eşinin elinden kurtarıp, ambulans ile Bozkır Devlet hastanesine kaldırdı. Ayakları, kolları ve sağ bacağından yaralanan Ayşe Bayam tedavi altına alındı. 
     Jandarma tarafından gözaltına alınan çekiçli koca Rafet Bayam, alkollü olduğu için ifadesi alınamadı. Rafet Bayam, alkolün de etkisiyle, uzun süre Bana kızımı getirin'' diye bağırdı. Olayla ilgili soruşturmanın sürdüğü bildirildi. 
     
</TEXT>
</DOC>
