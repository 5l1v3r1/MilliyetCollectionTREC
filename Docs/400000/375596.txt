<DOC>
<DOCNO> 375596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/son/sontur26.html </URL>
<DATE> 2005/09/04/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Kazadan yaralı olarak kurtulan Murat'ın durumu ciddiyetini koruyor 
</HEADLINE>
<TEXT>

     Antalya'da, ablasının kullandığı otomobilin elektrik direğine çarpması sonucu ağır yaralanan 13 yaşındaki Murat Yılmaz'ın sağlık durumu, ciddiyetini koruyor. 
     Özgürlük Bulvarı'nda geçirdiği trafik kazasında ağır yaralanan Murat Yılmaz'ın 13 , Akdeniz Üniversitesi Hastanesi Beyin Cerrahi Servisi Yoğun Bakım Ünitesi'ndeki tedavisi sürüyor. 
     Servis yetkilileri, kazada ağır yaralanarak hastaneye getirilen Yılmaz'ın durumunun ciddiyetini koruduğunu bildirdiler. 
     Ayşegül Yılmaz'ın 26 kullandığı otomobil, Özgürlük Bulvarı'nda yoldan çıkarak elektrik direğine çarpmış, Ayşegül Yılmaz ve annesi Halime Yılmaz kazayı küçük sıyrıklarla atlatmış, otomobilin arka koltuğunda oturan Murat Yılmaz, başını otomobil kapısının camına çarparak ağır yaralanmıştı. 
     
</TEXT>
</DOC>
