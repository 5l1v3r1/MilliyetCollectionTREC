<DOC>
<DOCNO> 356837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/magazin/amag.html </URL>
<DATE> 2005/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
60 YTL'lik elbise birincilik getirdi 
</HEADLINE>
<TEXT>


Çin'deki turizm yarışmasında 'En İyi Gece Elbisesi' dalında Türkiye'yi birinci yapan giysiyi, Erol Albayrak'ın 60 YTL'ye mal ettiği ortaya çıktı 


MAGAZİN SERVİSİ 

Çin'in Kunshan kentinde düzenlenen Turizm Kraliçesi yarışmasında, Türkiye'yi temsil eden Simge Topaloğlu'nun giydiği şilebezi elbise, geceye damgasını vurdu. Türk Modacı Erol Albayrak'ın hazırladığı şilebezi kostüm, yarışmada "En İyi Gece Elbisesi" seçildi. Albayrak'a uluslararası ün sağlayan elbiseyi yarışma öncesinde Çağla Şıkel giymişti. 



Şilebezinden 
Albayrak, metresi 3 YTL'den 5 kat kumaşı birbirine geçirerek tek parça hazırlanan kostümün kendisine 60 YTL'ye mal olduğunu belirtti. 
Yarışmadaki diğer tasarımları çok ağır bulduğunu belirten Albayrak, "Geleneksel şilebezinin özenle işlenildiğinde ne kadar muhteşem olduğunu göstermek istedim" diye konuştu. 




</TEXT>
</DOC>
