<DOC>
<DOCNO> 396295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sondun22.html </URL>
<DATE> 2005/11/19/ </DATE>
<TIME> 21.25 </TIME>
<AUTHOR>  </AUTHOR>
<HEADLINE>
Venezuela'da Devlet Başkanı Chavez'e halk desteği... 
</HEADLINE>
<TEXT>

     Venezuela'da binlerce kişi, Meksika lideriyle olan anlaşmazlığında Devlet Başkanı Hugo Chavez'e destek veren gösteri yaptı. 
     Memurlar, sendikacılar ve öğrenciler, devrim şarkılarının çalındığı araçlar eşliğinde, Meksika Devlet Başkanı Vincente Fox ve ABD karşıtı pankartlar taşıyarak başkentte yürüdüler. 
     Göstericiler ''Yanki emperyalizmine ve onun dalkavuğu Fox'a karşıyız'', ''Venezuela'ya saygı gösterin'' yazılı pankartların yanı sıra bölgenin devrimci kahramanları Emiliana Zapata ve Che Guevera'nın posterlerini taşıdılar. 
     Venezuela Kongresi Başkanı Nicholas Maduro gösteride, ''Meksika çok yaşa, Chavez çok yaşa. Ancak sen Fox, senin ve fikirlerinin canı cehenneme'' diye konuştu. 
     Chavez, Washington'la yakın ilişkileri yüzünden Fox'u Amerikan emperyalizminin ''fino köpeği'' olarak nitelendirmişti. Bunun ardından iki ülke karşılıklı olarak büyükelçilerini geri çekmişti. 
     Eski Coca Cola müdürü Fox, hemen hemen bütün siyasi ve ticari kararlarında Amerikan yönetimini destekliyor. 
     
</TEXT>
</DOC>
