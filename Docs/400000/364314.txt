<DOC>
<DOCNO> 364314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sondun03.html </URL>
<DATE> 2005/07/26/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Amerikalı Müslüman liderlerden canlı bombalara çağrı 
</HEADLINE>
<TEXT>

     Salih ZEKİ WASHINGTON, DHA 

      ABD'deki Müslüman grupların liderleri Washington'da bir basın toplantısı düzenleyerek, intihar bombacılarına terörü durdurma çağrısında bulundu. 
     Amerikan Müslüman Birliği, All Dulles Bölgesi Müslüman Toplumu, George Town Üniversitesi Müslüman Öğrenciler Birliği ve ABD'de faaliyet gösteren çeşitli dini dernek temsilcilerinin katıldığı toplantıda müslümanlar terörizmin şeytani oyunu’na karşı uyarıldı. 
     İngiltere'deki eylemi hatırlatan Amerikan Müslüman Toplumu Lideri Mehdi Bray, Bizim mesajımız gayet açık. Siz islama hizmet etmiyorsunuz, İslam'a büyük zarar veriyorsunuz. Allah aşkına bu deliliği bırakın.'' dedi. 
     Terörle mücadele etmek için ellerinden geleni yapacaklarını söyleyen Bray, Teröristlere açık ve net olarak söylüyorum ki, siz bizim toplumumuzda rahat edemeyeceksiniz ve Müslüman toplumu terörün barınağı olmayacaktır.'' diye konuştu. 
     
</TEXT>
</DOC>
