<DOC>
<DOCNO> 359227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/yasam/ayas.html </URL>
<DATE> 2005/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtar bizi Guinness 
</HEADLINE>
<TEXT>


Rekorlar kitabı, illerinin tanıtımı için çare arayan Burdur ve Çankırı valilerinin de umudu oldu 


İllerinin tanıtımına katkı sağlamayı amaçlayan Burdur ve Çankırı valileri, Guinness Rekorlar Kitabı'nda yer almak için başvuru yapma kararı aldı. 
Guinness Türkiye Fahri Temsilcisi, İstanbul Teknik Üniversitesi Maden Fakültesi Öğretim Üyesi Prof. Dr. Orhan Kural, konuyla ilgili şöyle konuştu 
"İllerinin adlarını hem Türkiye'de hem dünyada duyurmak istiyorlar. Burdur Valisi Can Direkçi, 25 Eylül'de 16 bin kişinin Teke yöresi halkoyunları oynayacağını, Çankırı Valisi Ali Haydar Öner de, Özel Kalem Müdürü Aydın Demiröz aracılığıyla dünyanın en eski tuz ocağının illerinde bulunduğunu belirterek başvuru yaptı." 



Ünlüler de aday 

Prof. Kural, Guinness'e başvuran ünlüleri de şöyle hatırlattı 
"Manken Ebru Şimşek, 'Hakkında en fazla dava açılan kişi', tiyatro sanatçısı Levent Kırca, 'Olacak O Kadar' adlı programı için 'en uzun süre yayımlanan dizi 19 yıldır yayımlanıyor ', senarist Birol Güven'in sahibi olduğu prodüksiyon şirketi de, 'Çocuklar Duymasın' adlı dizi için, 'en fazla tekrar yayımlanan dizi bir televizyon kanalında 490 kez tekrarlandığı gerekçesiyle ' müracaatlarda bulundu. Ancak bu başvurulara şu ana kadar bir yanıt gelmedi." 




</TEXT>
</DOC>
