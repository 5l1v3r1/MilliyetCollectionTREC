<DOC>
<DOCNO> 391763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/sonspo18.html </URL>
<DATE> 2005/11/02/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Sevilla Teknik Direktörü Ramon Favoriyiz ama net değil 
</HEADLINE>
<TEXT>

     Şenhan Bolelli AA 

UEFA Kupası 2. tur H Grubu'nda Beşiktaş'ın yarın akşamki rakibi olan İspanya'nın Sevilla takımının teknik direktörü Juante Roman, net bir biçimde olmasa da yarın favori oldukları savundu. 
     Sevilla'nın, maçlarını yaptığı Ramon Sanchez PizJuan Stadı'nda basın toplantısı düzenleyen Juante Ramon, ''Eğer sahamızdaki 2 maçı da kazanırsak tur atlayacağımızı biliyoruz. Beşiktaş da gruptan çıkabilecek favori takımlardan biri. Ama sahamızda oynamak bizi favori yapıyor'' dedi. 
     Beşiktaş'ın iyi bir takım olduğunu ve Avrupa kupaları deneyimi bulunduğu kaydeden İspanyol teknik adam, ''Çok üst düzeyde futbolcuları var. Ailton ve Kleberson hızlı ve takımları için önemli futbolcular. Boş bırakıldılar mı tehlikeli olurlar'' değerlendirmesinde bulundu. 
     Beşiktaş'ta yeni teknik direktörün bu maçta birşeyleri değiştirip, kendi sistemini deneyip denemeyeceğini bilmediğini ifade eden Ramon, ''Onların ne yapacağı beni endişelendirmiyor. Biz Sevilla olarak galibiyete konsantre olduk. Taraftarlarımızın önünde oynamak Beşiktaş için zor olacak'' diye konuştu. 
     ''Kadroya alınan herkes oynayabilir'' diyerek takımını saklayan teknik direktör Ramon, İspanya Ligi'ne de, UEFA Kupası'na da aynı ağırlığı verdiklerini söyledi. 

     
</TEXT>
</DOC>
