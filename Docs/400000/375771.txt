<DOC>
<DOCNO> 375771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sonsiy05.html </URL>
<DATE> 2005/09/05/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
"Kayıtiçi falcı"dan AB tahminleri... 
</HEADLINE>
<TEXT>

     Ankara’nın baktığı fallara fatura vermesiyle tanınan falcısı Cihangir Kendir, AB sürecinde hükümetin geleceğine ilişkin tahminlerde bulundu. 
     Falcı Cihangir Kendir, ANKA’ya 3 Ekim’de yapılacak müzakerelere ilişkin tahminlerde bulundu. Kendir, Başbakan Recep Tayyip Erdoğan’ın müzakere sürecinde uzlaştırıcı bir rol oynayacağını ifade etti. Falcı Kendir, Erdoğan’ın bu süreçte köşke çıkamayacağını savundu. 
     Kürt sorunu ile ilgili açıklamaların, Erdoğan’a müzakere sürecinde yardımcı olacağını kaydeden Kendir, Başmüzakereci Ali Babacan’ın da Ekim ayında bir sağlık sorunu yaşayabileceği uyarısında bulundu. 
     
     KABİNE’DE DEĞİŞİKLİK YOK, CHP SIKINTILI 
     Kendir’e göre, son aylarda değişiklikler yaşayan Kabine önümüzdeki süreçte herhangi bir değişiklik yaşamayacak. Kendir, buna karşın CHP’in iç çekişmelerinin ileride sorunlara yol açabileceğini belirterek, önemli bir terör olayının en başından önleneceğini ileri sürdü. 
     Kendisine fal baktıranlar arasında bir çok siyasetçinin yer aldığını kaydeden Kendir, yaptığı işin gelecek okumak değil, yıldızlara göre yorum yapmak olduğunu belirtti. 

ANKA 
     
</TEXT>
</DOC>
