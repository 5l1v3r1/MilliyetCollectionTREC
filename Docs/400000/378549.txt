<DOC>
<DOCNO> 378549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/yasam/axyas01.html </URL>
<DATE> 2005/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gariban sınıfı' 
</HEADLINE>
<TEXT>


Okul müdürü Cevat Şahin'in kayıt için 150 YTL istediği ve 'bağış' vermeyen öğrencileri 1-D sınıfında topladığı iddia edildi 

BİNHAN URFALI İstanbul DHA 

İstanbul Gazi Mahallesi'ndeki Gazi İlköğretim Okulu'na kaydedilen, ailelerinin bağış yapmadığı çocukların 1 - D sınıfına gönderildiği ortaya çıkarken, veliler olaya tepki gösterdi. 

44 öğrenci var 
1 - D sınıfındaki 44 öğrenciden Yoldaş Sancar'ın 7 babası Özcan Sancar, evlerinin hemen yakınındaki Gazi ilköğretim Okulu'na kayıt için gittiğinde okul müdürü Cevat Şahin'in kayıt parası ısrarı ile karşılaştığını öne sürdü. 
Sancar, müdürün kayıt için 200 YTL, ardından 'indirim yaptığını' söyleyerek 150 YTL istediğini öne sürdü. İddiaya göre, 8 aydan bu yana işsiz olan Özcan Sancar bu parayı veremeyeceğini söylediğinde Şahin'in, "Çocuğunuzu iyi sınıfa yazdırmam. Sadece okuma- yazma öğrenir, okula öylesine gider gelir" sözleri ile karşılaştı. 

'100 YTL istendi' 
Sancar, oğlunun öğrenim göreceği sınıf öğrencilerinin kayıt parası vermeyen ailelerin çocuklarından oluştuğunu iddia ederek, "Okul müdürü 44 tane insan var diyor. Bunun 30 tanesi paraları olmadığı için veremeyen insanlar. Bunların geri kalanları da bağışı az veren insanlar. Bu liste gariban listesi, gariban sınıfı, yoksullar sınıfı" dedi. 
Velilerden Filiz Bakırcı da kayıt için kendisinden 100 YTL istendiğini, bu parayı vermediği için oğlunun D sınıfına yazdırıldığını söyledi. DHA ekibinin Müdür Cevat Şahin ve yardımcısı Kamer Güç ile görüşme isteği kabul edilmedi. Ekip, yönetim tarafından okula sokulmadı. 
İstanbul Milli Eğitim Müdürlüğü'nden yapılan yazılı açıklamada, Gazi İlköğretim Okulu Müdürü Cevat Şahin hakkında, soruşturmanın başlatıldığı kaydedildi. 

'Çocuğun değerliyse bağış yap' 

İddianın sahibi Sancar, okul müdürüyle arasında geçen konuşmayı kamerayla kaydetti 
Müdür Çocuğun senin için kıymetliyse bağışı yapacaksın.Veli İsteğimize kalmış bir şey mi M 100 milyondan aşağı bağış olmaz.V Başbakan ve Bakan diyor ki, bağış vermeyin, verenleri de şik yet edin.M Git kardeşim, şik yet edin o zaman. Ama çocuğun tuvalette enfeksiyon kaptığı zaman bize bir şey söylemeyeceksin.V Devlet karşılamıyor mu masrafı Onlar size "Almayacaksınız" diyor.M Devlet bana diyor ki, "Bildiğin gibi yap, sen müdürsün."V O zaman Başbakan ikiyüzlülük yapıyor, siyaset yapıyor.M Siyasetçi. Siyaset işi o.V Yani paramız yok. Okutamayacak mıyız çocuğumuzu M Okutacaksın. Ama çocuk sadece okur - yazar olacak.V Eğitimde para verenler farklı olacak, vermeyenler farklı mı olacak M Kendini benim yerime koy da bana çare söyle. Vatandaş bana, "Para vermiyorum. Ama şöyle yapalım" diyecek. Temizlik paralarını nereden vereceğiz. Cam kırılması, telefon parasını söylemiyorum daha. 


</TEXT>
</DOC>
