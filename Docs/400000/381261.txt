<DOC>
<DOCNO> 381261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/dunya/axdun02.html </URL>
<DATE> 2005/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Azerbaycan'da 2 radar üssü kuruyor 
</HEADLINE>
<TEXT>


CENK BAŞLAMIŞ Moskova 


Bak 'deki Amerikan Büyükelçisi Reno Harnish, Azerbaycan'da 2 radar üssü kurulacağını açıkladı. 
Rus İnterfaks Ajansı'nın haberine göre, Büyükelçi Harnish, üslerden birinin İran sınırındaki Astara, diğerinin ise Rusya sınırındaki Hıza bölgesinde kurulacağını söyledi. Harnish, 2 yıl önce hazırlanan bir program çerçevesinde kurulacak olan üslerin Azerbaycan'ın karasularının korunmasında ve uyuşturucu kaçakçılığına karşı mücadele edilmesinde kullanılacağını belirtti. Harnish, üslerin kimin kontrolünde olacağına açıklık getirmezken, Azerbaycan Savunma Bakanlığı konuyla ilgili bilgisi bulunmadığını açıkladı. Rusya Savunma Bakanlığı ise, Azerbaycan'a 2 radar üssü kurulmasının Washington'la Bak 'yü ilgilendiren bir konu olduğunu belirterek, yorum yapmaktan kaçındı. Yerel basın, kurulacak radar üslerinin İran'a karşı olası bir saldırıda kullanılabileceğini ileri sürdü. 
Azerbaycan'da 2002 yılından bu yana Rusya radar üssü Gebele faaliyet gösteriyor. Sovyetler döneminde bu üs bölge ülkeleriyle ilgili istihbarat toplanmasında kullanılmıştı. 




</TEXT>
</DOC>
