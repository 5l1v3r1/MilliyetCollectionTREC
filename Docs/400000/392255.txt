<DOC>
<DOCNO> 392255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sonyas09.html </URL>
<DATE> 2005/11/04/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
İşte en azimli sperm 
</HEADLINE>
<TEXT>

     Britanya'da sperm bağışı yöntemiyle doğan bir çocuk, biyolojik babasını internetten basit iki test yardımıyla buldu. 
     New Scientist dergisinin haberine göre, babasını bulma çalışmalarına başladığında 15 yaşında olan genç, önce bir aile soyağacı sitesine tükürük örneğini gönderdi. 
     'familytreedna.com' adlı internet sitesi 289 dolar karşılığında gencin DNA'sını çıkararak veri tabanına ekledi. Veri tabanında neredeyse hiç değişmeden babadan oğula geçen Y kromozomlarını tarayan site, dokuz ay sonra gence kendisine uygun iki eşleşme bulunduğuna dair bir e-posta yolladı. Pes etmeyen genç 'omnitrace.com' adlı bir başka siteye başvurdu. Soyadı bilgisini, sperm bağışının yapıldığı klinikten aldığı biyolojik babasına ait doğum tarihi, yeri ve mezuniyet tarihi gibi kısıtlı bilgilerle karşılaştıran genç, bir yıllık çalışmanın sonunda gerçek babasını buldu. 
     Uzmanlar bu yöntemin donörlerin kimliğinin gizli tutulması gerektiği kuralını ihlal ederek dünyada büyük bir kaosa neden olabileceğini düşünüyor. 
     
</TEXT>
</DOC>
