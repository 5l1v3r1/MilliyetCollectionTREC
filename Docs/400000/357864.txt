<DOC>
<DOCNO> 357864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/son/sontur06.html </URL>
<DATE> 2005/07/03/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Yoldan çıkıp yıkama istasyonuna giren otomobil 2 kişiyi ezdi 
</HEADLINE>
<TEXT>

     Bahçelievler'de, kontrolden çıkarak oto yıkama istasyonuna giren otomobilin çarptığı 2 kişi öldü, araçtaki 3 kişi de yaralandı. 
     E-5 karayolunda Atatürk Havalimanı yönüne gitmekte olan Yüksel Bozacı yönetimindeki 34 YA 9402 plakalı otomobil, Yenibosna mevkiinde kontrolden çıkarak bariyerlere çarptı. 
     Bariyerleri aşarak bir akaryakıt istasyonunun oto yıkama bölümüne giren araç, önce park halindeki 34 TDC 62 ve 34 TDF 85 plakalı ticari otomobillere, ardından da Ahmet Özdemir 31 ve Emin Karakulluk'a 24 çarptı. 
     2 otomobil arasına sıkışan Özdemir olay yerinde, Karakulluk ise ağır yaralı olarak kaldırıldığı Dr. Sadık Onuk Bakırköy Eğitim ve Araştırma Hastanesi'nde hayatını kaybetti. 
     Kazada, otomobil sürücüsü Yüksel Bozacı ile yanındaki arkadaşları Gökhan Kahyaoğlu ve Aykut Perçek de yaralandı. Bozacı, tedavisinin tamamlanmasının ardından gözaltına alındı. 
     
</TEXT>
</DOC>
