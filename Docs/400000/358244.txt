<DOC>
<DOCNO> 358244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/yasam/yas02.html </URL>
<DATE> 2005/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Eti, tarihe ışık tutacak 
</HEADLINE>
<TEXT>


Kültür ve Turizm Bakanlığı, Ayasofya Müzesi, Rumeli ve Anadolu Hisarı'nı 5 yıl boyunca aydınlatması için Eti Şirketler Grubu'yla anlaştı. Sırada tüm Türkiye var 

BAYRAM KAYGUSUZ 

Kültür ve Turizm Bakanlığı, Hürriyet Yazarı Doğan Hızlan'ın gündeme getirdiği 'Ayasofya Müzesi'nin geceleri aydınlatılmaması' sorunu için kolları sıvadı. Bakanlık, 5 yıl boyunca Ayasofya Müzesi, Rumeli Hisarı ve Anadolu Hisarı'nı aydınlatması için Eti Şirketler Grubu'yla anlaştı. 
Hiçbir ücret talep etmeden projenin her aşamasıyla ilgilenen Fikir Kulübü Şirketi ortağı Sami Dündar, çalışmalara Ayasofya Müzesi'ni geçici olarak aydınlatarak başladıklarını belirterek, şöyle konuştu 

Louvre Müzesi gibi... 
"Ardından Rumeli ve Anadolu Hisarı'nın kalıcı aydınlatması yapılacak. Fransa'dan akşam olunca kendiliğinden yanacak projektörler getirdik. Louvre Müzesi'ni aydınlatan şirketten danışmanlık hizmeti alıyoruz. Aydınlatma projesi Sultanahmet, Ayasofya ile başlayıp tüm yurda yayılacak." 


</TEXT>
</DOC>
