<DOC>
<DOCNO> 389035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/sonspo02.html </URL>
<DATE> 2005/10/23/ </DATE>
<TIME> 00.15 </TIME>
<AUTHOR>  </AUTHOR>
<HEADLINE>
Galatasaraylı futbolcular Selçuk Dereli’nin üzerine yürüdü... 
</HEADLINE>
<TEXT>

     Denizlispor maçının bitimiyle birlikte Galatasaraylı futbolcular hakem Selçuk Dereli’nin üzerine hücum etti. 
     Orhan Ak, sitem eder bir şekilde Dereli’nin elini sıkmak istedi ancak hakem savunma oyuncusunu tersledi. Mondragon da orta sahaya kadar giderek FIFA kokartlı hakeme tepkisini dile getirdi. Sportif direktör Bülent Tulun da hatalı kararlar verdiğini ileterek Dereli’ye yüklendi. Yaşanan karmaşa sırasında teknik direktör Eric Gerets, Tulun ve öğrencilerini sakinleştirmeye çalıştı. Belçikalı çalıştırıcı ortalık sakinleştikten sonra Selçuk Dereli ve yardımcılarının elini sıkarak, sahayı terketti. 
     
     Karizmanın kralını yaparız’ 
     Karşılaşma sonrası hakem Selçuk Dereli’ye ateş püsküren isimlerin başında Hasan Şaş geliyordu. Maçta Sarı-Kırmızılı ekibin tek golünü kaydeden yıldız oyuncu, Geçen hafta Ümit Karan’a yaptılar. Bu hafta da beni azarlamaya kalktılar. Biz artık yetişkin insanlarız. Bu tür hareketlerden vazgeçsinler. Karizma yapmak için böyle davranıyorlarsa biz karizmanın kralını yaparız. Bizim de çoluk çocuğumuz var'' açıklamasını yaptı. 
     
</TEXT>
</DOC>
