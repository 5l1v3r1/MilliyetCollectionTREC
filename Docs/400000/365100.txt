<DOC>
<DOCNO> 365100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sonspo04.html </URL>
<DATE> 2005/07/28/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Beşiktaş'ın Kleberson inadı 
</HEADLINE>
<TEXT>

     Manchester United bırakmıyor. Ferguson, takımımda kalmalı diyor. Ancak Beşiktaş, Kleberson için Ada Kulübü’ne pres yapmaya devam ediyor 
     
     Sambacı da mutsuz 
     Teknik direktör Rıza Çalımbay’ın isteği üzerine bir ön libero alarak transferi kapatacak olan Beşiktaş Yönetimi, Premier Lig’i takip etmeyi sürdürüyor. Manchester United’a Kleberson için resmi teklifi yapan, ancak İngiliz devinin teknik direktörü Sir Alex Ferguson’dan olumsuz yanıt alan Siyah - Beyazlılar, buna karşın Sambacı için ısrar ediyor. 26 yaşındaki Brezilyalı futbolcunun da sürekli yedek kaldığı için Kırmızı-Şeytanlar’da mutlu olmadığı biliniyor. 
     
     Javad gelişmesi 
     Celta Vigo’nun da talip olduğu Kleberson için ataklarını sürdüren Kara Kartallar, bir yandan da Javad Nekounman’ın işini bitirmeye çalışıyor. İkinci Başkan Murat Aksu, tatil için gittiği Çeşme’de, salı günü Mustafa Denizli ile bir kez daha buluştu. Tecrübeli teknik adamı ikna etmeye çalışan Aksu’nun aldığı yanıt kısa ve netti Daha önce de söylediğim gibi, transferlerimi yaptırdığım an, Javad’ı size göndereceğim.'' 
     
</TEXT>
</DOC>
