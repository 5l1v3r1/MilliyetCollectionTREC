<DOC>
<DOCNO> 382103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/guncel/gun07.html </URL>
<DATE> 2005/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkanlar anlaştı 
</HEADLINE>
<TEXT>


MEHMET DEMİRKAYA 

İstanbul Belediye Başkanı Kadir Topbaş ile Kadıköy Belediye Başkanı Selami Öztürk, Göztepe Parkı'na cami yapılması kararını görüşmek için dün saat 18.00'de Saraçhane'deki Büyükşehir Belediyesi binasında bir araya geldi. Yarım saat süren zirvede, başkanlar "Göztepe Parkı'na cami yapılması kararının yeniden gözden geçirilmesi" konusunda anlaştı. Milliyet'e değerlendirmede bulunan Topbaş, şunları söyledi "Önümüzdeki günlerde AKP, CHP ve diğer siyasi partilerin grup başkan vekilleriyle görüşme yapacağız. Sonra tekrar bir araya gelerek nihai kararlarımızı vereceğiz. Bu konuda toplumu germeye gerek yok." Topbaş'ı samimi bulduğunu belirten Öztürk de, "Görüşmede teknik bilgiler sunduğum Başkan, konuyu bir kez daha değerlendirebileceklerini söyledi" dedi. 


</TEXT>
</DOC>
