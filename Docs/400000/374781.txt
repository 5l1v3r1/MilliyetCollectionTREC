<DOC>
<DOCNO> 374781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sonspo07.html </URL>
<DATE> 2005/09/01/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Heinz'dan ilk mesajlar... 
</HEADLINE>
<TEXT>

     Resmen Galatasaraylı olduktan sonra ilk demecini Çek Cumhuriyeti’nde yayımlanan Pravo Gazetesi’ne veren Marek Heinz, Türkiye ve Galatasaray’la ilgili olumlu sözler sarfetti. Halen ülkesinin milli takım kampında bulunan orta saha oyuncusu, gazeteye yaptığı açıklamalarda, Galatasaray’ın, Borussia Mönchengladbach’tan çok daha iyi bir takım olduğunu belirtti. Türk futbolu ve Galatasaray hakkında internetten bilgi toplamaya çalıştığını ifade eden Çek yıldız, Galatasaray fantastik bir takım ve Avrupa’daki başarıları ortada'' yorumunu yaptı. Türkiye hakkında bilgi topladığını aktaran Marek, Almanya’dan daha iyi olacağım. En büyük yardımcım Eric Gerets'' diye konuştu. 
     
     18’i giyeceğim’ 
     Türkiye Ligi’nde futbol kalitesinin yüksek olduğunu kaydeden Aslan’ın yeni transferi, sözlerine şöyle devam etti Türkiye’de tekniğe dayalı, süratli futbol oynanıyor. İnanıyorum ki, kısa sürede uyum sağlayacağım. Almanya’daki performansımdan daha iyi bir performans sergileyeceğime inanıyorum. Dil konusunda da sorun yaşayacağımı sanmıyorum. Türkçe bilmiyorum ama Eric Gerets bana yardımcı olacak. Beni Almanya’da çalıştığı dönemden tanıyor olmalı. Başarılı olacağımıza inanıyorum. Forma numaram da değişmeyecek. 18 numarayı giyeceğim.'' 
     
</TEXT>
</DOC>
