<DOC>
<DOCNO> 384131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sondun19.html </URL>
<DATE> 2005/10/05/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
El Kaide, beni kendi ülkem İngiltere kadar yaralayamadı .. 
</HEADLINE>
<TEXT>

     İstanbul’daki İngiltere Konsolosluğu’na 2003 yılı Kasım ayında düzenlenen terörist saldırıda, Konsolos olan eşini kaybeden Victora Short, İngiltere Dışişleri Bakanlığı’nı kendilerini yüzüstü bırakmakla suçladı. Short, "Saldırıdan sonra yaşadıklarım, saldırı anından çok daha fazla acı verdi" dedi. 
     Terör örgütü El-Kaide tarafından 2003 yılı Kasım ayında İngiltere Konsolosluğu’na yönelik saldırıda hayatını kaybeden İngiltere Konsolosu Roger Short’un eşi, Victoria Short, İngiliz Guardian gazetesine yaptığı açıklamada, İngiltere Dışişleri Bakanlığı tarafından yanlız bırakıldıklarını ifade etti. 
     Victoria Short, saldırıdan sonra yaşadıklarının, saldırı anında yaşadığından çok daha fazla canını acıttığını belirtti. 
     Bu tür bir durumun ardından işlerin çok dikkatli bir biçimde ele alınması gerektiğini söyleyen Victoria Short, "Çok büyük bir yardıma ihtiyacınız oluyor ancak benim kimsem yoktu" dedi. 
     Terör saldırısının küçük bir topluluğu yok ettiğini söyleyen Short, "Ancak bizi birleştirecek hiçbir şey yoktu" diye konuştu. 
     56 yaşındaki Victoria Short, İngiltere Dışişleri 
     Bakanlığı’ın bir psikolog göndermesinin iyi olacağını, ancak bunu yapmadıklarını ifade etti. 
     
     TÜRKİYE’DE YAŞAYACAĞIM 
     Eşi teröristler tarafından öldürülen Victoria Short, Türkiye’de yaşamaya devam edeceğini ve bu niyetle ber apartman dairesi aldığını söyledi. Short, böylece Türkiye’ye üç kez atanan ve burada emekli olmayı düşünen eşin bir hediye verdiğine inandığını belirtti. 
     Konsolosluğun, bahçesinde Roger Short’un anısına bir anma bahçesi yapmaya karar verdiğinde de ne kendilerine ne de çocuklarına söz hakkı verilmediğini söyleyen Victoria Short, konsolosluğun da kendilerini yalnız bıraktığını söyledi. 
     İngiltere Dışişlerİ Bakanlığı ve Konsolosluğunu suçlayan Victoria Short, İngiltere Dışişleri Bakanı Jack Straw’u ise eleştirilerden ayrı tutarak, Straw’un büyük destek verdiğini ifade etti. 
     Pek çok İngiliz gibi, Konsolosluk bahçesinde bulunan ancak saldırıda hasar gören Aziz Helena Kilisesi’nin hala onarılmamış olmasından duyduğu rahatsızlığı da dile getiren Victoria Short, "Bizim için o kilise hala burada olduğumuz ve gösterinin devam etmesi gerektiği gerçeğinin bir göstergesiydi. Biz Dıişişlerimizden kurşun geçirmez camlar değil sadece kilisenin yeniden açılmasını istiyoruz" dedi. 
     Ancak İngiltere Dışişleri Bakanlığı, kilisenin onarılmıp tekrar faaliyete geçmsine sıcak bakmıyor. 
     İngiltere Dışişleri’nin, kiliseyi üç yıldızlı bir otele çevirmk isteyen bir girişimci ile görüşmeler yaptığı bildiriliyor. 
     
</TEXT>
</DOC>
