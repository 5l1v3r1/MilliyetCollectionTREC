<DOC>
<DOCNO> 375363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/soneko09.html </URL>
<DATE> 2005/09/03/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası piyasalarda geçen hafta, ABD Doları önemli paralar karşısında gerilerken, altın fiyatları önemli yükseliş kaydetti. 
     ABD'yi vuran Katrina kasırgasının petrol fiyatlarını rekor seviyelere taşımasına rağmen, menkul kıymet piyasalarında yükseliş vardı. 
     ABD Doları'nın uluslararası döviz borsalarında önemli para birimleri karşısında pazartesi ve cuma kapanış saatlerindeki değerleri şöyle oldu 
     
     
PARA BİRİMİ CUMA PAZARTESİ Japon Yeni 109.72 110.47 İsviçre Frangı 1.2283 1.2672 Kanada Doları 1.1875 1.1990 
     Londra döviz piyasasında pazartesi 1.2226 dolarda kapanan avro, cuma kapanışta 1.2547 dolara çıktı. 
     Aynı borsada pazartesi 1.7956 dolarda kapanan İngiliz Sterlini de hafta sonunda 1.8404 dolara yükseldi. 
     
     ALTIN FİYATLARI 
     Bazı borsalarda altının ons fiyatının pazartesi ve cuma kapanış saatlerindeki fiyatları şöyle 
     
     
BORSA CUMA PAZARTESİ Londra 443.70 438.60 Zürih 442.90 439.15 Hong Kong 447.05 439.75 
     
     MENKUL KIYMET PİYASALARI 
     Ülkenin perol üretim ve arıtım kapasitesini vuran ve ağır can ve mal kaybına yol açan Katrina kasırgasının da etkisiyle ABD ekonomisinin yavaşlayacağına bunun da Merkez Bankası'nı faiz artırım politikasında hız kesmeye zorlayacağına ilişkin hesaplar New York Borsası'nın yükselmesine neden oldu. 
     Faiz artırımlarının yavaşlayacağına inanan yatırımcıların hisse senetlerine yönelmesiyle New York Borsası'nda haftayı, Dow Jones Endeksi yüzde 0.5 artışla 10,447.37 puanda, Nasdaq Endeksi de yüzde 1 artışla 2,141.07 puanda tamamladı. 
     Londra Borsası'nda FTSE 100 Endeksi haftayı 98.7 puan artışla 5,326.8 puanda kapatırken, cuma gününü 4837.81 puanda bitiren Frankfurt Borsası'nın DAX Endeksi'nin haftalık kazancı 54 puan, 4404.95 puanda bitiren Paris'in CAC-40 Endeksi'nin haftalık kazancı da 62.25 puan oldu. 
     Tokyo Borsası'nda da Nikkei Endeksi haftayı 160.52 puan yükselişle 12,600.00 puanda kapattı. 
     
</TEXT>
</DOC>
