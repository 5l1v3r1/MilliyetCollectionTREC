<DOC>
<DOCNO> 394648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/siyaset/axsiy02.html </URL>
<DATE> 2005/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türbanı YÖK seçsin' 
</HEADLINE>
<TEXT>


TBMM Başkanı Bülent Arınç, AİHM'nin türban kararını eleştirerek, YÖK'ün siyasi simge olarak kabul edilmeyecek 5 türban modeli belirlemesini istedi 

ANKARA Milliyet 


TBMM Başkanı Bülent Arınç, düzenlediği kahvaltılı basın toplantısında, Avrupa İnsan Hakları Mahkemesi'nin AİHM türbanla ilgili kararını eleştirdi ve kararın yüzde 100 doğru olduğunu söyleme konusunda ihtiyatlı davranmak gerektiğini belirtti. Arınç, terörist Abdullah Öcalan'ın adil yargılanmadığına ilişkin kararın siyasi olduğu eleştirilerini anımsatarak "AİHM'in sadece bu kararını alkışlamanın çifte standart olduğunu söyleyenler çok da haksız sayılmaz" dedi. 
AİHM'nin aczmendileri haklı bulduğunu da dile getiren arınç, "Leyla Şahin denen arkadaşımız, 1993'te Uludağ Üniversitesi'ne kaydolmuş. 1998'de Cerrahpaşa'ya geldiğinde, başörtüsüyle okumasına izin verilmemiş" dedi. Bu gelişmede 28 Şubat etkisi olduğunu ima eden Arınç, yasağın kaldırılması karşısında bir yaptırım öngörülmediğini vurguladı. 

Ermeni konferansı örneği 
Yasak için Anayasa Mahkemesi'nin yorumla verdiği bir kararın esas alındığını söyleyen Arınç, Bilgi Üniversitesi'ne kaydırılan Ermeni konferansını anımsatarak, başka bir üniversiteyle ilgili başvuru yapılsa aynı kararın çıkacağından kimsenin emin olamayacağını kaydetti. Türkiye'de eğitim birliği olduğunu anımsatan Arınç şöyle devam etti 
"Farklı grupların okulları olsaydı, bunun yanında laik okullar olsaydı, ikili yapıyı anlamak mümkündü. İnsanların tercih hakkı olurdu. Demokrasi ve hukuk içinde mücadelenin sürmesi gerek. Nelson Mandela örnektir." 

'5 türban modeli verin' 
Başını örten insanlara 5. sınıf vatandaş ve karga muamelesi yapılmasının o insanları rencide edeceğini kaydeden Arınç, Meclis'te türban yasağına ilişkin içtüzük değişikliği olmayacağını, Meclis'e türbanlıların girmeye devam edeceğini söylerken "Ben millete Meclis'i kapatamam. 'Kapatmalısın' diyorlar, gücün yetiyorsa gel, sen kapat" diye konuştu. 
Arınç, türbanın siyasi simge sayıldığının anımsatılması üzerine de "YÖK'ün siyasi simge sayılmayacak 5 türban modeli belirlemesi gerekiyor' dedi. 

'Sırta şaplak mı vuracağız ' 

"Devletin zirvesinde soğuk rüzg rlar esiyor" yorumuna karşılık "Havalar soğudu" diyen Arınç şöyle konuştu "Her kareye 10 fotoğraf çekiliyor. Benim yüzüme bakarak gülümseyerek bir insanın 5 dakika durması mümkün değil. Düşmemek için önüne bakıyorsa 'yüzüne bakmadı' demek, 'Öbür tarafta kim var ' diye bakınca 'başını çevirdi' demek ne kadar gülünç. Ben ciddi insanım, cumhurbaşkanı da. Özel yaşamımızda da böyleyiz. Her gün birbirimizin sırtına şaplak vuracak değiliz ya Hiçbir gerginlik yok. Ne kadar çok seviyoruz birbirimizi, bilemezsiniz." 

'Bröve değişmiş, sana ne ' 
Arınç bröve değişikliğiyle ilgili de "Aman Allahım Ne gözü yaşlı mektuplar. Eskisi daha güzeldi. Sen talimat verecek noktada mısın Sana ne Sabahtan akşama ağlıyorlar. Sanki her gün onu görüyorlarmış gibi" dedi. 


</TEXT>
</DOC>
