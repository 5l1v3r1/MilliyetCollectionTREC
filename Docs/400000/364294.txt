<DOC>
<DOCNO> 364294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/yasam/yas07.html </URL>
<DATE> 2005/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
500 metrelik kanyon Ayşenur'un sonu oldu 
</HEADLINE>
<TEXT>


Kastamonu'da üniversitelilerin kanyon gezisinde ayağı kayan öğrenci hayatını kaybetti 

TURAN KURT Kastamonu DHA 

Kastamonu'nun Pınarbaşı ilçesi Muratbaşı köyü sınırları içinde bulunan Valla Kanyonu'nu gezerken ayağının kayması sonucu 500 metre yükseklikten düşerek hayatını kaybeden Ayşenur Elbistanlı'nın 19 cesedi, 3 saatlik çalışmanın ardından çıkarıldı. 
Hafta sonu tatilini geçirmek için Kastamonu'ya gelen Gazi Üniversitesi Kastamonu Eğitim Fakültesi öğrencileri, önceki gün dünyanın en büyük kanyonları arasında bulunan Küri Dağları'ndaki 12 kilometrelik Valla Konyonu'na Bakacak Tepesi'nden giriş yaptı. 
Akşam saatlerine kadar kanyonda gezen 90 kişilik gruptan Eğitim Fakültesi birinci sınıf öğrencisi Elbistanlı, kayalıkların üzerinde yürürken bilinmeyen bir nedenle dengesini kaybederek, 500 metre derinlikteki kanyona düştü. Ekipler zorlu bir 3 saatin ardından, genç kızın cesedini kanyondan çıkararak bölgeye gelen ailesine teslim etti. 


</TEXT>
</DOC>
