<DOC>
<DOCNO> 366623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/yazar/gureli.html </URL>
<DATE> 2005/08/03/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Eğitimin açmazları 
</HEADLINE>
<TEXT>


Milliyet'in "Baba Beni Okula Gönder" kampanyasındaki umut verici gelişmeleri izliyor olmalısınız. 
Geçen hafta başında Milliyet'te Muş Valisi İbrahim Özçimen ve Milli Eğitim Müdürü Yaşar Sarıyar'ın da katılımıyla yapılan toplantı, düşünce ufkunu genişleten etkinliklerden biri oldu. 
Gerek bu toplantıda dinlediklerimiz, gerek Anadolu'da yıllardır dolaşarak edindiğimiz gözlemler, ülkenin en önemli sorununun eğitim, eğitimin en önemli derdinin genel ekonomik durumun yetersizliği olduğunu ortaya koyuyor. 
Okul, öğretmen, yurt ve araç gereç noksanlığı bir yana, köylerde çocuklar niçin okula gönderilmiyor 
Çocuklar yoksul aile için bir iş gücü. Çobanlık, tarlada çalışmak daha çok erkek çocuklara. Tarlada kızlara da iş düşüyor. Kız çocuğu küçükse, annesi tarla işini üstlendiğinde, kızlar çamaşıra ve ev işlerine koşuluyor. 
Bir parantez açalım "Kadın tarlada, erkek kahvede" olgusunun da değiştirilmesi şart. Ama nasıl 
Bir başka nokta Çocuğun okula gönderilmesi için, ailenin onun iş gücüne muhtaç durumdan çıkarılması gerekiyor. Yani büyüklere iş alanı açmayı gerektiriyor. 
Bugünkü tablonun yarın da değişmeyeceği düşüncesi kafalardan silinmedikçe, baba da ana da, "Çocuk okusa da yarın iş bulabilecek mi " umutsuzluğundan kurtulabilecek mi Bir sürü diplomalı işsiz ortalıkta dolaşırken... 
Bu umutsuzluğu gidermenin bir yanı ekonomiye, öte yanı ise, yöre okumuşlarının sorumsuzluğuna dayanıyor. Yoksul yöreden yetişen ve toplumda önemli yer edinen bürokratlar ve zengin işadamları doğdukları yere gidip "kurtulma umudu"nu somutlayan moral ve destek verseler... 
Ama bu konudaki ilgisizlik ortada. 
Milliyet'teki toplantıda bunu dile getiren Muşlular da oldu. 
Kampanyaya büyük destek veren Prof. Dr. Türkan Saylan'ın dediği gibi, eğitimi çözemezsek hiçbir şeyi çözemeyiz. 
Burada, bağışlayın, şu soru aklımıza geliyor Siyasi irade ne yönde ve nasıl eğitimin çözülmesini istiyor 
Eğitim çözülse, elbet siyaset de çözülür. Ama bu siyaset anlayışı, kendini çözecek eğitimin çözülmesini ister mi 
Özür dileriz. 
Yine iş bizlere, bu tür kampanyalara düşüyor. 

Bir şiir Dizelerimiz "Berfin Bahar"ın temmuz sayısından, Erbay Kara'nın "Şabika"sından 
"geldi çattı gitmelerin biraz daha kalsaydın Şabika bir ömür boyu kadar her şey soğuk zemheri masamda kadeh can gülleri dokunsan mısralarım dökülür avuçlarına" 



</TEXT>
</DOC>
