<DOC>
<DOCNO> 362684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sondun23.html </URL>
<DATE> 2005/07/20/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Avusturyalı bakana FT okurundan büyük Türkiye tepkisi... 
</HEADLINE>
<TEXT>

     Türkiye’nin AB üyeliğine karşı çıkan Avusturya Maliye Bakanı Karl-Heinz Grasser’e Financial Times okurundan büyük tepki geldi. Andrew Shaw adlı okur, Türkiye gibi bir müttefikin "daha iyisi"ne layık olduğunu vurgularken Grasser’in, soğuk savaş sırasında Avusturya’nın doğusundaki tehlikeli sınırları Türkiye’nin koruduğunu hatırlamasını istedi. 
     Avusturya Maliye Bakanı Grasser’in Financial Times gazetesiyle yaptığı söyleşide Balkan ülkelerinin AB’ye katılmaya Türkiye’den daha çok hakları olduğunu savunması, Financial Times okurlarından da tepki geldi. 
     Andrew Shaw adlı okuru, İtalya’dan FT’ye gönderdiği mektupta Türkiye’nin gibi bir müttefikin daha iyisine layık olduğu mesajını verdi. Grasser’in tarih ile ilgili görüşünün belki Viyana kuşatmasına takılıp kaldığını belirten Shaw, şöyle devam etti 
     "Soğuk savaş boyunca Avusturya, savunmasına bir tek şilin katkısı yapmadan batılı demokrasinin tüm avantajlarından yararlandı. Rahat tarafsızlığı, NATO tarafından garanti edildi. Grasser, belki Avusturya’nın doğusundaki tehlikeli sınırları koruyanın, demokrasi düşmanlarına karşı ittifakın çok sadık bir üyesi olduğunu kanıtlayan Türkiye olduğunu hatırlamak ister." Shaw, soğuk savaş dönemindeki düşmanların bazılarının bugün AB üyesi olduklarını, Balkan ülkeleri dahil, diğerlerinin de üye olmak istediklerini belirterek "Doğrusu budur, ancak Türkiye gibi bir müttefik dahasına ve daha erkenine layıktır" ifadesini kullandı. 
     

      ANKA 
     
</TEXT>
</DOC>
