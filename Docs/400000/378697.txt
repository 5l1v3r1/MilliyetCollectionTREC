<DOC>
<DOCNO> 378697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sonsiy20.html </URL>
<DATE> 2005/09/15/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
AKP'den Meclis'in olağanüstü toplanmasına eleştiri... 
</HEADLINE>
<TEXT>

     AK Parti Grup Başkanvekili Salih Kapusuz, "3 Ekim öncesi TBMM’nin terör konusunda olağanüstü toplanmasının AB ülkelerinde yanlış kanaate yol açacağını" söyledi. 
     Kapusuz, TBMM’de düzenlediği basın toplantısında, AK Parti olarak Meclis’in olağanüstü toplanmasına sıcak bakmadıklarını belirterek, "Türkiye’de çok olağanüstü bir şey varmış gibi dünyaya bir mesaj verilmemesi gerektiğini düşünüyoruz" dedi. 
     Siyasetin ve medyanın, terörün oksijeni olmaması gerektiğini ifade eden Kapusuz, CHP’nin bir önerisi varsa bunu, kanun teklifi veya hükümete yönelik bir gensoru şeklinde Meclis gündemine getirmesi gerektiğini kaydetti. 
     AK Parti Grup Başkanvekili Kapusuz, "Eğer yeter sayıyı bulurlar ve toplanılırsa biz de düşüncelerimizi söyleriz. Ama şu aşamada bu, doğru siyaset yapmak için uygun bir davranış değil" diye konuştu. 
     
</TEXT>
</DOC>
