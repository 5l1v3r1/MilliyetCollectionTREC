<DOC>
<DOCNO> 360297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/yasam/ayas.html </URL>
<DATE> 2005/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu manzaraya dünya karşı 
</HEADLINE>
<TEXT>


Sivil toplum örgütlerinin tepki gösterdiği Haydarpaşa'yı dev gökdelenlerle doldurma projesine, Uluslararası Mimarlar Birliği Genel Kurulu da karşı çıktı 

SERHAT OĞUZ İstanbul Milliyet Gökyüzünde - MURAT ÖZTÜRK 

Hükümetin, Haydarpaşa'yı Manhattan'a benzetecek olan, sivil toplum örgütlerinin tepkisini toplayan imar projesi, hafta sonu toplanan Uluslararası Mimarlar Birliği Genel Kurulu'nun da gündemine girdi. 
Dünya Mimarlar Kongresi'nin ardından geçen hafta sonu İstanbul'da toplanan genel kurulda, Türk mimarların girişimiyle Haydarpaşa Projesi gibi, kamuoyu ve uzmanların görüşleri alınmadan gerçekleştirilen değişiklikler de görüşüldü. Mimarlar, "Kentlerdeki her türlü proje, demokratik süreçlerle kararlaştırılmalıdır" ifadesini kurul tutanaklarına geçirdi. 

'Detaylar açıklansın' 
Genel kurul üyesi mimarların, bu nedenle projeyi kınadığını belirten Mimarlar Odası Genel Başkanı Oktay Ekinci, Başbakanlık ve Bayındırlık Bakanlığı'na geçen ay başvuruda bulundukları halde, bu projenin detayları konusunda h l yanıt alamadıklarını da kaydetti. 
Haydarpaşa projesinin bir an önce kamuoyuna ilan edilmesini isteyen Ekinci, Büyükşehir Belediye Başkanı Kadir Topbaş'ın da projeden rahatsız olduğunu tahmin ettiğini sözlerine ekledi. 

'Tarihi doku gidecek' 
Projeye, tüm uzman sivil toplum örgütleri de karşı çıkarak, rant için İstanbul'a telafisi imk nsız zararlar vereceğini iddia ediyorlar. 
İnşaat Mühendisleri Odası İstanbul Şube Başkanı Cemal Gökçe, projeye göre bölgeye gelecek 1 milyon insanı ve yapılacak tesisleri altyapının kaldırmasının mümkün olmadığını ileri sürdü. Gökçe, "Şu anda bile Kadıköy ve Üsküdar'da yürümek zor. Proje yapılınca trafik tam bir kaos olacak, deniz kirlenecek, kanalizasyon sistemi yetmeyecek. Tarihi doku elden gidecek" diye konuştu. 

'İstanbul siluetini ezer' 
Şehir Plancıları Odası yetkilileri de, bölgenin İstanbul siluetinin önemli bir parçası olduğunu vurgulayarak, şu görüşleri gündeme getirdi 
"Proje inanılmaz yüksek ve geniş binalar içeriyor. Bu orantısızlık İstanbul siluetini ezer. Bölge zaten dolgu alanı üzerinde. Bu şekilde yapılırsa çok tehlikeli, önlem için milyonlarca kazık çakmak lazım. Bu da bölgeyi tahrip eder." 
Bu arada Büyükşehir Belediye yönetimi de, bakanlığa, projenin nazım imar planı bütününde değerlendirilmesi gerektiğini iletti. 

Koruma Kurulu Olmaz 
Bu arada, Bayındırlık Bakanlığı'nın onay için gönderdiği projeyi inceleyen 3 Nolu Kültür ve Tabiat Varlıklarını Koruma Kurulu, projeye onay vermedi. Büyükşehir Belediyesi'nden de görüş alınmasını isteyen Kurul'un gerekçeleri şunlar 
1 5000 ölçekli Nazım İmar Planı değişikliği teklifinde, plan notları ile plan kararları arasında bulunan çelişkiler, 240 bin kişiye iş imk nı sağlayacağı öngörülen çalışmada, 'Bölgeye ilave trafik yükü getirmeyecek çözümler aranmıştır' tezinin, bir ulaşım raporu ve etüdüne dayanmadığı için gerçekçi olmaması, Projenin, İstanbul kent bütününden kopuk olarak ele alınması, Tarihi rıhtım ve mendirek hatlarının etrafında çok derin, teknik açıdan uygulanması zor dolgu düzenlemeleri içermesi bu dolgu alanlarının kıyı ekolojisinde tehlikeli olabilecek ve kirliliği artırabilecek düzeyde olması. 

Biri 300 metrelik tam 7 gökdelen 

Çıkarılan yasayla, projenin kapsadığı bölgedeki arazi ve tesislerin mülkiyeti Hazine'den TCDD'ye geçti. Böylece projeye Ulaştırma Bakanlığı'nın onay vermesi yetecek. Hükümet, detaylı bilgi vermese de, 3 Nolu Koruma Kurulu'na onaya giden projenin detaylarına göre, 3 milyon metrekarelik inşaat alanı olacak. En yükseği 300 metrelik tam 7 gökdelen inşa edilecek. Yat limanı, dev alışveriş merkezi, kongre merkezleri ve konut alanları da projede yer alıyor. Tarihi Haydarpaşa Garı ise, otel olacak. Projenin toplam maliyetinin 5 milyar doları bulacağı belirtiliyor. 


Eski ve yeni Haydarpaşa 


Haydarpaşa üstte , biri 300 metrelik 7 gökdelenin yanı sıra, alışveriş, kongre merkezleri ve yat limanını da kapsayan proje ile bu hale gelecek sağda . Uzmanlar, projenin, İstanbul silueti ve tarihi gibi birçok değeri mahvedeceği görüşünde. 



</TEXT>
</DOC>
