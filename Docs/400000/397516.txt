<DOC>
<DOCNO> 397516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/siyaset/siy05.html </URL>
<DATE> 2005/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rasmussen'i şaşırtan boşluk 
</HEADLINE>
<TEXT>


İRFAN KURTULMUŞ Kopenhag 


Terör örgütü PKK yanlısı yayın yapan Roj TV'nin kapatılması konusunda Türkiye ve ABD'den baskı gören Danimarka Başbakanı Anders Fogh Rasmussen, ülkesindeki ceza yasasının, terör örgütlerinden para almayı suç saymadığını öğrenince şaşkınlığını gizleyemedi. "Medyanın, terör örgütlerinden maddi yardım almasının suç sayılmamasına" yol açan yasal boşluk, Danimarka muhalefetini harekete geçirdi. Mecliste yaşanan tartışmalarda Rasmussen, terör örgütlerine maddi yardımda bulunmanın kanunsuz olduğu gibi, yardım almanın da yasal olmadığını zannettiğini, bu nedenle şaşırdığını belirtti. Bu konunun hemen araştırılacağını açıklayan Rasmussen, Türkiye ve ABD'nin Roj TV konusundaki baskılarına boyun eğmeyeceğini belirtti. 



</TEXT>
</DOC>
