<DOC>
<DOCNO> 377900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonyas14.html </URL>
<DATE> 2005/09/12/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Jackie Chan, 5 yıl içinde sinemayı bırakıyor 
</HEADLINE>
<TEXT>

     Aksiyon filmlerinin yıldızı Hong Kong'lu ünlü aktör Jackie Chan, 5 yıl kadar sonra oyunculuğu bırakacağını söyledi. 
     Chan 51 , Kuala Lumpur'da son filmi ''Efsane''nin The Myth tanıtımı için düzenlediği basın toplantısında, Clint Eastwood gibi deneyimli Hollywood oyuncularının yaşlarına rağmen hala aksiyon filmlerinde oynamaya devam ettiklerini belirterek, kendisi için de hala kung fu içeren rollerin görece daha kolay olduğunu kaydetti. 
     Başrolde oynamasa da daha fazla aksiyon filmi çevirmeyi planladığını belirten Chan, ''sanırım birkaç yıl daha, 5 yıl kadar aksiyon filmleri yapacağım'' dedi. 
     Aksiyon filmlerinin yanı sıra küçük bütçeli filmler ve National Geographic tarzı belgeseller yapmayı istediğini belirten Chan, genç yönetmenler ve dublörlere de yardımcı olmak istediğini söyledi. 
     Chan, ''emekli olacağımı sanmıyorum, belki perdeden emekli olurum ama perde gerisinden değil'' dedi. 
     Hollywood'da yaptığı son filmlerin başarısız olması nedeniyle bir süre ABD'de iş yapmayacağını belirten Chang, gelecek yıl sonu ya da 2007 başında yeni bir kung fu filmi ile Hollywood'a geri döneceğini söyledi. 
     Chang'ın son filmi ''Efsane'', ilk kez gelecek perşembe günü Kanada'da düzenlenen Toronto Film Festivali'nde gösterilecek. 
     
</TEXT>
</DOC>
