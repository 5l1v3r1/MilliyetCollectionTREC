<DOC>
<DOCNO> 373393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sonspo17.html </URL>
<DATE> 2005/08/27/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Beşiktaş, kampa girdi... İşte muhtemel 11... 
</HEADLINE>
<TEXT>

     Beşiktaşlı futbolcular, Turkcell Süper Ligi'nde yarın Diyarbakırspor ile yapacakları maç için kampa girdiler. 
     Öğle saatlerinde BJK Nevzat Demir Tesisleri'nde toplanan siyah-beyazlı futbolcular, hazırlıklarını bu akşam yapacakları çalışmayla tamamlayacak. 
     Ligde yaptığı 3 maçta 7 puan toplayan Beşiktaş'ta hedef, Diyarbakırspor maçını kayıpsız geçmek. 
     ''Kara Kartallar''ın, lider Galatasaray'ın puan yitirdiği haftada, Diyarbakırspor'u en az 2 farklı skorla yenmesi durumunda, Trabzonspor'un da Malatyaspor deplasmanında alacağı sonuca göre yaklaşık 1.5 yıl sonra liderlik koltuğuna oturma olasılığı bulunuyor. 
     Beşiktaş'ta, sakatlıkları bulunan İbrahim Toraman, Youla ve Okan'ın durumlarının, bu akşam yapılacak son idmanın ardından belli olacağı bildirildi. 
     Kırmızı kart cezalısı Ali Tandoğan'dan yoksun Beşiktaş'ın Diyarbakırspor karşısına Cordoba, İbrahim Toraman Mustafa , Koray, Gökhan, Ali Güneş, Kleberson, Okan Tümer , Ahmed Hassan, Adem, Ailton, Ahmet Dursun 11'iyle çıkması bekleniyor. 
     BJK İnönü Stadı'nda saat 21.15'te başlayacak ve Digitürk Lig TV'den naklen yayınlanacak maçı, hakem Orhan Erdemir yönetecek. 
     
</TEXT>
</DOC>
