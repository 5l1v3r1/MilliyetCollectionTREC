<DOC>
<DOCNO> 372251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sontur08.html </URL>
<DATE> 2005/08/23/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Öğretmenliğe başvurular yarın sona eriyor... 
</HEADLINE>
<TEXT>

     Milli Eğitim Bakanlığı'nın MEB 10 bin 509 öğretmen kadrosu için 10 Ağustos'ta başlayan başvuru süresi, yarın sona eriyor. 
     MEB, 49 branşta, ilk atama yoluyla 10 bin 299, açıktan ve açıktan ilk atama yoluyla 210 öğretmen alacak. 
     Adaylar, Bakanlığın ''http personel.meb.gov.tr'' internet adresinden gerekli bilgilere ulaşabilecekler ve başvurularını yine aynı sitedeki formu doldurarak yapabilecekler. 
     Öğretmen adaylarının öğretmenlik için 2004 ve 2005'te yapılan KPSS'ye girmiş ve öğretmenlik alımı yapılacak alanın taban puanı veya üzerinde puan almış olmaları gerekiyor. Adayların lisans düzeyindeki öğrenimlerinin son sınıfı hariç ara sınıf öğrencisi iken girdikleri KPSS'ye ait sonuç belgesi, öğretmenlik başvurusunda dikkate alınmayacak. 
     Bunun dışında, 2005-1 atama döneminde öğretmenlik için başvurmuş olup KPSS puanı ya da hizmet süresi yetersizliği nedeniyle atanamamışların yeniden başvurması gerekiyor. 
     Öğretmenlik yapmaktayken bu görevlerinden ayrılan öğretmen lisesi, ilköğretim okulu mezunları yeniden açıktan atama biçimiyle tekrar öğretmenliğe başvuramayacak. 
     2 ve 3 yıllık eğitim enstitüsü, eğitim yüksek okulu, eğitim ön lisans mezunu olup, öğretmenlikte adaylığı kaldırılmış olanlardan, yeniden atama biçimiyle tekrar öğretmenliğe dönmek isteyenlerin başvuruları kabul edilecek. 
     Yeniden başvuru yapacaklardan, başvuracağı alanın belirlenmesi için bakanlıkça düzenlenmiş en son atama kararnamesinin bir örneği istenecek. Yeniden ve yeniden ilk atamaya başvuracaklarda istenen hizmet belgelerinde, aylıksız izinli olarak geçirilen süreler ile vekil ve sözleşmeli öğretmenlikte geçirilen süreler, öğretmenlikte memuriyette geçirilmiş sürelere dahil edilmeyecek. 
     İnternet üzerinden elektronik başvuru formunu dolduran adaylar, il ve ilçe milli eğitim müdürlüklerinde formu onaylatacaklar. 
     Başvuru süresi, yarın mesai saati bitiminde sona erecek. 
     
     NOKTA TAYİN 
     Atamalar, bu yıl ilk kez iller yerine okullara yapılacak. ''Nokta tayin'' olarak isimlendirilen bu yöntemde, adaylar başvuru sırasında hangi okullarda boş kadro bulunduğunu görebilecekler ve tercihlerini bu doğrultuda yapabilecekler. Nokta atama yöntemiyle, öğretmenler, eskiden olduğu gibi illerin yapacağı atamaya gerek kalmadan doğrudan atandıkları okullarda göreve başlayacaklar. Bu sayede il milli eğitim müdürlüklerinin yükü de kalkmış olacak. 
     
     SONUÇLAR 
     Atama sonuçları, 29 Ağustos 2005 Pazartesi günü basın ve internet yoluyla duyurulacak. Ataması yapılan öğretmenler, 5 Eylül 2005 tarihinden itibaren görevlerine başlayacak. Ataması yapılanlardan göreve başlamayanların yerine ek atamalar da 30 Aralık 2005'ten itibaren yapılacak. 
     
     BRANŞLAR VE TABAN PUANLARI 
     Atama yapılacak branşlar, kontenjanlar ve başvuruya esas olacak taban puanlar şöyle 
     
     
BRANŞ İLK ATAMA AÇIKTAN ATAMA TABAN PUANI Almanca 50 - 71 Beden Eğitimi 400 5 75 Bilgisayar 400 5 70 Biyoloji 10 1 92 Coğrafya 20 2 85 Din Kültürü ve Ahl. Bilg. 520 8 80 El Sanatları 20 2 72 Elektrik 30 2 87 Elektronik Telekomünik. 40 2 78 Felsefe 50 2 83 Fen Bilgisi 650 10 84 Fizik 10 1 92 Fransızca 20 1 70 Giyim Hazır Giyim Moda T. 40 2 79 Görme Eng. Sınıf Öğrt. 10 1 60 İHL Arapça Meslek Dersi 30 2 70 İHL Meslek Dersleri 20 1 85 İngilizce 1400 20 65 İş Eğitimi Ticaret 8 2 50 İş Eğitimi Ev Ek. 90 2 74 İş Eğitimi İş Tk. Eğt. 130 2 50 İşitme Eng. Sınıf Öğrt. 20 1 63 Japonca 1 - 70 Kimya 10 1 92 Kuaför Cilt Bak. ve Güz. 40 1 50 Makine Ressamlığı 10 - 78 Matbaa 2 - 85 Matematik 103 2 85 Matematik 1 İlköğretim 1000 15 75 Mobilya ve Dekorasyon 30 2 78 Muhasebe Grubu 150 3 50 Müzik 150 3 60 Nakış 80 2 66 Okul Ön Çocuk Gel. ve Eğt. 500 10 68 Rehber Öğretmen 250 8 69 Resim-İş Resim 30 2 75 Resim Grafik 5 - 69 Rusça 10 - 65 Sanat Tarihi 5 - 81 Seramik 2 - 73 Sınıf Öğretmenliği 1638 34 80 Sosyal Bilgiler 500 12 80 Tarih 150 8 84 Tekstil 2 - 85 Tesisat Teknolojisi 5 - 86 Trikotaj 10 1 69 Türk Dili ve Edebiyatı 100 2 84 Türkçe 1300 25 70 Zihin. Eng. Sınıf Öğrt. 248 5 50 TOPLAM 10.299 210 - 
     
</TEXT>
</DOC>
