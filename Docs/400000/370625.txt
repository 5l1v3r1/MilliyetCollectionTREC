<DOC>
<DOCNO> 370625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonspo08.html </URL>
<DATE> 2005/08/17/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Ailton Fener'den teklif aldım... 
</HEADLINE>
<TEXT>

     Futbolda kilo değil, kafa önemli diyen Ailton, Beşiktaş’a büyük katkı sağlayacağını iddia ederken, Kleberson kariyer yapacağını söyledi. 
     
     Taraftarı asla unutmam’ 

     Schalke 04'ten yeni transfer edilen Ailton, düzenlenen basın toplantısında hayli iddialı konuştu. Türkiye’ye geldiğinden bu yana gösterilen ilgiden çok memnun olduğunu belirten Sambacı, havalimanında kendisini karşılayan taraftarın coşkusunu asla unutmayacağını söyledi. Golcü futbolcunun açıklamaları şöyle Buraya gelmeden önce Zago’yla konuştum. Duyduğum herşey doğruymuş ve henüz yeni gelmeme karşın çok mutluyum.'' 
     
     Nouma olmaya kalkmam’ 

     Beşiktaş’ın İstanbul’un üç kulübünden en köklüsü olduğunu biliyorum. Nouma’nın yerine almak gibi bir niyetim yok. 7 yıl oynadığım Almanya’da futbolseverlerin kalbini fethettim. Burada da aynısını yapacağım. Problem çıkartacak hiç bir sebebim yok, çünkü herşeye sahibim. Beşiktaş’ta 2 1 olarak sözleşmem var. 36 yaşına kadar futbol oynamayı düşünüyorum. Kulüp benden memnun olursa, ben de kulüpten memnun olursam burada kalırım.'' 
     
     Fener’den teklif aldım’ 

     Almanya’da gol kralı olduğum zaman da bugünkü kilomdaydım. O sene herkes Ailton çok kilolu, koşamaz, atik değil’ demişti. Ama ben gol kralı oldum. Annem bana çok süt vermiş, vücudum böyle. Futbolda kilo önemli değil, kafa önemlidir. Türk futbolu 2002 Dünya Kupası’yla birlikte büyük bir gelişim içinde. Fenerbahçe’den resmi değil ama bir teklif almıştım, kulübüm kabul etmemişti. Daum, basından takip ettiğim kadarıyla çok akıllı bir teknik adam.'' 
     
     Ben kurtarıcı değilim’ 

     Kartal’ın diğer Brezilyalı’sı Kleberson, vatandaşı gibi fazla iddialı sözlerden kaçındı. Yurtdışından çeşitli teklifler aldığını, sürekli oynayabileceği bir takım olduğu için Beşiktaş’ı seçtiğini vurgulayarak, Eşimi İstanbul’a göndermiş, bilgi toplatmıştım. İzlenimleri her bakımdan olumlu olduğundan ötürü severek kabul ettim. Çok mutluyuz. Takımı kurtarmaya değil, arkadaşlarımla birlikte çok çalışıp forvete destek sağlamak için geldim'' dedi. 
     
     En büyük rakip Fener’ 

     Bir an önce uyum sorununu atlatıp performansını artıracağını ve Beşiktaş’ta iyi bir kariyer yapacağını söyleyen Kleberson, şunları söyledi Ligdeki en büyük rakiplerimizden biri olan Fenerbahçe’yi iyi tanıyorum. İyi çalışıp bütün maçlarımızı kazanarak, rakibimizi geride bırakacağız. Brezilya Milli Takımı forması altında Türkiye’ye karşı oynadım. Türk futbolunun ne kadar zorlu olduğunu gördüm. Ben, sahada konuşmayı severim.'' 
     
</TEXT>
</DOC>
