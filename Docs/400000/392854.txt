<DOC>
<DOCNO> 392854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sontur03.html </URL>
<DATE> 2005/11/07/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Trafikte 5 günlük bilanço 87 ölü, 462 yaralı 
</HEADLINE>
<TEXT>

     DOĞAN HABER AJANSI 

Karayolları, tüm önlem ve uyarılara rağmen Ramazan Bayramı tatilinde yine kana bulandı. Beş günde meydana gelen trafik kazalarında 87 kişi ölürken, 462 kişi yaralandı. 
     Bayram genelinde Ankara ve İstanbul'da yaşanan kazalarda 8 kişi hayatını kaybetti. Diğer illerde Arife günü yaşanan kazalarda 16 kişi öldü, 50 kişi yaralandı. Bayramın ilk gününde ise 14 kişi ölürken, yaralı sayısı 191 oldu. İkinci günü 10 kişinin can verdiği kazalarda 35 kişi yaralandı. Bayramın üçüncü günü ise ölü sayısı 13, yaralı sayısı 102'yi buldu. 
     
     Son gün 26 ölü 
     Tatilin son gününde de karayollarında can pazarı yaşandı. Dün saat 24.30'a kadar meydana gelen kazalarda 26 kişi yaşımını yitirdi, 50 kişi yaralandı. 
     Erzurum - Çat Karayolu'nun 10. kilometresinde yolcu otobüsü ile bir otomobil çarpıştı. Otobüsün altında 20 metre sürüklenip şarampole devrilen otomobilde bulunan aynı aileden 4'ü çocuk 9 kişi yaşamını yitirdi. Ölenlerin kimlikleri Nezehe 57 , Ebubekir 75 , Fatih 12 , Ömer Faruk 8 , Emirhan 3 , Eyüp 2 , Hatem 9 , Fatma 40 ve Vehbi Yüzügüldü 40 olarak belirlendi. 
     Dünkü diğer kazalar şöyle 
     BALIKESİR 5 ölü. 
     İZMİR 1 ölü, 1 yaralı. 
     BURSA 1 ölü, 3 yaralı. 
     DİYARBAKIR 8 yaralı. 
     KAYSERİ 8 yaralı. 
     HATAY 1 ölü, 8 yaralı. 
     SAMSUN 6 yaralı. 
     ADANA 1 ölü, 1 yaralı. 
     BURSA 4 ölü, 4 yaralı. 
     GAZİANTEP 1 ölü, 3 yaralı. 
     MERSİN 1 ölü, 2 yaralı. 
     SİVAS 1 ölü, 4 yaralı. 
     AFYONKARAHİSAR 2 ölü, 2 yaralı. 
     ŞIRNAK 1 ölü. 
     
</TEXT>
</DOC>
