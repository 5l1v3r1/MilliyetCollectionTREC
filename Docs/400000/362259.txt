<DOC>
<DOCNO> 362259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/guncel/gun06.html </URL>
<DATE> 2005/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'a Atatürk Lisesi 
</HEADLINE>
<TEXT>


KABİL Milliyet 

Afganistan'da güvenlik ve istikrarı sağlayan Mehmetçik, eğitim ve sağlık alanlarındaki projeleriyle de Afgan halkına destek veriyor. Sivil-asker işbirliği çalışmaları çerçevesinde inşa edilen K bil Atatürk Lisesi ve onarımı yapılan Atatürk Çocuk Hastanesi, dün düzenlenen törenlerle hizmete açıldı. 
Lisenin açılış töreninde konuşan Uluslararası Güvenlik Yardım Kuvveti UGYK-ISAF Komutanı Korgeneral Ethem Erdağı, sadece operasyonel faaliyetlerle değil, birçok tesis yaparak Afganistan'ın ihtiyaçlarına katkıda bulunmaya çalıştıklarını belirtti. 
Afganistan Eğitim Bakanı Noor Muhammed Garreen de iki ülke arasındaki dostluğun çok eskiye dayandığını belirterek, açılan eserin hiçbir zaman unutulmayacağını kaydetti. 

Hikmet Çetin de katıldı 
Konuşmaların ardından NATO'nun Afganistan Kıdemli Temsilcisi Hikmet Çetin ve diğer üst düzey davetliler, lisesinin açılışını gerçekleştirdi. Öte yandan TSK tarafından onarılan ve ek bir poliklinik yapılan Atatürk Çocuk Hastanesi'nin yenilenmiş haliyle hizmete girmesi nedeniyle tören düzenlendi. Korgeneral Erdağı ve Afganistan Sağlık Bakanı Emin Fatimi'nin de katıldığı törenle açılan hastaneye, Cumhurbaşkanı Ahmet Necdet Sezer ve eşi Semra Sezer'in de 4 çocuk kuvözü bağışladığı öğrenildi. Bu arada, TSK'nın ISAF'ın 7. dönem komutası sırasında, 2.7 milyon dolar değerinde 11 proje gerçekleştirdiği bildirildi. 

Mehmetçik'ten sağlık taraması 

Afganistan'da güvenliği sağlayan Mehmetçik, halkın derdine de derman oluyor. K bil'deki Türk Askeri Hastanesi'nde Afganlar sağlık taramasından geçirildi. 


</TEXT>
</DOC>
