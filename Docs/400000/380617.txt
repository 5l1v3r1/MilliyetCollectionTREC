<DOC>
<DOCNO> 380617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sonsiy24.html </URL>
<DATE> 2005/09/22/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Boğaziçi ve Sabancı Üniversiteleri ortak açıklama düzenledi... 
</HEADLINE>
<TEXT>

     İstanbul 4. İdare Mahkemesi’nin "İmparatorluğun Çöküş Döneminde Osmanlı Ermenileri Bilimsel Sorumluluk ve Demokrasi Sorunları Konferansı" hakkında verdiği yürütmeyi durdurma kararına ilişkin, Boğaziçi ve Sabancı üniversiteleri rektörlüklerince ortak açıklama yapıldı. 
     Mahkeme kararının ulaşmasının ardından Boğaziçi Üniversitesi BÜ 
     Rektörlüğü’nde bir araya gelen BÜ Rektörü Prof. Dr. Ayşe Soysal ve Sabancı Üniversitesi Rektörü Prof. Dr. Tosun Terzioğlu, yaklaşık 1.5 saat basına kapalı görüştü. 
     İki rektör daha sonra bina dışında bekleyen basın mensuplarının karşısına çıkarken, hazırlanan ortak açıklamayı Prof. Dr. Soysal okudu. 
     Açıklamada, şöyle denildi 
     "İstanbul 4. İdare Mahkemesi’nin, 23-25 Eylül 2005 tarihleri arasında Bilgi, Boğaziçi ve Sabancı üniversitelerinin desteğiyle Boğaziçi Üniversitesi’nde yapılması öngörülen ’İmparatorluğun Çöküş Döneminde Osmanlı Ermenileri’ başlıklı konferans hakkında 19.09.2005 tarih ve 2005 2282 sayılı yürütmeyi durdurma kararı, Boğaziçi Üniversitesi Rektörlüğü’ne bugün saat 17.30’da ulaşmıştır. İdare Mahkemesi’nin yürütmeyi durdurma kararına uymak zorunda olduğumuzu, ancak bilimsel özgürlük ve üniversite özerkliğinin korunması için tüm yasal haklarımızı kullanacağımızı kamuoyuna saygılarımızla duyururuz." 
     
     SORULAR 

     Basın mensuplarının sorularını yanıtlayan Prof. Dr. Soysal, "Toplantının başka bir yerde yapılması söz konusu mu " şeklindeki soruya, "Şu an için bir bilgi veremiyoruz. Bu konuyu değerlendirmekteyiz" yanıtını verdi. 
     Başbakan Recep Tayyip Erdoğan’ın konuya ilişkin açıklaması hatırlatılarak yöneltilen "Hükümet’le bir görüşmeniz oldu mu " sorusunu Soysal, "Biz de sizler gibi açıklamayı izledik" diye yanıtladı. 
     Bir gazetecinin, "Toplantıya şimdiye kadar gelen konuklar oldu mu Bu konuda bir zararınız var mı " diye sorarak, bu kararın AB nezdinde kötü etkileri olabileceğini belirtmesi üzerine Soysal, "Bunu, eminim ki herkes kendi nezdinde değerlendirecektir" dedi. 
     Prof. Dr. Terzioğlu da "Bizim de endişemiz, Türkiye’nin prestiji açısından bu kararın ciddi sakıncalar yaratacağıdır. Buna da üzülüyoruz. Bu benim kişisel görüşüm. Sadece AB süreci değil, bu Türkiye’nin çağdaş, uygar, demokratik, üniversiteleri özerk, akademik özgürlüklere sahip bir ülke olup olmadığı meselesidir. Esas olarak budur" yorumunda bulundu. 
     "Konferans iki kez iptal edildi, yapmasaydık diye bir pişmanlık duyuyor musunuz " şeklindeki soruya de Soysal, "Bu soruyu sormaya hakkınız yok diye düşünüyorum. Çünkü pişmanlık kişisel bir duygudur. 
     Bu tür kişisel değerlendirmelerimizi basınla paylaşmamanın daha doğru olduğunu düşünüyorum" yanıtını verdi. 
     
</TEXT>
</DOC>
