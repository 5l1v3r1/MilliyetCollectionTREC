<DOC>
<DOCNO> 382952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sontur16.html </URL>
<DATE> 2005/09/30/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
İDO'dan İstanbul Üniveristesi öğrencilerine özel ek sefer... 
</HEADLINE>
<TEXT>

     İstanbul Deniz Otobüsleri A.Ş’nin İDO , 3 Ekim Pazartesi gününden itibaren Avcılar-Bakırköy arasında başlatacağı deneme seferleri ile İstanbul Üniversitesi İÜ Avcılar Yerleşkesi’nde eğitim gören öğrencilere ek sefer hizmeti vereceği bildirildi. 
     İDO’dan yapılan yazılı açıklamada, yeni eğitim ve öğretim yılının başlamasıyla birlikte İDO’nun, İÜ öğrencilerinin deniz ulaşımından daha etkin yararlanabilmeleri amacıyla hafta içi saat 16.30’da Avcılar’dan kalkan deniz otobüsü ile Bakırköy-Kadıköy-Bostancı hattında sefer gerçekleştireceği belirtildi. 
     Açıklamada, "İÜ Avcılar Yerleşkesi öğrencilerinin dönüş yolculuklarını daha hızlı yapabilmeleri için saat 16.30’da Avcılar’dan kalkan deniz otobüsü, çok kısa sürede Bakırköy-Kadıköy-Bostancı seferi gerçekleştirecek. Böylelikle Boğaz trafiğine girmeyecek öğrenciler, kısa sürede uzun mesafe kat etmiş olacaklar" denildi. 
     
</TEXT>
</DOC>
