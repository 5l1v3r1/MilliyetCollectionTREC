<DOC>
<DOCNO> 390775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/guncel/gun06.html </URL>
<DATE> 2005/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombalara karşı 'kepenk' eylemi 
</HEADLINE>
<TEXT>


Yüksekova'da esnaf son 2 ay içinde 8 kez saldırıya uğramalarını protesto etti. DEHAP'lı Başkan Yıldız, saldırılardan büyük rahatsızlık duyulduğunu açıkladı 

HAKK Rİ DHA 

Hakk ri'nin 150 bin nüfuslu ilçesi Yüksekova'da esnaf, son 2 ay içinde 8 kez bombalı saldırıya uğramalarını kepenk kapatarak protesto etti. Belediye Başkanı DEHAP'lı Salih Yıldız, saldırılardan büyük rahatsızlık duyulduğunu belirterek, "Hiç kimse bu konuyla ilgilenmiyor. Ben de yöntemin kepenk kapatılmasıyla protesto edilmesini istemiyorum. İşyerlerini açmalarını istediğim esnaf bana büyük tepki gösterdi" dedi. 
Yüksekova'da son 2 ayda bombalı saldırılarda 4 güvenlik görevlisi ile 3 sivil yaralandı. Son saldırı ilçenin en büyük caddesi Cengiz Topel'deki 60 işyeri bulunan Zagros İş Merkezi'nde gerçekleşti. 1.5 ay önce de patlama meydana gelen ve bir kişinin yaralandığı iş merkezinde 2 gün önce de ses bombasının patlaması sonucu işyerleri büyük hasar gördü. Saldırıların ardından esnaf dün kepenk indirdi. Yaklaşık 3 bin işyeri gün boyu kapalı kaldı. 

'Yardım istedim' 
Yıldız da saldırıların sorumlularının yakalanmasını isteyerek şunları söyledi 
"Beni gören esnaf, 'Başkan neden bir şeyler yapmıyorsun ' diyor. Milletvekillerimizden yardım istedim. Ancak 'bu güvenlik sorunudur' dediler. Bu esnafımızın doğal tepkisidir, bunu partiye, şuna ya da buna bağlamak doğru değildir. Sabah işyerini açtırmaya çalıştım ama sert tepki alınca bir şey yapamadım. Esnaf kendisini yalnız hissediyor. Malatya'da çocuk yuvasında herkesin kanını donduran olay yaşandı. Herkes seferber oldu. Burada 2 ayda 8 bombalı saldırı oldu, hiç kimse ilgilenmedi. Bu kişiler yakalanırsa, halk o yakalayanları ayakta alkışlayacak." 





</TEXT>
</DOC>
