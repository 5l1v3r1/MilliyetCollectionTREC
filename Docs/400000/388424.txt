<DOC>
<DOCNO> 388424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/guncel/gun08.html </URL>
<DATE> 2005/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Polise Kürtçe tercümanlık yolu kapanıyor 
</HEADLINE>
<TEXT>


NAMIK DURUKAN Ankara 

DİYARBAKIR Kürd-Der'in kapatılması istemiyle açılan davanın 12 Temmuz'daki ilk duruşmasında, tercümanlık yapmak isteyen polis memurları, avukat ve sanıklarca "ihbarcı", "tarafsız değiller", "sertifikaları yok" denilerek kabul edilmedi. Avukatların itirazlarını yerinde bulan mahkeme, Kürtçe tercümanlık yapabilecek sertifikalı şahısların isimlerinin belirlenmesi için Baro Başkanlığı'na yazı yazılmasını kararlaştırdı. Mahkeme, "Adli süreçte Kürd-Der'in faaliyetlerinin durdurulmasına" karar verdi. Sanık avukatlarından Mustafa Özer, davanın açılmasına sebebiyet veren emniyette görevli polis memurlarının Kürtçe çevirilerine tereddütle baktıklarını belirterek, Kürtçe çeviri yapabilecek, sertifikalı tercüman istedi. 


</TEXT>
</DOC>
