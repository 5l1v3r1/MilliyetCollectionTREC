<DOC>
<DOCNO> 353978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sondun60.html </URL>
<DATE> 2005/06/21/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
ABD'de 41 yıl sonra gelen adalet... 
</HEADLINE>
<TEXT>

     ABD’nin Mississippi eyaletinde 41 yıl önce yurttaşlık hakları savunucusu, 1’i siyah 3 genci katleden ırkçı Ku Klux Klan grubu üyesi Edgar Ray Killen, cinayetten suçlu bulundu. 
     James Chaney 21 , Andrew Goodman 20 ve Michael Schwerner’in 24 öldürülmesini planlamak ve cinayetlere elebaşılık etmekle suçlanan Killen, davayı görüşen ve 9’u beyaz, 3’ü siyah 12 kişilik mahkeme jürisi tarafından suçlu bulundu. 
     "Mississippi Yanıyor" filmine de konu olan olay, siyahların oy kullanmalarını sağlamak üzere kayıt yaptırmalarına gönüllü olarak yardım eden Chaney, Goodman ve Schwerner’in, Ku Klux Klan üyeleri tarafından 1964 yılında öldürülmesine dayanıyor. 
     Üç genç, 21 Haziran 1964 tarihinde yakılan bir zenci kilisesi hakkında araştırma yapmak üzere bölgeye gelmiş, aşırı hız yapmakla suçlanarak kısa süreliğine gözaltına alınmışlardı. Serbest bırakılan gençler Ku Klux Klan üyeleri tarafından takip edilerek öldürülmüş ve cesetleri bir baraj alanına gömülmüştü. 
     Eski bir din adamı olan Killen, şu an 80 yaşında bulunuyor. 
     1967’de yapılan yargılamada, Killen dışında 7 Klan üyesi suçlu 
     bulunmuş, ancak hiçbiri 6 yıldan fazla hapis yatmamıştı. 
     
</TEXT>
</DOC>
