<DOC>
<DOCNO> 376493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sontur05.html </URL>
<DATE> 2005/09/07/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Eyüp'te polis aracına molotofkokteylli saldırı 
</HEADLINE>
<TEXT>

     Eyüp'te, park halindeki bir polis otomobiline molotofkokteylli saldırı düzenlenmesi sonucu maddi hasar oluştu. 
     AA muhabirinin aldığı bilgiye göre, trafik polislerince kullanılan 34 A 5634 plakalı resmi otomobil, Alibeyköy Yeşilpınar Mahallesi Özlem Çarşısı içindeki Özlem Sokak'ta park edildi. 
     Gece saatlerinde otomobilin yanına gelen henüz kimliği belirlenemeyen kişiler, önce kiremitlerle aracın arka ve yan camını kırdı. Saldırganların daha sonra polis aracına attığı 4 molotofkokteylinden 2'sinin alev alması sonucu yangın çıktı. 
     Kısa sürede otomobili saran alevler, olay yerine çağırılan itfaiye ekiplerince daha fazla büyümeden söndürüldü. Saldırıda polis otomobilinde maddi hasar meydana geldi. 
     Olay sonrası araçta ve çevrede inceleme yapan polis, kaçan saldırganları yakalamak için çalışma başlattı. 
     
</TEXT>
</DOC>
