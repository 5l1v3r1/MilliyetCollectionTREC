<DOC>
<DOCNO> 359455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sontur41.html </URL>
<DATE> 2005/07/08/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Serik'te trafik kazası 1 ölü, 6 yaralı 
</HEADLINE>
<TEXT>

     Antalya’nın Serik İlçesi’nde bir otomobil ile yolcu otobüsünün çarpışması sonucu 1 kişi öldü, 6 kişi yaralandı. 
     Alınan bilgiye göre, Serik’ten Antalya yönüne giden Serik Kooperatifi’ne bağlı Bekir Gelmez idaresindeki 07 YV 919 plakalı otobüs, Cumali Köyü yakınlarında aynı şeritte seyreden Erdoğan Baskın’ın kullandığı 07 YF 674 plakalı otomobille çarpıştı. 
     Sürücü Bekir Gelmez direksiyon hakimiyetini kaybederken otobüs yoldan çıkarak, önce bir levhaya çarptı, ardından da şarampole düşerek buradaki ağaca çarptı. 
     Kazaya karışan otomobil sürücüsü Erdoğan Baskın ise aracıyla olay yerinden uzaklaştı. 
     Kazada, otobüste bulunan Emine Tosun 55 olay yerinde öldü. 
     Sürücü Bekir Gelmez ile yolcular Erdal Ersoy, Ali Ardak, Ayşe Karaca, Hasan Zengin ve Salih Özcan ise yaralandı. 
     Hayati tehlikelerinin bulunmadığı bildirilen yaralılar, Serik Devlet Hastanesi’nde tedavi altına alındı. 
     Kazaya karışan ve kaçan otomobil sürücüsü Erdoğan Baskın ise jandarma tarafından yakalandı. Baskın’ın kazaya karışanın kendisi olmadığını iddia ettiği öğrenildi. 
     
</TEXT>
</DOC>
