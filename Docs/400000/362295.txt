<DOC>
<DOCNO> 362295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/spor/spo13.html </URL>
<DATE> 2005/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
2008 için dev adım 
</HEADLINE>
<TEXT>


Kübalı dünya rekortmeni yüksekci Sotomayer'in antrenörü Turres, 2008 Pekin Olimpiyatı'nı kadar atlamalar milli takımının başında görev alacak 


Atlamalar dalında Türk atletleri 2008 Pekin Olimpiyat Oyunları'na Kübalı dünya rekortmeni Sotomayer'in antrenörü hazırlayacak. Atletizm Federasyonu'nun girişimleri ile anlaşma sağlanan Kübalı çalıştırıcı Guillermudela Turres'in 2008'e kadar atlamalar milli takımının başınca çalışacağı açıklandı. İşadamı Kemal Yardımcı'nın tüm masraflarını karşılayacağı Kübalı Turres'in çalışmalarına hemen başlayacağını vurgulayan Federasyon Başkanı Mehmet Terzi, "Küba hükümeti ile çalışma şartları konusunda anlaşmaya vardık. Dünyaca ünlü antrenör ilk etapta 2008'e kadar sporcularımızı çalıştıracak. Sadece yüksek atlama branşında değil, sırıkla yüksek atlama ve uzun atlama stillerinde de sporcularımızdan sorumlu olacak. Ayrıca antrenörlerimizi eğitmek için seminerler verecek" dedi. 
Dünya rekortmeni atlet Sotomayer'i yetiştiren Kübalı çalıştırıcı bugün saat 15.00'de Gençlik ve Spor Genel Müdür Vekili Mehmet Atalay tarafından kabul edilecek ve resmen görevine başlayacak. 

Minderde Şeref şoku 

AYŞE YEŞİN 

Macaristan'da 26 Eylül'de başlayacak olan Dünya Grekoromen Güreş Şampiyonası'ndaki en büyük madalya umudumuz Şeref Eroğlu, sakatlanarak çalışmalarına ara vermek zorunda kaldı. 
24-26 Haziran'da Almanya'da yapılan turnuvada diz kapağıdan sakatlanan Olimpiyat ikincisi güreşçi, Ankara'ya döner dönmez tedavisine başladı. Çekilen MR sonucunda diz kapağı bağlarında doku zedelenmesi olduğu tespit edilen ve fizik tedaviye alınan Eroğlu, Macaristan'da devam eden hazırlık kampına da katılamadı. Ay sonuna kadar fizik tedavisine devam edeceğini vurgulayan milli sporcu, "Dizimi kuvvetlendirmek için ağırlık kaldırıyorum. Sakatlığım nedeniyle antrenmanlarım aksadı. Ancak gözle görülür bir iyileşme var. Kısa zamanda toparlanıp, temmuzun son haftası Romanya'daki uluslararası turnuvaya katılmayı düşünüyorum. Burada kendimi deneyeceğim" dedi. Macaristan'da düzenlenecek Dünya Şampiyonası'nda altın madalya kazanacağını iddia eden Eroğlu, "Şampiyonaya kadar eski performansıma ulaşacağıma inanıyorum. Kaybettiğim zamanı kapatarak, Türkiye'ye yeni bir zafer yaşatmak istiyorum" diye konuştu. 

Tesis harek tı 

SONGÜL TÜRE 

Gençlik ve Spor İl Müdürü Tamer Taşpınar, İstanbul Valiliği'nin büyük desteğiyle başlattıkları tesis hamlesinde önemli adımlar attıklarını söyledi. İstanbul'da ihtiyaç duyulan bölgelerde çeşitli branşların yapılabildiği çok amaçlı spor salonları inşaa ettiklerini belirten Taşpınar, "Yazın tozdan, kışın çamurdan geçilmeyen toprak zeminli futbol sahalarını sentetik yüzeyli çim haline getiriyoruz. Bütün bu çalışmalar valiliğin bize sağladığı 50 trilyonluk liralık ek bütçe ile oluyor" ifadesini kullandı. 

VOLEYBOL 

Filedekötü start 
16. Dünya Erkekler Voleybol Şampiyonası Avrupa 3. tur eleme grubu maçları Yunanistan'ın Larissa kentinde başlarken Türkiye ilk maçında Sırbistan - Karadağ'a 3-1 yenildi. Milli Takım, ilk iki seti 25-23 ve 25-22 kaybetti. 3. seti 25-20 kazanan Ay - Yıldızlı ekibimiz dördüncü sette de rakibine üstünlük kuramadı ve 25-21'lik skorla karşılaşmadan 3-1 mağlup ayrıldı. Milli Takım, şampiyonadaki ikinci maçını bugün ev sahibi Yunanistan ile yapacak. 

KÜREK 

Tek hedef olimpiyat 
Akdeniz Oyunları'nda 2 gümüş ve 1 bronz kazanan Kürek Milli Takımı, gözünü olimpiyat madalyasına dikti. Federasyon Başkanı Remzi Tan, Almeria'daki Akdeniz Oyunları'nda kazandıkları madalyaların tesadüf olmadığını belirterek, "Yakalanan başarıda Türk antrenörüne güvenmemiz yatıyor. 1996'da hayata geçirdiğimiz projelerimizin meyvelerini almaya başladık. Bunda da en büyük katkıyı yerli antrenörlerimiz yaptı. Artık hedeflerimiz daha büyük. 2008'de bir ilki gerçekleştirip, Pekin Olimpiyatları'nda madalya alacağız" diye konuştu. 

VOLEYBOL 

Transfer atağı 
Bayanlar Birinci Ligi takımlarından İstanbul Şişli, geçen sezon Karşıyaka'da forma giyen Deniz Paşaoğlu ile 1 yıllık sözleşme imzaladı. Şişli Başkanı Kazaros Unan, Yanitza Uraner ve Tuba Meto'dan sonra Deniz'i de transfer ettiklerini belirterek, "Bu sezon ligde üst sıralara oynayacağız" dedi. Öte yandan, Erkekler Birinci Ligi takımlarından Erdemirspor, Fenerbahçe'de 11 yıldır görev alan antrenör Abdullah Pasoğlu ile anlaştı. 

GÜREŞ 

Ahmet Yavuz Başpehlivan 
Tekirdağ'ın Çerkezköy İlçesi'nde 11.'si düzenlenen Yağlı Pehlivan Güreşleri'nde Edirneli güreşçi Ahmet Yavuz başpehlivan oldu. Finalde Sezgin Yüksel'i yenen Yavuz birincilik kürsüsüne çıkmayı başardı. Diğer kategorilerde ilk sırayı alanlar şöyle Başaltı Erol Fidan, minikler-1 Kamil Pak, minikler-2 Nedim Fidan, teşvik Gürsel Umut, tozkoparan Sedat Çelik, deste boy Cafer Sezgin, küçük orta Soner Toto, büyük orta Kadir Kaya. 


</TEXT>
</DOC>
