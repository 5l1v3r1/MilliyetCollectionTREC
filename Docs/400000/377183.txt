<DOC>
<DOCNO> 377183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sonyas09.html </URL>
<DATE> 2005/09/09/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Sana aşık olmasını sağla 
</HEADLINE>
<TEXT>

     Superflirt’ isimli kitabın yazarı Tracey Cox kitabında hoşlandığınız insanın size aşık olmasını sağlayacak bazı özel tüyolar veriyor. 
     Biz de bu ipuçlarını sizin için derledik, ona doğru zamanda doğru işaretleri göndermeye hazır mısınız 
     
     Önce ortalarda olun, sonra gözden kaybolun 
     İnsan davranışları uzmanı Amerikalı David Lieberman bir kişiyle ne kadar çok etkileşim içine girersek o kişinin bizi sevme olasılığının o kadar yüksek olduğunu belirtiyor. Buna bağlı olarak hoşlandığınız kişiyle vakit geçirdiğiniz ilk günlerde programlarınızı ona göre yapmanızı ve bulduğunuz her boş anınızı onunla birlikte geçirmenizi öneriyoruz. Bu işin kolay kısmı. Şimdi asıl konuya gelelim 
     Onun sizinle vakit geçirmekten hoşlandığına karar verdikten sonra buluşmak için aradığı zamanlarda işiniz olduğunu söyleyin. İnsanlar elde edemedikleri şeyleri daha çok isteme ağilimi gösterir unutmayın. O yüzden siz de her istediğinde ona koşmayarak değerinizi yükseltmeye bakın. 
     
     Bırakın sizin için bir şeyler yapsın 
     Özellikle birisinden hoşlandığımız zaman onun için özel şeyler yapmak isteriz. Onu hediyelere boğmak ya da sevdiği yerlere götürmek için can atarız. Fakat onun size ilgi duymasını, hatta bunun da ötesinde size aşık olmasını istiyorsanız biraz kendinizi tutmalı ve onun sizin için birşeyler yapmasını beklemelisiniz. 
     
     Gözlerinin içine bakın 
     Harvard Üniversitesi’nden psikolog Zick Rubin birbirilerine aşık olan çiftlerin beraber olduklarında zamanlarının 75’ini göz göze geçirdiklerini belirtiyor. Göz teması birinin size aşık olmasını istediğiniz zamanlarda da işe yarıyor.Size tavsiyemiz göz temasının ince etkilerinden yararlanın ve buluştuğunuz zaman gözlerinin içinde kaybolun. 
     
     Gözbebeklerinin etkisi büyük 
     Araştırmalar gözbebeklerimiz büyüdüğünde karşı tarafa daha çekici geldiğimizi söylüyor. Mum ışığında ya da loş bir ışıkta yemek yemek cildimizi olduğunda daha pürüzssüz gösterebilir fakat loş ışığın asıl etkisi gözbebeklerimizi büyütmesidir. Ayrıca beğendiğimiz birşeye bakarken de gözbebeklerimizin büyüdüğünü göz önüne alırsak onun sizden hoşlanıp hoşlanmadığına karar vermemizin daha kolay olacağını söyleyebiliriz. 
     
</TEXT>
</DOC>
