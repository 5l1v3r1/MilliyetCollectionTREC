<DOC>
<DOCNO> 391933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/sondun09.html </URL>
<DATE> 2005/11/03/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Moskova'da bayram namazında camiler sokağa taştı... 
</HEADLINE>
<TEXT>

     Rusya'nın başkenti Moskova'da yaşayan Müslümanlar, Bayram namazını kılmak için camiye akın edince binlerce kişi ibadetini trafiğe kapatılan ana caddede yerine getirmek zorunda kaldı. 
     Prospekt Mira semtindeki Moskova'ya Camii'ne sabahın erken saatlerinde gelmeye başlayan Müslümanlar, caminin içine ve bahçesine sığmayınca çevredeki ana yol ve sokaklar trafiğe kapatıldı. 
     Ana caddelere yanlarında getirdikleri gazeteleri sererek namaz kılan binlerce kişi, hoparlörler sayesinde imamın vaazını dinleyerek ilahilere eşlik etti. 
     Ana caddelere sığmayanlar da cami çevresindeki evlerin bahçelerinde ve damlarında namaz kılarken, çevrede çok sayıda dilencinin bulunması dikkati çekti. 
     Moskova'ya Camii'nde, kadın ve erkeklerin bayram namazını bir arada kılması dikkati çekerken, namaza duran genç kızların makyajlı olduğu ve saçlarını atkılarla örtmeye çalıştığı görüldü. 
     
</TEXT>
</DOC>
