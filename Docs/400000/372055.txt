<DOC>
<DOCNO> 372055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/spor/ydemirkol.html </URL>
<DATE> 2005/08/23/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Hangisi gazetecilik yanlışı 
</HEADLINE>
<TEXT>


Kazım Kanat'ın Sabah'taki köşesinde bir okur şikayeti Kleberson'un Türkiye'ye geldiği gün, 2 genç havaalanında Brezilyalı'nın telefonunu bulur. Kulübü ararlar. Sportif Direktör Erdil Arpacı getirmelerini rica eder. Çocuklar getirir. Erdil Arpacı onlara 20 milyon verir. Çocuklar "Ama taksi daha fazla tuttu" der. Arpacı da ne yapayım bu kadar kaldı" diye kesip atar. Kazım Abi de kararı verir. Yazıklar olsun 
Bunu okuyunca inanamadım. Yazıklar hakikaten olsun da, bunu Erdil Arpacı yapmaz ki. Arayıp sordum. Şimdi bir de ondan dinleyelim 
Telefon gelir. Erdil Arpacı, Jose'nin buna çok sevineceğini, hastanede olduklarını, akşamüstü telefonu Kleberson'un kaldığı Ceylan Otel'e getirmelerini, böylece Brezilyalı'yla tanışabileceklerini söyler. Gençler gelir. Jose onları imzalı formayla ödüllendirir. Öpüşür koklaşırlar. Fotoğraf çektirirler. Ayrılma vakti geldiğinde gençler Arpacı'ya "Abi Gültepe'ye gideceğiz" derler. Arpacı da çıkarıp ceplerine 20 milyon TL. koyar. Yani taksimetrenin yazacağı paranın 2 katından fazla. 
Kleberson'un Türkiye'ye gelmesi için 1 senedir uğraşan, onu tüm Avrupa'yı şaşkınlık içinde bırakan bir maliyete getiren Erdil Arpacı'yı hiç araştırmadan böyle mahkum etmek hak mı Kitlelerin gözünde aşağılık bir taraftar düşmanı yapmak. Halbuki bir telefon edip her şeyi öğrenmek kolay. Arpacı'yı arayıp ulaşamayan var mı Oldu mu şimdi Kazım Abi 

Küçük kalacağız 
Aynı yazıda Bilgin Gökberk'in alameti farikası olan siyah tişörtünü plaj kıyafeti, onu sürekli yorumcu yapan TRT'yi de futbol dünyasına hakaret etmekle suçlamak da ayıp değil mi Bir gazetecinin giydiği kıyafet mi onun değerini belirler yoksa bir haberi yayınlamadan önce arayıp sormamak, araştırma yapmamak mı 
Biliyorum, Erdil Arpacı'nın temsil ettiği okumuş, işin bilimine hakim profesyonel portresi futbol dünyasını fazlasıyla rahatsız ediyor. Çünkü alaylıların büyük bölümü kendi dünyasında yaşarken, gerçek profesoneller Ailton ve Kleberson gibi işler bitirince rahatsızlık yaratıyor. Arpacı olmasaydı bugün Beşiktaş çapa olarak Tayfur'u, forvet olarak da Ersen Martin'i kullanıyordu. Bunu hepimiz, özellikle de Kazım Abi biliyor Bu mu istenen 
Ama bu dünya değişiyor, daha da değişecek ve biz gelişeceğiz. Çünkü bu bir zorunluluk. Ya da İngiltere'de futbol idaresi okumuş Arpacı gibi değerleri böyle kolay idam edeceğiz, bıktıracağız ve küçük kalacağız. 
Karar vermemiz gereken bu Kazım Abi. 
Yahu, nelerle uğraşıyoruz 

Hakan Şükür'ün milli macerası 

Hakan Şükür'ün Bulgaristan maçında varlığının tek yararı, Fatih Tekke'nin ne kadar alternatifsiz bir santrfor olduğunu ortaya çıkarmasıdır. Hepsi bu. Fatih Tekke'nin Anortosis'e, Bulgaristan'a ve Ankaragücü'ne attığı her golün sonrasında bunu bilerek yapmış olamaz diye düşünüyorsunuz. Ama Fatih "Sultan" Tekke sürekliliğiyle bunu yalanlıyor. Biz de kafacı arıyoruz. Hakan ise Necati, Ümit Karan, Tuncay ve Serhat'ın varlığında ancak yedeği zorlayabilecek bir performansta. Yedek kalsa hiç kuşkusuz 40 yaşına kadar takımda yeri var. Ama kalamaz. Mümkün değil 
Ben Bulgaristan'a gidemedim. Şimdi giden muhabir arkadaşlara soruyorum. Hakan'la diğer oyuncuların arası nasıldı Arkadaşları onun varlığından memnun mu Hakan o takıma seçilmezken ona destek olmayanlara karşı nasıl davrandı Bir bilen vardır mutlaka. 

Konvertibilite sorunu 

Rizespor-Fenerbahçe maçını merakla bekliyordum. Rizespor'u görmek için. Çünkü 2 haftadır, "Çok iyi oynuyoruz, ama kaybediyoruz" diyorlardı ve biz maçları seyredemiyorduk. Bu tip bir açıklama önemlidir. Çünkü 2 haftadır çok iyi oynayan bir takım kaybediyorsa, durum ülke futbolu için parlak demektir. Belli ki rakip daha iyidir, rakiplerin hocaları daha esnek planlar üretmektedir. 
Maçın 20. dakikasına geldiğimizde Fenerbahçe, ilk 2 haftada girdiği pozisyon kadar şans yakalamıştı, ben de 'Allah Allah bu hafta ne kadar kötüler' diye düşünür oldum. Sonra maç bitti ve gerçek ortaya çıktı. 
Oyuncular, teknik heyet, başkan yine çok iyi oynadıklarını ve yenilgiyi hak etmediklerini söylüyorlardı. Çok iyi oynamak bu olabilir mi Belli ki, Türk futbolunu teknik ve idari anlamda yönetenlerde ve sahada olanlarda çok ciddi bir analiz problemi var. Eğer Rize iyi oynuyorsa, Chelsea nasıl oynuyor 
Sonra Galatasaray - Malatya maçında da aynı terane. Rakip evinde kanatlarını da çıkararak, savunmasını orta sahaya çekerek tek çapayla oynuyor. Ve ortalama bir deplasman takımının en çok isteyeceği bu oyunda Malatya savunması kevgire dönüyor. 5 yiyor, 15 yemesi işten değil. Bu futbol iyi olabilir mi Mümkün mü 

Takıntı mı 
Trabzonspor'da Yattara muhteşem, oynadığı futbol değil, yumuşacık, uçuyor ve Ankaragücü onu en iyi karşıladığı zaman karşısında bir oyuncu var. Bu futbol iyi olabilir mi Bu iyiyse Anorthosis'in oynadığı ne 
Beşiktaş'ın modern futbolla açıklanamayacak kadrosu ve oyununu eleştirince ben takıntılı oluyorum. 4 tane adam adamayla savunma yapıyorlar. Bizzat Ailton ve Kleberson bu kadar geniş alanda, böyle bir pas trafiğiyle futbol oynanmaz diye kameraların karşısında haykırıyor, ama ben takıntılı oluyorum. Benim Rıza takıntım varmış, mail yağıyor. Ah be abicim Takıntılı olan ben değilim, bizzat Çalımbay. Bugün Beşiktaş'a maç kazandıran, Beşiktaş'ı takıma benzeten Ailton'u bugün bile istemeyen, Kleberson'u istemdışı olarak kucağında bulan Çalımbay. Eğer Çalımbay istediği transferleri yapsa, bugün takım 5'li bir adam adamayla, Kleberson'un yerine Tayfur, Ailton'un yerine Ersen Martin'le oynuyor olacaktı beyler. Bu bilgidir, hissiyat değil. Ve bunları bilerek konuşan ben takıntılı oluyorum. 
Bu basit ve sorunlu oyunu Ziya Doğan çözemeyince, bak gördün mü oluyor Yanlış yorum yapıyorsun Ne yazık. 
Türkiye'de hakim olan bu futbol mantalitesi dünya futboluna konvertibl değildir. O yüzden Türkiye'de rahat şampiyonluk getirir ama bu futbolu İngiltere'de bozdurduğunuzda 6 yersiniz, Kıbrıs'ta 3. Liechtenstein'da bile 5 net pozisyon verirsiniz. 
Ve işte bu yüzden Danimarka'yı yenebilmemiz ancak evrensel anlamda futbol oynamayı bilen Yıldıray, Emre ve Nihat'ın oynayabilmesiyle mümkündür. 



</TEXT>
</DOC>
