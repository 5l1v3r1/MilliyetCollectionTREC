<DOC>
<DOCNO> 378339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/soneko11.html </URL>
<DATE> 2005/09/14/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Doğan Holding, Petrol Ofisi için çağrıda bulunacak... 
</HEADLINE>
<TEXT>

     Doğan Şirketler Grubu Holding A.Ş, Petrol Ofisi'nin, şirketin dışındaki ortaklarının ellerinde bulundurdukları hisse senetlerini satın almak üzere çağrıda bulunmasına onay verilmesi talebi ile Sermaye Piyasası Kurulu'na SPK başvurdu. 
     Doğan Şirketler Grubu Holding A.Ş'den İMKB'ye gönderilen açıklamada, Petrol Ofisi A.Ş'nin sermayesindeki paylarının, yüzde 44.31'den, yüzde 88.36'ya yükselmesi nedeniyle, SPK'nın tebliği çerçevesinde Petrol Ofisi A.Ş'nin şirketin dışındaki ortaklarının ellerinde bulundurdukları toplam 48 milyon 586 bin 587.05 YTL nominal bedelli A ve B grubu hisse senetlerini satın almak üzere çağrıda bulunulmasına onay verilmesi talebi ile bugün başvuru evrakının SPK'ya iletildiği belirtildi. Açıklamada, şöyle denildi 
     ''Bilindiği üzere hisse devri 2 Eylül 2005 tarihinde gerçekleştirilmiş olup, çağrıda uygulanacak fiyat A ve B grubu hisseler için aynı olmak üzere 1 YTL nominal bedel için 4.47 YTL'dir. 1.000 TL nominal bedel için 4 bin 470 TL . Bu tutar, TCMB tarafından 1 Eylül 2005 tarihinde belirlenen ve 2 Eylül 2005 tarihi için gösterge niteliğinde olan döviz alış kuruna USD YTL 1.3344 göre 1 YTL nominal bedel için 3.35 ABD Doları'na karşılık gelmektedir.'' 
     
</TEXT>
</DOC>
