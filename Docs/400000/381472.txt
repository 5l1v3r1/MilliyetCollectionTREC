<DOC>
<DOCNO> 381472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/spor/spo09.html </URL>
<DATE> 2005/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakarya, Boğa şişledi 1-0 
</HEADLINE>
<TEXT>


Yeşil - Siyahlı takım, sahasında ağırladığı güçlü İstanbulspor'u avladı, üst üste 4. maçını kazandı. Volkan'ın kafa golüyle 3 puana uzanan ev sahibi ekip, zirve yürüyüşünü devam ettirdi 


Sakaryaspor'un hızını İstanbulspor da kesemedi. Yeşil - Siyahlı takım evinde konuk ettiği Boğalar'ı tek golle devirip, üst üste dördüncü maçını da kazanarak puanını 13'e yükseltti. 
28. dakikada Serdal'ın pasını alan Fatih şutunu attı, kaleci Haluk topu kornere tokatladı. 40'ta M'Bayo soldan topu ceza alanına gönderdi, Aydın'dan önce araya giren Barış tehlikeyi önledi ve ilk yarı golsüz kapandı. 
Etkili futbolunu sürdüren Sakaryaspor, aradığı golü 51. dakikada buldu. Serdal'ın ortasında gerilerden gelen Volkan şık bir kafa vuruşuyla topu ağlara yollayıp, takımını öne geçirdi. 82'de Alp, Boliç'e indirdi. Boşnak futbolcunun vuruşunda meşin yuvarlak az farkla auta gidince ev sahibi takım sahadan 3 puanla ayrıldı. 

Maçın karnesi 
HAKEMLER M.Cemil Şensöz, Asker Açıkgöz, Halil İbrahim Sert 
SAKARYASPOR Recep 6 - Nezir 6 , Volkan 7 , Levent 6 , Kabongo 6 Dk.77 Oktay 4 - Gökhan 7 , Serdal 7 Dk.88 Ferdi , M'Bayo 8 , Aydın 6 - Fatih 6 Dk.89 Cemil , Murat 6 
İSTANBULSPOR Haluk 7 - Andre 6 Dk.89 Beyhan , Taylan 5 , Mustafa 6 , Bekir 5 - Aytekin 5 , Boliç 6 , Cem 6 , Barış 5 Dk.75 Musasa 4 - Emre 5 Dk.59 Alp 4 , Ersin 6 
GOL Volkan Dk.51 
SARI KARTLAR Fatih, Aydın Sakaryaspor , Ersen, Mustafa İstanbulspor 


</TEXT>
</DOC>
