<DOC>
<DOCNO> 357422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sonspo33.html </URL>
<DATE> 2005/07/01/ </DATE>
<TIME> 23.15 </TIME>
<AUTHOR>  </AUTHOR>
<HEADLINE>
Wibledon Tenis Turnuvası tek erkeklerde, ilk finalist Federer oldu... 
</HEADLINE>
<TEXT>

     Sezonun 3. "Grand Slam" mücadelesi olan 119. Wimbledon Tenis Turnuvası’nda tek erkeklerde finalist ilk raket, İsviçreli Roger Federer oldu. 
     İngiltere’nin başkenti Londra’daki Wimbledon Tenis Kulübü Kortları’nda süren 18.33 milyon ABD Doları yaklaşık 25 milyon YTL 
     toplam ödüllü turnuvanın 11. gününde, sağanak yağmur nedeniyle tek erkekler yarı final maçlarından biri oynanabildi, diğeri ise ilk seti sürerken yarına ertelendi. Dünya klasmanında ilk sırada yer alan 2003 ve 2004 yıllarının şampiyonu İsviçreli Roger Federer, 2002 yılının şampiyonu ve bu yılın Avustralya Turnuvası finalisti olan 3 numaralı seribaşı Avustralyalı Lleyton Hewitt’i 6-3, 6-4 ve 7-6’lık 7-4 setlerle 3-0 yenerek, üst üste 3. kez bu turnuvada finale yükselmeyi başardı. Diğer maçta ise geçen yılın finalisti olan 2 numaralı seribaşı Amerikalı Andy Roddick, 12 numaralı seribaşı İsveçli Thomas Johansson önünde ilk sette 6-5 öndeyken, yağmurun başlaması üzerine maça ara verildi. Ancak yağmurun durmaması üzerine maç, kaldığı yerden başlamak üzere yarına bırakıldı. Turnuvada ayrıca, yarın yapılacak tek bayanlar final maçında, dünya klasmanında ilk sırada bulunan 1999 yılının şampiyonu ve bu yılın Avustralya Turnuvası finalisti olan Amerikalı 1 numaralı seribaşı Lindsay Davenport ile 2000 ve 2001 yıllarının şampiyonu olan 14 numaralı seribaşı Amerikalı Venus Williams karşı karşıya gelecek. 
     
</TEXT>
</DOC>
