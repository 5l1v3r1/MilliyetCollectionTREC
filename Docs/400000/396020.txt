<DOC>
<DOCNO> 396020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sondun20.html </URL>
<DATE> 2005/11/18/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Çeçenistan'da öldürülen militanda Türk pasaportu çıktı 
</HEADLINE>
<TEXT>

     Rusya Savunma Bakanlığı, Rus askerlerince Çeçenistan’da öldürülen üç militandan birinde Türk pasaportu çıktığını iddia etti. 
     Rus basınında çıkan haberlere göre, Rusya Savunma Bakanlığı, Çeçenistan’da Rus askerlerce yürütülen operasyon kapsamında 3 militanın öldürüldüğünü, öldürülen militanların birinde Türk pasaportu çıktığını açıkladı. 
     Bakanlık, öldürülen militanların birinin üzerinde Şahin Toplu adına düzenlenmiş bir Türk pasaportu çıktığını belirtti. Yapılan açıklamada, pasaportta yapılan incelemede, militanın Türkiye Gürcistan sınırı yasal yollarla defalarca geçtiği ifade edildi. 
     Öte yandan Rus makamları, öldürülen militanların üzerinden hafif silahların, bu silahlara ait cephanenin ve iletişim araçlarının çıktığını belirtti. 
     
</TEXT>
</DOC>
