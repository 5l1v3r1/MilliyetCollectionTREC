<DOC>
<DOCNO> 367397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sonspo28.html </URL>
<DATE> 2005/08/05/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Samsun 19 Mayıs Stadı yeni sezona hazırlanıyor... 
</HEADLINE>
<TEXT>

     Samsun 19 Mayıs Stadı'nda bazı onarım ve düzenleme çalışmaları sürdürülüyor. 
     19 Mayıs Stadı sorumlusu Kaya Akal, AA muhabirine yaptığı açıklamada, UEFA kriterleri çerçevesinde yeni sezon hazırlıklarının devam ettiğini söyledi. 
     Devam eden tadilat çalışmalarının hafta sonu yapılacak Gaziantepspor maçına kadar yetiştirileceğini ifade eden Akal, şunları söyledi 
     ''UEFA kriterleri çerçevesinde, stadın değişik noktalarına kamera sistemleri kuruluyor. Koridorlarda yapılan seyyar satışlara bir son vererek 11 adet büfe yaptırdık. Seyirci çıkışlarının daha rahat sağlanması içinde ek çıkış kapıları açtırdık. Yine tadilat çalışmaları kapsamında basın tribününü maraton tribününe katarak genişletiyoruz. Basın tribününü de maraton tribünü hizasına kaydırdık. Çalışmaları hafta sonu yapılacak Gaziantepspor maçına kadar bitirmek istiyoruz.'' Protokol tribününün üst tarafına kurulan internet sistemi ile basın mensuplarının daha rahat bir şekilde çalışabileceklerini belirten Akal, protokol ve basın girişlerinin yerlerinin değiştiğini de kaydetti. 
     
</TEXT>
</DOC>
