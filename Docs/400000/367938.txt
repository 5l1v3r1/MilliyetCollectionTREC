<DOC>
<DOCNO> 367938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/spor/spo08.html </URL>
<DATE> 2005/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep baskını 2-3 
</HEADLINE>
<TEXT>


Samsunspor'a konuk olan Kırmızı - Siyahlı takım, 26 dakikada attığı 3 golle galibiyete ulaştı, ilk haftayı lider kapadı. İkinci yarıda Serkan ve Ivanov'un sayılarıyla umutlanan ev sahibi puan almayı başaramadı 


Gaziantepspor ilk yarıda attığı üç golle, Samsunspor'u deplasmanda mağlup ederek sezona galibiyetle başladı. 11. dakikada Lazarov sağdan ceza sahasına ortaladı, arka direkteki İlhan'ın indirdiği topla buluşan Erdal sert bir şutla fileleri salladı. Gaziantep 1 dakika sonra farkı 2'ye çıkardı. Orta sahadan kaptığı topla ceza alanına giren İlhan aşırtma bir şutla skoru 2-0 yaptı. 
26. dakikada kazanılan serbest vuruşu Lazarov kullandı. Bulgar futbolcu meşin yuvarlağı ağlara yollayıp farkı 3'e yükseltti. Ev sahibi ikinci yarıya hızlı başladı. Serkan 59'da golünü atarak, takımını umutlandırdı. 61'de sahneye çıkan Ivanov fileleri sallayarak durumu 3-2 yaptı. Kalan süredeki ataklar başka gol getirmeyince Gaziantep sahadan galibiyetle ayrıldı. 

Maçın karnesi 
HAKEMLER Süleyman Abay, Bülent Gökcü, Cemal Bingül 
SAMSUNSPOR Ali Uyanık 5 - Ali Akdeniz 6 , Kenan 6 , Petkov 6 , Muhammet 5 Dk.78 Radjenoviç - Musa 5 Dk.74 Ertan 4 , Adnan 5 , Kais 6 , Ayari 5 Dk.40 Celil 5 - Ivanov 5 , Serkan Aykut 5 
YEDEKLER Kerem, Elyasa, Mustafa, Eren 
GAZİANTEPSPOR Hasagiç 6 - Barış 7 , Bekir 6 , Erman 6 , Hasan 7 - Kirita 4 Dk.31 Engin 6 , Erdal 7 , Sedat 7 Dk.68 Şevki 5 , Faruk 7 , İlhan 7 Dk.78 Hakan 4 , Lazarov 8 
YEDEKLER Kaya, Mehmet, Gökhan, Şevki, Hakan, Özgür 
GOLLER Erdal Dk.10 , İlhan Dk.12 , Lazarov Dk.26 , Serkan Dk.59 Ivanov Dk.61 
SARI KARTLAR Muhammet, Adnan Samsunspor , Hasan, Şevki Gaziantepspor 



</TEXT>
</DOC>
