<DOC>
<DOCNO> 378979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sonsiy03.html </URL>
<DATE> 2005/09/16/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
3 saatlik sempozyum vali ve milletvekilini uyuttu 
</HEADLINE>
<TEXT>

     DHA 

ADAPAZARI'nda düzenlenen Eğitim Sempozyumu’ndaki oturumlar uzayıp 3 saati bulunca, Sakarya Valisi Nuri Okutan ve AKP Sakarya Milletvekili Recep Yıldırım uyuklamaya başladı. Uykuya direnen Vali Okutan'ın korumaları basın mensuplarının görüntü almasına engel olmaya çalıştı. 
     Sakarya Valiliği tarafından organize edilen, Sakarya Üniversitesi ve Milli Eğitim İl Müdürlüğü koordinasyonunda gerçekleştirilen Eğitim Sempozyumu’ Sakarşya Üniversitesi Konferans Salonu'nda yapıldı. 3 gün süren sempozyum çalışmaları kapsamında, 7 ayrı komisyonda, öğretim görevlileri, kamu kurumlarının ve sivil toplum kuruluşu temsilcileri, işadamları, medya kuruluşları temsilcileri, öğrenci ve veli temsilcilerinden oluşan, 200'ün üzerinde komisyon üyeleri, değerlendirmelerde bulundu ve çözüm önerilerini tartıştı. Sempozyumun 3 saat süren son gün oturumunda yorgun düşen Sakarya Valisi Nuri Okutan ve AKP Sakarya Milletvekili Recep Yıldırım salonun da basık olmasının etkisiyle uyuklamaya başladı. Vali Nuri Okutan'ın uyurken görüntülenmesine ise korumaları engel olmaya çalıştı. 
     
</TEXT>
</DOC>
