<DOC>
<DOCNO> 371427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sondun09.html </URL>
<DATE> 2005/08/20/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
IKYB yetkilisi Kürtler ısrarlarından vazgeçebilir... 
</HEADLINE>
<TEXT>

     Irak'ta Kürtlerin, yeni anayasa taslağı üzerinde uzlaşma sağlanabilmesi için, kendi kaderlerini tayin hakkı üzerindeki ısrarlarından vazgeçebilecekleri bildirildi. 
     Irak Kürdistan Yurtseverler Birliği IKYB yetkililerinden Molla Bahtiyar, ''Şu anda tüm partiler yeni anayasa taslağını tamamlamak için esneklik gösteriyor. Kürtlerin kendi kaderlerini tayin hakları konusuna Sünni ve Şiiler destek vermiyor. Bu nedenle bu talepten vazgeçmek üzereyiz'' dedi. 
     Bahtiyar, Süleymaniye'de Associated Press'e yaptığı açıklamada, Irak devletinde İslam'ın rolü konusunda ise müzakerelerin sürdüğünü söyledi. 
     Irak parlamentosu, hafta başında yaptığı oturumda, anayasa taslağının meclise sunulmasını 22 Ağustos'a ertelemişti. 
     Bu arada, Kerkük'te 300 kadar Arap, federalizm karşıtı gösteri yaptı. Göstericiler ''Birliği evet, federalizme hayır'' solganları atarak yürüdü. 
     
</TEXT>
</DOC>
