<DOC>
<DOCNO> 355261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sonyas21.html </URL>
<DATE> 2005/06/24/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Hangi ülkede en çok hangi soyadları kullanılıyor İşte ilginç liste... 
</HEADLINE>
<TEXT>

     Bazı ülkelerde, isimler gibi soyadları da öne çıkarak adeta o milletlerle özdeşleşiyor. Çin'de en çok ''Çang, Wang ve Le'' soyadı kullanılırken, Fransızlar, ''Martin, Lefepre ve Bernard''ı tercih ediyor. 
     İngilizlerde en çok ''Smith, Jones ve Williams'' soyadına rastlanırken, İspanyollar ''Garcia, Fernandez ve Gonzales''ten vazgeçmiyor. 
     Tarık Dursun K'nın, güneşin sıcaklığından okyanusun derinliklerine, ünlülerin tuhaflıklarından tarihe geçen ünlü otomobillere kadar pek çok ilginç bilgiyi derlediği ''Amma da Accayip Dünya'' adlı kitap Aykırı Yayınları'ndan piyasaya çıktı. 
     Kitaptaki bilgilere göre, Çin'de en çok kullanılan soyadları arasında ''Çang, Wang ve Lee'' kullanılırken, Fransızlar, ''Martin, Lefepre, Bernard, Bernard, Petit, Dubois, Laurent, Moreau, Durand, Leroy'' soyadlarını tercih ediyorlar. 
     Almanlar ise daha çok ''Schultz, Müller, Schmidt, Krüger, Hoffman, Fischer, Krause, Meyer, Richter, Schneider, Schröder ve Wolf'' soyadlarını kullanıyorlar. 
     İngilizler'de çoğunluk ''Smith, Jones, Williams, Brown, Taylor, Thomas, Roberts ve Johnson'' soyadlarını kullanırken, Kore'de ''Kim, Pak ve Yi'' soyadları en sık rastlananlar arasında bulunuyor. 
     İspanyollar ise ''Garcia, Fernandez, Gonzales, Lopez, Sanchez, Martinez, Martin, Perez ve Gomez'' soyadlarından vazgeçmiyorlar. 
     İsveçliler en çok ''Johansson, Andersson, Carlsson, Erikson, Neilsson, Larsson, Petersson, Olsson, Jansson ve Svensson'' soyadlarını kullanıyor. 
     Ruslarda ise en gözde soyadları arasında ''İvanov, Vasiliev, Petrov, Smirnov, Mikhailov, Federov, Sokolov, Popov ve Andreyev'' bulunurken, Amerikalıların tercih ettiği soyadları arasında ''Smith, Johnson, Williams, Brown, Jones, Miller, Davis, Wilson, Anderson ve Taylor'' öne çıkıyor. 
     
     ANNELERİNİN SOYADINI TERCİH ETTİLER 

     ''Amma da Accayip Dünya'' adlı kitapta, kendi soyadları yerine annelerinin soyadlarını kullanan ünlülere de yer veriliyor. 
     Kitapta derlenen bilgilere göre, ünlü yazar William Shakespeare babasının soyadı olan ''Arden'' yerine annesinin soyadı Shakespeare'i kullanmış. 
     İsaac Ayscough, annesinin soyadı olan ''Newton''u tercih ederken, Johann Sebastian Lammerhirt de annesinin soyadı olan ''Bach'' ile ünlenmiş. 
     Annelerinin soyadı ile tanınan diğer ünlü isimler ile babalarından aldıkları soyadları şöyle 
     George Washington Ball , Thomas Jefferson Randolph , Wolfgang Amadeus Mozart Perti , Napolyon Bonaparte Ramolino , Ludwig Van Beethoven Keverich , Abraham Lincoln Hanks , Charles Darwin Wedgwood , Charles Dickens Barrow , Giuseppe Verdi Atrini , Karl Marx Pressburg , Thomas Edison Elliot , Sigmund Freud Nathanson , Bernard Shaw Gurly , Albert Einstein Koch , Charlie Chaplin Hill , Ernest Hemingway Hall . 
     
</TEXT>
</DOC>
