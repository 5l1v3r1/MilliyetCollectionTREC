<DOC>
<DOCNO> 380393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sonyas16.html </URL>
<DATE> 2005/09/21/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Seks yaparak zayıflayın 
</HEADLINE>
<TEXT>

     Araştırmacılar, özellikle kadınların seks esnasında çok kalori harcadığına dikkat çekerek zayıflamak için nasıl seks yapılacağı konusunda "yol yardımı"nda da bulundular. Buna göre işe önce striptizle başlamak gerekiyor. 
     Alman Bild Gazetesi'nde yer alan habere göre İngiliz bilim adamları insanın seks yaparak kilo verebileceğini ortaya çıkardılar. Sevişirken özellikle kadınların çok kalori harcadığını, böylece hızla zayıfladığını belirleyen İngiliz bilim adamları, "Aktif seks, sevişerek zayıflamanın en iyi yolu" dediler. Bild Gazetesi, İngiliz bilim adamlarının "Seks yap, zayıfla" dedikleri reçeteyi de yayımladı. "Aktif seksle zayıflama"nın yolu şöyle 
     Sevişmeye striptiz yaparak başlanması gerekiyor. Çünkü striptiz 400 kalori yaktırıyor. 
     Ateşli öpüşme 325 kalori harcatıyor. 
     Ayakta seks yapmak, daha çok kalori harcatıyor. İnsan yatakta seks yaparken 200, ayakta ise 400 kalori yakıyor. 
     En çok kalori ise, oral seks yapılarak harcanabiliyor. Oral seks yaparak orgazmı yaşamak ise, ekstradan 100 kalori yaktırıyor. 
     İngiliz bilim adamları, haftada sadece üç kez seks yapmanın bir yılda 15 bin kalori yaktıracağına dikkat çekerek bunun 240 kilometrelik bir koşuda harcanan enerjiye denk olduğunu ve genelde bir beden küçülme anlamına geldiğini söylediler. 
     
</TEXT>
</DOC>
