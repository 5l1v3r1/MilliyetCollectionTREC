<DOC>
<DOCNO> 398754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sontur25.html </URL>
<DATE> 2005/11/28/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Gaziantep'te terör örgütü üyesi bir kişi yakalandı 
</HEADLINE>
<TEXT>

     Gaziantep’te terör örgütü PKK üyesi bir kişi yakalandı. 
     Edinilen bilgiye göre, Kaçakçılık ve Organize Suçlar Şube Müdürlüğü Narkotik Büro Amirliği ekipleri, Hakkari’nin Yüksekova İlçesi’nden özel otomobille Gaziantep’e uyuşturucu getirileceği ihbarı üzerine, otoyol girişinde önlem aldı. 
     Burada durdurulan otomobilde yapılan aramada, uyuşturucu maddeye rastlanmadı. Ancak otomobil sürücüsü Şemsettin T, şüpheli davranışları nedeniyle gözaltına alındı. 
     Emniyet Müdürlüğü’nde yapılan araştırmada, Şemsettin T’nin kimliğinin sahte olduğu anlaşıldı. Asıl adının Vahdettin Tamur olduğu belirlenen zanlı, Terörle Mücadele Şubesi’ne teslim edildi. 
     Terörle Mücadele Şube Müdürlüğü ekipleri, Vahdettin Tamur’un Van Emniyet Müdürlüğü tarafından terör örgütü PKK’ya üye olmak ve yardım yataklık gibi 3 ayrı suçtan arandığı belirledi. 
     Tamur, işlemlerinin ardından çıkarıldığı mahkemece tutuklandı. 
     
</TEXT>
</DOC>
