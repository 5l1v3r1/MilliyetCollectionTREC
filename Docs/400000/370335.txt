<DOC>
<DOCNO> 370335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonspo48.html </URL>
<DATE> 2005/08/16/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
PFDK'dan Beşiktaş ve Trabzonspor'a ceza... 
</HEADLINE>
<TEXT>

     Profesyonel Futbol Disiplin Kurulu PFDK , bugün yaptığı toplantıda, Beşiktaşlı futbolcu Ali Tandoğan’ın yanısıra, Beşiktaş ve Trabzonspor kulüplerini cezalandırdı. 
     PFDK, Beşiktaş’ın Kayseri Erciyesspor ile yaptığı ligin ilk maçında kırmızı kart gören Ali Tandoğan’ı, "Müsabaka hakemine yönelik hakareti" nedeniyle 3 resmi müsabakadan menle cezalandırdı. 
     Aynı maçta siyah-beyazlı takımın antrenörü Gökhan Keskin de, "Müsabaka hakemine yönelik sportmenliğe aykırı davranışları" nedeniyle 1 resmi müsabakadan men cezası aldı. 
     PFDK, Beşiktaş Kulübü’nü söz konusu müsabakada taraftarlarının "Kötü ve çirkin tezahüratları" nedeniyle 5 bin YTL para cezasına çaptırırken, Kayseri Erciyesspor da aynı nedenle, aynı miktar para cezasıyla cezalandırıldı. 
     Kurul, Trabzonspor’a da Kayserispor maçında taraftarlarının "Kötü ve çirkin tezahüratları" nedeniyle yine 5 bin YTL para cezası verdi. 
     Bu arada Futbol Federasyonu tarafından 2005-2006 futbol sezonu için düzenlenen stat ve güvenlik toplantısına katılmayarak talimatlara aykırı hareket ettiği anlaşılan Aksarayspor, Bitlis Özgüzelderespor ve Çubukspor kulüpleri ihtar cezası aldılar. PFDK, aynı toplantıya katılmayan Yeni Ereğlispor Kulübü’ne ise ceza vermedi. 
     
</TEXT>
</DOC>
