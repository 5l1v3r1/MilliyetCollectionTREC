<DOC>
<DOCNO> 372384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/yasam/ayas.html </URL>
<DATE> 2005/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis müdürüne Rus kadınlı tuzak 
</HEADLINE>
<TEXT>


Gaziantep Emniyeti'ne, bir polis müdürünü 2 Rus kadınla ' lemde' gösteren bir CD geldi. Hakkında soruşturma açılan müdüre tuzak kurulduğu sanılıyor 

GAZİANTEP DHA 

Gaziantep Emniyeti'nde görevli bir polis müdürü hakkında bir bağ evinde 2 Rus kadınla lem yaptığı gerekçesiyle soruşturma başlatıldı. 
CD'deki görüntülerde, söz konusu polis müdürü, hayat kadını oldukları sanılan 2 Rus kadınla önce içki içiyor. Aynı içki masasında, söz konusu evin sahipleri oldukları tahmin edilen ve kimlikleri henüz belirlenemeyen 2 erkek daha bulunuyor. 

Banyoda fark etti 
Polis müdürü, görüntülerin çekildiğinden habersiz rahat davranıyor ve içkisini yudumlarken de sarıldığı Rus kadını öpüyor. 
CD'de daha sonra polis müdürünün Rus kadınlarla banyoda çekilmiş görüntüleri yer alıyor. Görüntülerde kadınlar müdürü yıkıyor. 
Son bölümde de kaset kaydı yapıldığını kadınlardan birisi görüyor ve polis müdürü "Ne oluyor " diye bağırıyor. Bunun üzerine görüntünün sona ermesi tuzak şüphesini gündeme getiriyor. 

Bu yıl terfi alamadı 
Skandal CD'nin bu ayın ilk haftasında, 21.00 - 23.00 saatleri arasında çekildiği belirlenirken, Gaziantep Emniyet Müdürü Abdullah Bolcu da, görüntülerin inceleme altına alındığını ve konuyla ilgili soruşturma açıldığını kaydetti. 
Bolcu, soruşturma sürdüğü için bir açıklama yapamayacağını, söz konusu polis müdürünün de halen izinde olduğunu söylemekle yetindi. 
Söz konusu görüntülerdeki polis müdürünün, son 3 yıldır Gaziantep'te görev yaptığı ve bu yıl beklenen 1. sınıf emniyet müdürlüğüne terfi ettirilmediği de belirtildi. 




</TEXT>
</DOC>
