<DOC>
<DOCNO> 394145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sonspo18.html </URL>
<DATE> 2005/11/11/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Fenerbahçe'de neşeli antrenman... 
</HEADLINE>
<TEXT>

     Turkcell Süper Ligi'nin 13. haftasında Vestel Manisaspor ile karşılaşacak Fenerbahçe, hazırlıklarını sabah antrenmanıyla sürdürdü. 
     Samandıra Tesisleri'ndeki antrenman, teknik direktör Christoph Daum'un yokluğunda antrenör Roland Koch yönetiminde gerçekleştirilirken, futbolcular koşunun ardından istasyon çalışması yaptı. 
     Futbolcuların antrenman boyunca oldukça neşeli olmaları dikkati çekerken, özellikle Brezilyalı yıldız Alex, arkadaşlarıyla sık sık şakalaştı. 
     Milli takımlarda bulunan futbolcuların yer almadığı antrenmanda, Zafer ise takımdan ayrı koşu yaptı. 
     Sarı-lacivertliler, Vestel Manisaspor maçının hazırlıklarını öğleden sonra yapacağı idmanla sürdürecek. 

     
</TEXT>
</DOC>
