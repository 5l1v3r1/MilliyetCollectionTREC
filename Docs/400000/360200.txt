<DOC>
<DOCNO> 360200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sonyas07.html </URL>
<DATE> 2005/07/11/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
3500 kişi hep birlikte halay çekti 
</HEADLINE>
<TEXT>

     Ebru DOĞAN İZMİT Kocaeli , DHA 

      KOCAELİ'nin Kandıra İlçesi’nde bu yıl 6'ıncısı gerçekleştirilen Kültür ve Sanat Festivali’nde, klarnet eşliğinde yaklaşık 3 bin 500 kişi hep birlikte halay çekti. 
     Festivalin kapanış gecesinde, dün yapılan klarnet eşliğinde toplu halay çekileceği duyurusuna uyan Kandıralılar, İzel ve Ufuk Yıldırım konseri öncesinde hazır bekledi. İki klarnetçinin çaldığı halay havası, belediyenin mikrofonlarından ilçedeki hoparlörlere verilerek tüm kente duyuruldu, daha sonra halayın startı verildi. 
     Kıvrak klarnet müziği eşliğinde Kandıralı'larla festival için ilçeye gelenler el ele tutuşarak halaya başladı. Halaya katılanlardan 3 bini sayıldı, daha fazlasını saymaya gerek duyulmadı. Katılanların çok fazla olması nedeniyle 1 kilometreyi aşan halay zinciri tüm cadde ve sokaklarının tamamına yakınını kapladı. 
     
     SENEYE REKOR DENEYECEKLER 
     Kandıra Belediye Başkanı CHP'li Mustafa Öğren, bu yıl bu kadar fazla katılım olacağını ummadıklarını belirterek, Beklediğimizden daha fazla katılım oldu. Bu halayı önemüzdeki yıl kırmak istediğimiz rekorun provası olarak çektik. Önümüzdeki sene Guinness yetkililerini de buraya çağırıp rekor denemesi yapacağız'' diye konuştu. 
     
     İZEL- UFUK BİRLİKTE 
     Halayın ardından sahneye çıkan İzel ve Ufuk Yıldırım hem birlikte, hem ayrı ayrı seslendirdikleri parçalarla festivale renk kattı. İzel’e konser sonunda Kandıra Belediye Başkanı Mustafa Öğren, satançının adı yazan ve kendisi için özel dokunan Kandıra bezinden sehpa örtüsü hediye etti. Mustafa Öğren ayrıca İzel’e Bütün yorgunluğunu giderir'' diyerek bakraçtan ünlü Kandıra yoğurdundan da yedirdi. 
     Ufuk Yıldırım ise, konser sırasında birlikmte bazı parçaları seslendirdiği İzel’i 11 yaşından beri tanıdığını, çocukluk arkadaşı olduklarını hatırlattı. İzel ve Ufuk Yıldırım’ın söylediği parçalara hayranları da eşlik etti. 
     
</TEXT>
</DOC>
