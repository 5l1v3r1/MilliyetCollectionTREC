<DOC>
<DOCNO> 385800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/soneko36.html </URL>
<DATE> 2005/10/11/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Unakıtan'dan Ofer'e övgü, milletvekiline eleştiri 
</HEADLINE>
<TEXT>

     Maliye Bakanı Kemal Unakıtan, milletvekillerinin "Otel odalarında sami Ofer’le ne konuştun " sorusuna, "Sayın Ofer saygın bir işadamıdır, öyle senin gibi palavra şeylerle uğraşmaz. 4-5 tane daha gelse yatırımları artırsak" dedi. 
     TBMM Başkanvekili Ali Dinçer, bugünkü birleşimi açarken, yaşamını yitiren Atilla İlhan’ı andı ve gündem dışı konuşmalar öncesinde İstanbul Bağımsız Milletvekili Zülfü Livaneli’ye söz verdi. Livaneli, "Sözler o kadar uzun zaman yaşarlar ki şairleri sadece yaşadıkları dönemlerle değerlendirmek de yanlış olur. Türk dili konuşulup, yazıldığı sürece Atilla İlhan da konuşulacaktır" dedi. 
     Daha sonra kürsüye gelen ANAP Erzurum Milletvekili İbrahim Özdoğan, 3 yıllık süre içerisinde AKP’niun halktan koptuğunu, ekonominin giderek bozulduğunu belirterek, "yüzünüzü artık halka dönün" dedi. 
     SAYIN OFER SENİN GİBİ PALAVRA ŞEYLERLE UĞRAŞMAZ Eleştirileri yanıtlamak için kürsüye gelen Maliye Bakanı Kemal Unakıtan ise "muhalefet olmak kolay değil" diyerek söze başladı. Eski AKP’li olan Özdoğan’ın da 3 Kasım öncesinde dinden imandan bahsedip bahsetmediğini soran Unakıtan, sözlerini şöyle sürdürdü 
     "Ekonomi bilgi ister, rakamlar ilmidir. ’3 senede millet perişan oldu’ diyor, ama hiç rakam verdiği yok. Hadi ekonomideki gelişmeleri unuttun, bu kadar da tersine söylenebilir mi Biz gelmeden önce millet ne kadar yeis içindeydi. Yüzde gençlerin 60-70’i bu ülkede yaşamak istemiyordu. Kabahat biraz da bizde tabii bu kadar hızlı iyileştirme olur mu 20 senede yapılan özelleştirme 8 milyar dolar, biz yaptık 10 ayda 16 milyar dolar. Yaptıklarımız burada işte. Kendinizi modern dünyaya entegre edemezseniz yalnız kalırsınız. Bunu sizin söylemeniz lazım biz size söylüyoruz. Konuşmaya cevap vereceğim ama ortada söylediği bir rakam yok ki. ’Otel odalarında ne konuştunuz Ofer’le ’ diye laf atılınca sayın Ofer saygın bir işadamıdır, öyle senin gibi palavra seylerle uğraşmaz. 4-5 tane daha gelse yatırımları artırsak. Medeni insan konuşur, kendine güvenen insan konuşur, bu ülkenin bakanlığını yapan insan konuşur tabii. ANAP milletvekillerinin laf atması üzerine Ainesi iştir kişinin lafa bakılmaz. Dır dır dır laf, millet iş istiyor. Biz milletin ta içindeyiz, milletin sesiyiz biz. Bu politikaya da aynen devam edeceğiz." Bu sırada ANAP İstanbul Milletvekili Emin Şirin söz alarak, "Ofer ile ilgili konuşmasında Maliye Bakanı Unakıtan, palavradan söz ederek tüm milletvekillerinin manevi şahsiyetine hakaret etmiştir" dedi. 
     
</TEXT>
</DOC>
