<DOC>
<DOCNO> 361101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sonspo25.html </URL>
<DATE> 2005/07/14/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Patrick Vieira, Juventus'a yakın... 
</HEADLINE>
<TEXT>

     İngiltere Premier Ligi takımlarından Arsenal'in Fransız oyuncusu Patrick Vieira'nın İtalya şampiyonu Juventus ile sözleşme imzalayacağı bildirildi. 
     İtalya'nın ünlü spor gazetelerinden Gazzetta dello Sport ve Corriere dello Sport'un haberine göre, Juventus'un Vieira için 4 yıllık sözleşme teklifinde bulunduğu ve yıllık 4.26 milyon doları gözden çıkardığı kaydedildi. 
     29 yaşındaki orta alan futbolcusu için çıkan transfer haberlerine karşın Juventus Kulübü'nden görüşmelerin ayrıntılarıyla ilgili bilgi verilmedi. 
     İtalya'nın ANSA haber ajansına açıklamalarda bulunan Juventus yetkilisi Antonio Giraudo, takımının Vieira ile ilgilendiğini doğruladı. 
     Giraudo, yaptığı açıklamada, ''Vieira'nın kalitesi ortada, sadece oyuncu olarak değil bir insan olarak da çok iyi. Hiç şüphe yok ki biz bu futbolcuyla ilgileniyoruz. Her ne kadar onu Arsenal'den koparmak zor olsada deneyeceğiz'' dedi. 
     Geçen hafta İngiliz gazetelerinde yayınlanan habere göre Juventus'un, Arsenal'in kaptanına karşılık Ganalı orta alan oyuncusu Stephen Appiah veya Fransız Jonathan Zebina'yı önerdiği belirtilmişti. 
     
</TEXT>
</DOC>
