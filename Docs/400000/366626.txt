<DOC>
<DOCNO> 366626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/yazar/tamer.html </URL>
<DATE> 2005/08/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Akdağ Yardımda çocuk sayısı sınırlanmamalı 
</HEADLINE>
<TEXT>


Doğu ve Güneydoğu Anadolu kırsalında h l en büyük siyasi ve ekonomik sermaye İNSAN. Aşiret reisi için de bu böyle, aile reisi için de... 
Erkekler ne kadar çok çocukları olursa, geleceklerini o kadar güvencede görürler. Önce çocukları çalıştırarak para kazanırlar, kızsa erkenden evlendirip başlık parası alırlar. Çocuklar, 18'ine gelince de aşiret reisinin ya da fikir önderlerinin göstereceği yönde oy makinesi olarak kullanılırlar. 
Ne kadar çok çocuk varsa, o kadar çok gelir, o kadar çok oy... Arada birkaçı da ölecek tabii Zaten o bölgelerde yapılan anket çalışmalarına göre öteden beri erkekler, çocuklarının 2 - 3 tanesinin doğarken ya da küçük yaşlarda öleceğini baştan kabul etmişlerdir "İkisi ölür, biri haylaz olur, ikisi uzaklara gider, ikisi asker olur... 10 çocuktan az olursa kim bakacak bana " Kabaca genel yaklaşım budur. 

Ayda 15 YTL için... 
Dünya Bankası'nın Sosyal Riski Azaltma Projesi SRAP çerçevesinde toplumumuzun en yoksul 6'lık kesimine verilmeye başlanan çocuk başına ayda 15 YTL'lik para yardımı da aynı mantıkla doğurganlığı teşvik eden yeni bir unsur olmuştur. 
Büyük kentlerde yaşayanlarımız "Ayda 15 YTL için çocuk doğurulur mu " diyebilir. Ancak en yoksul kesim için çocuk başına ayda 15 YTL'nin, aile bütçesine çok ciddi bir katkı olduğu tartışma götürmez. Nitekim sahadan gelen bilgilere göre, yörenin kadınları yakın geçmişe kadar ücretsiz spiral taktırmak üzere sağlık ocaklarına ve hastanelere başvururken, son dönemde spirallerini çıkartmak için başvurmaya başlamışlar. 

Cezalandırmak mı 
Dünkü yazımda, doğurganlığın zaten çok yüksek olduğu Güneydoğu ve Doğu Anadolu'da hamilelik ve çocuk yardımının, çocuk sayısıyla sınırlanması gereğine işaret etmiştim. 
Telefonla arayan Sağlık Bakanı Recep Akdağ, sadece bu örnekte değil, ailelere yapılacak her türlü yardımın çocuk sayısıyla sınırlandırılmasına kesinlikle karşı olduğunu belirtti. "Bir kadını hamile kaldı ya da bir aileyi bir bebeği daha oldu diye cezalandırmamalıyız. Aileler, talep ettikleri kadar çocuk sahibi olabilmeliler," dedi. Sayın Akdağ'la bu konuda anlaşamadık. 

Akdağ'ın projesi 
Akdağ diyor ki "Ben demografik açıdan bakmıyorum olaya, işin o yanını ekonomistler düşünsün. Ben Sağlık Bakanıyım. Konuya toplumun en yoksul 6'lık kesiminde anne ve bebek sağlığı açısından bakıyorum. Zaten eğitim için başlatılan SRAP projesine anne ve çocuk sağlığı bölümü, bakanlığımızın talebiyle eklendi. Türkiye genelinde binde 28 olan doğumda bebek ölümleri, Doğu'da binde 50. Bu projeyle hedefimiz 2008'de Türkiye ortalamasını binde 20'nin altına düşürmek. 
Hamile anneye ve bebeğe yapılan yardımlar, düzenli olarak sağlık kontrolüne getirilme şartına bağlıdır. Kadın 2 yıldan daha sık aralarla doğum yapmışsa, yardım yapılmıyor. Bu tür programlarda en önemli husus, doğumların arasının 2 yıldan az olmamasıdır. Bu yörelerde doğum aralıklarını 2 yılın üzerine çıkardığımızda, zaten aile planlaması da başlamış demektir." 

İki yıl arayla doğum 
Sağlık Bakanı Akdağ'a göre anneyi gerek hamilelikte gerekse bebeği olduktan sonra düzenli sağlık kontrolü için sağlık ocağına getirmek, önemli bir eğitim. Her ay sağlık personeliyle karşılaşacak olan kadının, üreme sağlığı ve aile planlaması konusunda da eğitileceğini düşünüyor. Böylelikle sosyal erişilebilirliğin sağlanacağına inanıyor. Yani Sağlık Bakanı'nın amacı, Doğu'daki aileleri 2 yıldan daha kısa aralıklarla çocuk yapmamaya ikna etmek. 
Neden 3 ya da 2,5 yıl değil de 2 yıl 
"Bilimsel olarak kadının 2 doğumunun arasında en az 2 yıl olması gerek. Dünya Bankası'nın diğer ülkelerde uyguladığı benzeri programlarda da süre aynı," diyor Akdağ. 
İki yıldan daha az olamaz, ama pek l daha fazla olabilir. Kaldı ki her toplum için aynı reçetenin aynı sonucu vermediği de malum. 
Akdağ'ın yanıtı, "Her tedavinin bazı komplikasyonları vardır. Bizim mükemmel diye gördüğümüz bu projenin doğurganlığı teşvik ettiğini tespit edersek, ona göre tedbirimizi alırız," oldu. 



</TEXT>
</DOC>
