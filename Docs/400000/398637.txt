<DOC>
<DOCNO> 398637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/soneko20.html </URL>
<DATE> 2005/11/28/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Çukurova Grubu'nun opsiyon kullanımı tamamlandı... 
</HEADLINE>
<TEXT>

     Yapı Kredi'ye ait yüzde 2.94'lük Turkcel İletişim Hizmetleri A.Ş. ve yüzde 20.02'lik Turkcell Holding A.Ş. hissesinin Çukurova Grubu'na devrine ilişkin işlemler tamamlandı. 
     Yapı Kredi Bankası'ndan İMKB'ye gönderilen açıklamada, opsiyon kullanım bildirimlerini takiben, bankaya ait 91 trilyon 371 milyar 168 milyon 250 bin 487 lira nominal değerli şirket sermayesinin yüzde 20.02'si Turkcell Holding A.Ş. hisse senetlerinin Çukurova Grubu'na dahil Intercon Danışmanlık ve Eğitim Hizmetleri A.Ş'ye ve 54 trilyon 527 milyar 523 milyon 978 bin TL nominal değerli şirket sermayesinin yüzde 2.94'ü Turkcell İletişim Hizmetleri A.Ş. hisse senetlerinin Çukurova Grubu'na dahil Çukurova Investment N.V'ye toplam 1 milyar 638 milyon bin 443.71 YTL bedelle devrinin gerçekleştiği bildirildi. 
     Açıklamada, bu devir neticesinde oluşan 1 milyar 144 milyon 317 bin 800.62 YTL satış karının banka sermayesine eklenmesine, bununla ilgili ana sözleşme değişikliği ve sermaye artırım kararının satışın yapıldığı yıl sonuçlarının görüşüleceği Olağan Genel Kurul toplantısı gündemine alınmasına karar verildiği kaydedildi. 
     
</TEXT>
</DOC>
