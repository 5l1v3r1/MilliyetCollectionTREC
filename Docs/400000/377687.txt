<DOC>
<DOCNO> 377687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sondun12.html </URL>
<DATE> 2005/09/12/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Rumlar çok kızgın Ah şu İngilizler yok mu 
</HEADLINE>
<TEXT>

     Haravgi gazetesi 

      Ankara'nın ek protokol karşısındaki yükümlülüklerini çürüten bildirisine ilişkin tutumunu desteklemekte başrol oynayan Biritanya'nın yoğun perde gerisi faaliyetleri halkımızı öfkelendiriyor. 
     Londra kendisini, Birliğin ilkelerini ilerleten bir AB dönem başkanı olarak davranmak yerine, Ankara'nın çıkarlarına ve kendi dış politikasına hizmet etmek için sinsice ve kalleşçe hareket etmekle eleştirenleri haklı çıkarıyor. Bu politika, her zamanki gibi, Kıbrıs ve halkı aleyhine. Londra'nın bu düşmanca politikasına ve Ankara lehindeki tutumuna yıllarca dayanan bir halk... 
     Garantör güç Britanya'nın, 'Kıbrıs'ın şeytanı' olduğu bir kez daha kanıtlandı. Londra, Kıbrıs'ın tezleri karşısında, sadece gizlice değil, açıkça da savaşmak. Açık ve kışkırtıcı biçimde... Britanya'nın, COREPER toplantısı çerçevesinde, Türkiye'nin Kıbrıs Cumhuriyeti'ni tanımadığı yönündeki bildirisi karşısında AB'nin karşı bildiri yayımlamasına ilişkin sinsi tutumunun dünkü başarısızlığın da nedeni olduğu görülmekte. Böylece konunun, bu ayın 26'sında, yeni olağanüstü bir COREPER toplantısına götürüleceği açık. Bu toplantıda, hem Türkiye'nin müzakere çerçevesi, hem de ek protokol konuları görüşülecek. 
     Britanya, garantör devlet olarak sadece yükümlülüklerini yerine getirmemekle kalmıyor aynı zamanda Kıbrıs halkını, egemen bir halk olarak değil, dilenci olarak görmeyi sürdürüyor. 
     
</TEXT>
</DOC>
