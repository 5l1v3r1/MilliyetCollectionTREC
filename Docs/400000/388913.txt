<DOC>
<DOCNO> 388913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/guncel/gun08.html </URL>
<DATE> 2005/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'K.Çekmece Gölü'nün dengesi şaştı' 
</HEADLINE>
<TEXT>


MURAT ÖZTÜRK 

Saros Körfezi'ndeki depremden sonra sularının rengi yeşile dönen Küçükçekmece Gölü yine yeşillendi. Önceki gün göl yeşil haliyle böyle görüntülendi. Benzer bir görüntü nedeniyle 2003'te de deprem paniğine yol açan gölün rengi, akıllarda yeniden şüphe uyandırdı. Ancak, İstanbul Teknik Üniversitesi Jeofizik Mühendisliği Bölümü Öğretim Üyesi Prof. Dr. Ahmet Ercan, Küçükçekmece Gölü'nde oluşan renk değişiminin deprem belirtisi olarak algılanamayacağını söyledi. Ercan, "Gölü artık depremin belirtilerini anlamak için kullanmamız imk nsız. Çünkü, kirlilikten dolayı kendi kimyasal dengesi karışmış. Bu nedenle renk değişimi oluyor" dedi. Ercan, göldeki mikroorganizmaların, kirlilik, sıcaklık ve çevre şartları nedeniyle değişen koşullara bağlı olarak dönemsel bir evrim geçirdiğini de sözlerine ekledi. Prof. Dr. Ercan, 10 Temmuz 2003 tarihinde yaptığı açıklamada, Küçükçekmece Gölü'nün yeşil renk almasıyla ilgili olarak, değişimin depremin 15 belirtisinden 
biri olduğunu söylemişti. Ercan, değişikliğin ekolojik dengenin bozulmasından kaynaklanabileceğini de belirtmişti. 


</TEXT>
</DOC>
