<DOC>
<DOCNO> 393533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sontur30.html </URL>
<DATE> 2005/11/09/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Büyük önder Atatürk'ü anıyoruz... 
</HEADLINE>
<TEXT>

     Atatürk'ün ölümünün 67. yılı dolayısıyla yapılacak 10 Kasım Atatürk'ü Anma töreni nedeniyle Anıtkabir'de sıkı güvenlik önlemleri alınacak. 
     Ankara Valiliği'nden yapılan açıklamaya göre, yarın Anıtkabir'de yapılacak devlet töreni nedeniyle saat 08.00-11.00 saatleri arasında Akdeniz Caddesi ve Gençlik Caddesi trafiğe kapatılacak. Anıtkabir, tören hazırlıkları ve güvenlik tedbirleri nedeniyle saat 11.00'e kadar halkın ziyaretine kapalı tutulacak. Tören bitiminden sonra Anıtkabir yeniden halkın ziyaretine açılacak. 
     Kortejde yer almayan ve Anıtkabir'de Mozole önündeki Bayrak meydanında yer alacak diğer kamu görevlileri Müsteşar seviyesinden şef seviyesine kadar Anıtkabir'e Akdeniz Caddesi yönündeki 2 numaralı kapıdan yaya olarak ve kimlik kontrolü ile giriş yapacaklar. Tören nedeniyle Anıtkabir'e girişler saat 08.30'a kadar tamamlanacak ve bu saatten sonra kapılar girişe kapatılacak. 
     Kortejde yer almayan ve Anıtkabir'de Mozole Önündeki Bayrak meydanında yer alacak diğer kamu görevlileri ile Askeri ve sivil öğrenciler, Cumhurbaşkanı Ahmet Necdet Sezer'in özel defteri imzalamasından sonra, Anıtkabir'de ayrılışlarını müteakiben saygı geçişinde bulunacaklar. 
     
</TEXT>
</DOC>
