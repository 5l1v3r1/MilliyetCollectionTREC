<DOC>
<DOCNO> 375111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sonspo05.html </URL>
<DATE> 2005/09/02/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Heinz'i de alan Gerets'in keyfine diyecek yok... 
</HEADLINE>
<TEXT>

     Marek Heinz’ın transferiyle iyice morallenen Belçikalı hoca, idman boyunca yaptığı espriler ve ilginç hareketleriyle dikkat çekti. 
     İdmanda adeta şov yapan Gerets, şut çalışması sırasında Ümit’e, Beşiktaş kalesine vurur gibi vur'' Necati’ye ise, Fener kalesine vurur gibi vur'' diye seslendi 
     
     Marek de gelince 
     Galatasaray, hazırlıklarını dün yaptığı tek antrenmanla sürdürürken, teknik direktör Eric Gerets’in keyfine diyecek yoktu. Ümit Karan, Necati Ateş ve Altan Aksoy’a özel olarak şut çalışması yaptıran Gerets Ümit’e, Beşiktaş kalesine vurur gibi vur'' diye seslenirken, Necati’ye, Fenerbahçe kalesine vurur gibi vur'' diye bağırdı. 
     
     İki gün izin var 
     Milli takımlarda yer alan oyuncuların katılmadığı antrenmana, sakatlıkları nedeniyle dinlendirilen Orhan Ak ve Cihan Haspolatlı katılmadı. Darıca Gençlerbirliği ile önceki gün oynanan antrenman maçında ter döken oyuncular ise sadece düz koşu yaptı. Cim Bom bugün de tek antrenman yaparak, Sivasspor maçının hazırlıklarını sürdürecek. Haftasonunu izinli olarak geçirecek Sarı-Kırmızılılar, pazartesi günü tekrar topbaşı yapacak. 
     
</TEXT>
</DOC>
