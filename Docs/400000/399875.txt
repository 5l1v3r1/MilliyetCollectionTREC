<DOC>
<DOCNO> 399875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/yazar/pulur.html </URL>
<DATE> 2005/12/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Haberlerden esintiler... 
</HEADLINE>
<TEXT>


HEP yakınırız, "Bizim devletin işlerinde, istikrar yoktur, bugün yapar yarın bozar " diye... 
Kusura bakmasınlar ama böyle diyenler bizi de yanıltıyorlar. 
Şu vergi işinde istikrar yoktur da nerede vardır 
Cumhuriyet kurulduğundan bu yana hep kümesteki kazlar yolunmaz mı 
Hep bordo mahk mu denilenlerin beline vurulmaz mı 
Verginin kutsallığı, az kazanandan çok, çok kazanandan az vergi almak değil midir 
Eeee, o halde kimin vicdanı elverip de bu devletin işlerinde hiç istikrar yok diyebilir 
İşte istikrar kapı gibi 

BİR de dengesizlik, eşitsizlik lafları vardır, ağızlarından hiç düşürmezler. 
Toplanan vergilerin yüzde otuzunu beyanname verenler, geri kalanını da bordro mahk mları ödüyormuş... 
Allah selamet versin, dostumuz Güngör Uras'ın bir "Ayşe Hanım Teyzesi" vardır, hep karşımıza onu çıkarır, bu sefer de vergi indirimi konuşulurken yine onu sahneye sürdü, Ayşe Hanım Teyze yemeğine maydanoz, mutfağına tüp gaz alırken, ya da dolmuşa binerken ödediği dolaylı vergilerden -KDV gibi, ÖTV gibi- vergisi azalanların, Hazine açığını kapatacakmış... 

FESUPHANALLAH, Ayşe Hanım Teyze'ye bu defa da Mücteba Bey eklendi... 
Çünkü çok zengin Mücteba Bey ile Ayşe Hanım Teyze maydanoz alırken aynı vergiyi ödeyeceklermiş. 
Ya ne olacaktı 
Yani Mücteba Bey zengin diye ona pahalı maydanoz mu satacaktır 
Maydanozun zengini fakiri olur mu 
Bu memlekette her ne kadar başka şeyler de eşitlik yoksa da maydanozda eşitlik vardı. 
Yaşasın maydanozlara eşitlik 

EŞİTLİK denilince aklımıza geldi. 
Maydanoz da eşitlik var ama "aydınlar"da eşitlik yok. 
Düşünün kaç ay öncesini, "aydınlar" adına bir bildiri yayımlandı, kamuoyunda bayağı yankılandı. Başbakan Erdoğan bile bu aydınları kabul etti, görüştü. Sonra bu aydınlardan Adalet Ağaoğlu ayrıldı. Bildiri günlerce, gazetelerde yazıldı, çizildi. 
Elbette böyle olacaktı, bu memleketin aydınları düşüncelerini söyleyeceklerdi. 

İKİ gün önce, Milliyet'in haberine göre 750 "aydın" da bir bildiri yayımladı. Bu bildirinin dili, üslubu, tavrı, tarzı, iki ay önce yayımlanan bildiriyle örtüşmüyordu... 
Elbette, her kesimin aydınının üslubu da dili de ilkeleri de farklı olacaktı 
Ne deniliyor bu son bildiride, "Türkiye Cumhuriyeti'nin kuruluş ilkeleri Anayasa'nın değiştirilmesi dahi teklif edilemeyen başlangıç maddelerinde vardır, bunlar tek bayrak, tek başkent, tek dil, tek milli marş, tek millet, tek vatan tek devlettir." 
İlk "aydınlar bildirisi" ile "son aydınlar bildirisi"nin kamuoyuna nasıl yansıtıldığını çarşamba günkü gazetelerin iç sayfalarında gördük birer ikişer sütuna, beş on satır. 
"MAYDANOZ"da eşitlik var ama, "aydınlar"da yok 

EĞER Babı linin eski patronları olsaydı, mesela Halil Lütfü Dördüncü o yazının ilan karşılığı olan parayı, sütun, santim hesabıyla Erman Toroğlu'ndan alırdı. 
Futbol yorumcusu Erman Toroğlu kendi deyimiyle "apartıman kirası" gibi yemek hesabı gelen "üst kimlik" restoranlarına pek düşkünmüş, lakin ne hikmetse, ona sıkma portakal suyu vermiyorlarmış, konsantre portakal suyunu yutturmaya kalkışıyorlarmış... 
Erman Toroğlu, bunu yutar mı .. Hem kabzımal hem de Mersinli, hıyarın olduğu kadar portakalın da hasını anlar, kaç tane geri göndermiş... 

ŞİMDİ diyeceksiniz ki Babı linin eski patronlarıyla Erman Toroğlu'nun portakal suyunun ilişkisi ne 
Gayet basit eski patron yazının sayfada kapsadığı yeri ölçer, biçer, ilan tarifesi üzerinden fatura keserdi. Erman Toroğlu da "Niye kestiniz " derse cevabını alırdı 
"Ben senin portakal suyu yazının yerine ilan alsaydım, şu kadar tutardı... Senin yazın yüzünden ilan alamadım, sen ödeyeceksin " 
Hatta sadece Erman Toroğlu'na değil, parayı, hem sayfa sekreterine, hem de yazı işleri müdürüne bile ödettirirdi. 



</TEXT>
</DOC>
