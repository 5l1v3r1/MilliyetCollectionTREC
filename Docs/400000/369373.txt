<DOC>
<DOCNO> 369373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sontur44.html </URL>
<DATE> 2005/08/12/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Mersinde patlama 1 ölü, 1yaralı 
</HEADLINE>
<TEXT>

     Mersin il merkezinde bir otomobilde henüz belirlenemeyen nedenle meydana gelen patlamada 1 kişi öldü, 1 kişi ağır yaralandı. 
     AA muhabirinin, Mersin Valisi Atilla Osmançelebioğlu’ndan aldığı bilgiye göre, Adnan Menderes Bulvarı’ndaki Sultaşa Oteli’nin karşısında seyir halinde olan bir otomobilde patlama meydana geldi. 
     Nedeni henüz belirlenemeyen patlama sırasında direksiyon hakimiyetini kaybeden sürücü, orta refüjde bir başka araca çarparak durdu. 
     Kazada, patlama meydana gelen otomobilde bulunduğu tahmin edilen ve kimliği henüz belirlenemeyen bir kişi parçalanarak öldü. Aynı araçta bulunan ve yine kimliği belirlenemeyen bir başka kişi de ağır yaralandı. 
     Vali Osmançelebioğlu, patlamanın nedeninin henüz belirlenemediğini, ekiplerin olay yerindeki incelemesinin sürdüğünü kaydetti. 
     
</TEXT>
</DOC>
