<DOC>
<DOCNO> 368884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sondun20.html </URL>
<DATE> 2005/08/11/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Lübnan'da kayıplara karışan Londra bombacısı yakalandı 
</HEADLINE>
<TEXT>

     İngiltere'deki terörist saldırıları öven Suriye doğumlu imam Ömer Bekri Muhammed Lübnan'da gözaltına alındı. 
     Reuters ajansının haberine göre, Lübnanlı bir güvenlik kaynağı, geçen cumartesi günü İngiltere'den Lübnan'a gelen Bekri Muhammed'in, röportaj için yerel bir televizyon kanalına gittiği sırada güvenlik güçlerince gözaltına alındığını söyledi. 
     Aynı kaynak, imamın neden gözaltına alındığını açıklamadı. 
     İngiltere'ye dönmesi halinde vatan hainliği suçlamasıyla karşı karşıya kalması beklenen Bekri Muhammed, vatandaşı olduğu Lübnan'a cumartesi günü gelmişti. Bekri Muhammed, İngiltere'ye geri döneceğini söylemişti. 
     Dağılmış durumdaki El Muhacirun adlı aşırı dinci örgütün kurucusu olan Bekri Muhammed, İngiliz yetkililer tarafından, açıklamalarıyla terör eylemlerine destek veren 3 imam arasında sayılıyor. 
     
</TEXT>
</DOC>
