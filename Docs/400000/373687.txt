<DOC>
<DOCNO> 373687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/spor/spo11.html </URL>
<DATE> 2005/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İşler tıkırında 1-2 
</HEADLINE>
<TEXT>


Erciyes, Ankaragücü'nü deplasmanda vurdu, çıkışını sürdürdü. Takımını zafere taşıyan Cenk İşler ligde üçüncü golüne imza attı 


Ligde galibiyeti bulunmayan Ankaragücü'yle, henüz yenilgi ile tanışmayan Erciyes arasındaki randevuda gülen taraf konuk takım oldu. 20. dakikada Kayseri ekibinden Agali'nin sayısına 28'de Brezilyalı Heverton cevap verdi. 31'de Erciyes'in usta forveti Cenk, hem ilk yarının, hem de maçın skorunu ilan eden golü ağlara gönderdi. İkinci devrede Ankaragücü, Umut ile iki kez gole yaklaştı, ancak direklere takıldı. 

Maçın karnesi 
HAKEMLER Yunus Yıldırım, Gökhan Memişoğlu, Mehmet Kısal 
ANKARAGÜCÜ Orkun 6 - Abdurrahman 4 , Hakan Kutlu 5 , Emre 5 , Xavier 6 - Ayhan 5 Deniz Dk. 32 5 , Coridon 5 , Onur 5 Birol Dk. 62 5 , Heverton 6 - Umut 6 , Faruk Namdar 5 
YEDEKLER Serkan, Sedat, Musa, Grahamni, Burak 
KAYSERİ ERCİYESSPOR Fadhel 6 - Murat 6 , Mamadou 7 , Bouazizi 6 Aydın Dk. 79 4 , Ömer 6 - Cesar 7 Mehmet Dk. 73 5 , Devran 6 , Arist Die 6 Mutlu Dk. 86 , Timuçin 7 - Cenk 6 , Agali 6 
YEDEKLER Yusuf, Emre Toraman, Gökhan, Burak 
SARI KARTLAR Ömer, Cesar, Devran K.Erciyesspor 
GOLLER Agali Dk. 20 , Heverton Dk. 28 , Cenk Dk. 31 

Cemal Aydın'a protesto 

M.ALİ SABUNCU 

Ankaralı sporseverler, maç boyunca Başkan Cemal Aydın'ı sık sık istifaya davet etti. Taraftarlar gerginliği yatıştırmaya çalışan Genel Menajer Abdullah Aktuğ'un da üzerine yürümek istedi. Aydın, "Birkaç kişi istedi diye görevi bırakacak değiliz" yorumunu yaptı. Yönetimin, Adnan Yücetürk ile yolları ayırıp, yerine Konyaspor'un eski hocası Saffet Susiç ile Milli Takım'ın eski antrenörlerinden Mesut Bakkal'ın getirmeyi planlandığı iddia edildi. 


</TEXT>
</DOC>
