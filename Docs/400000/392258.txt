<DOC>
<DOCNO> 392258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sonyas12.html </URL>
<DATE> 2005/11/04/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
ABD'de sanal alemin hakimi gençler... 
</HEADLINE>
<TEXT>

     ABD’de yapılan bir araştırma, gençlerin yarıdan fazlasının şahsi internet siteleri ya da bloglarının olduğunu ortaya koydu. 
     Pew internet ve Amerikan Yaşam Projesi tarafından yapılan araştırmanın sonuçlarına göre, 12-17 yaş grubundaki Amerikalı gençlerin yüzde 57’sinin internette kendi web siteleri, blogları ya da farklı içerikte sayfaları bulunuyor. 
     Gençlerin bu sayfalarında daha çok sanat eserleri, fotoğraflar, videolar ve hikayelere yer verdikleri belirtilirken, bu gençlerin yüzde 32’sinin halen bir arkadaşları için yeni bir web sitesi yapmakla meşgul oldukları, yüzde 22’sinin ise kendi web sitelerinin yayınını sürdürmekle uğraştıkları kaydedildi. 
     Amerikalı gençlerin yüzde 19’unun yaklaşık 4 milyon kişi online günceler tuttuğu, bu oranın iki katı civarındaki gençlerin ise yazılan günceleri okuduğu ifade edildi. 
     Araştıma, Amerikalı yetişkinler arasında şahsi web sitesi ya da blogu bulunanların oranının ise sadece yüzde 7 olduğunu gösterdi. 
     15-17 yaş grubundaki kızların dörtte birinin blog sahibi olduğunu 
     ortaya çıkaran araştırma, aynı yaşlardaki erkeklerden blogu bulunanların oranının ise yüzde 15 olduğunu belirledi. Genç erkeklerin yüzde 67’si dinlediği müziği internetten indirirken, bu oran kızlar arasında yüzde 58’de kaldı. Yetişkinler arasında ise oranın sadece yüzde 18 olduğu belirtildi. 
     
</TEXT>
</DOC>
