<DOC>
<DOCNO> 375253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/guncel/gun05.html </URL>
<DATE> 2005/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınıf kurallarını öğrenci koyacak 
</HEADLINE>
<TEXT>


Okulların açılmasıyla kutlanacak "İlköğretim Haftası"nda, öğrencilerin sınıflarda rasgele oturmalarını engellemek için kurayla yer belirlenecek 

BAHAR ATAKAN Ankara 

Milli Eğitim Bakanlığı, öğrencilerin okullarına severek ve isteyerek gelmelerine imk n sağlamak, eğitim-öğretim hayatına yeni başlayanların zorluklarla karşılaşmasını engellemek amacıyla bir dizi önlem aldı. Okula yeni gelen öğrenciler için rehberlik birimi tanıtım programı hazırlanacak. Öğrencilere binaya giriş-çıkış, sınıflar, birimler ve okul çevresi tanıtılacak. Öğretmenler öğrencilerle tanıştırılacak, her öğrenci adının yazdığı yaka kartını takacak. 
Bakan Hüseyin Çelik, yayımladığı genelgede okulların açılmasıyla kutlanmaya başlanacak "İlköğretim Haftası"nın geçen yıllara oranla büyük bir şenlik havasında yapılmasını istedi. Genelgeye göre, okulların açılacağı 12 Eylül'de başlayacak hafta kapsamındaki kutlamalar şöyle olacak 

İsim kartları takılacak 
Islahevleri, Sosyal Hizmetler ve Çocuk Esirgeme Kurumu müdürlükleri, müftülükler ve sivil toplum kuruluşlarıyla işbirliği yapılacak, sokak çocuklarının okula devamları sağlanacak.Vali, garnizon komutanı, belediye başkanı, milli eğitim müdürü ve okul müdürleri hafta boyunca en az 3 okulu ziyaret edecek, şenliklere katılacak. Şenliklere veliler, emekli öğretmenlerle mümkünse üniversitelerin eğitim fakültesi öğrencilerinin katılımı sağlanacak.Yiyecek ve içecekler davetlilere sunulacak. Şenlikteki aktiviteleri öğrenciler belirleyecek.Öğrencilerin hazırlanacak isim kartlarını bütün hafta takmaları sağlanacak. Sınıf kurallarını öğrenciler belirleyecek. Okul kurallarından haberdar edilecek öğrencilerin sınıflarda rasgele oturmalarını engellemek için kurayla yer belirleme oyunu oynanacak.Anasınıfı ve 1. sınıf öğrencilerinin fotoğrafları çekilerek pano oluşturulacak. Öğretmenler koro oluşturacak. Okullarla sınıf değiş tokuşu yapılacak. 






</TEXT>
</DOC>
