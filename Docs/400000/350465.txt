<DOC>
<DOCNO> 350465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sontur44.html </URL>
<DATE> 2005/06/09/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Türk Kızılayı'ndan Bosna Hersek'e yardım... 
</HEADLINE>
<TEXT>

     Türk Kızılayı, Bosna Hersek’in Zenica şehri ve çevresindeki köylere, 234 bin 567 YTL 22 Ykr’lik yardım malzemesi gönderecek. 
     Türkiye Kızılay Derneği’nden yapılan yazılı açıklamada, Kızılay’ın, Zenica kenti ve çevresindeki köylerde yardıma muhtaç bin aileye 33 bin 190 YTL tutarında gıda rasyosu, 195 bin 177 YTL’lik muhtelif tıbbi malzeme ve 6 bin 200 YTL tutarında 20 adet tekerlekli sandalye göndereceği kaydedildi. 
     Gönderilen malzemenin tutarının 234 bin 567 YTL 22 Ykr olduğu ifade edilen açıklamada, Türk Kızılayı’nın bunun dışında 6 personel ve 3 araçtan 1 haberleşme aracı, 2 tır oluşan insani yardım ekibini de 
     bölgeye göndereceği kaydedildi. 
     Açıklamada, Türk Kızılayı yardım ekibinin, yarın saat 10.00’da İç Anadolu Bölge Afet Müdahale ve Lojistik Merkezi’nden hareket edeceği ifade edildi. 
     Bölgeye sevk edilecek yardım paketleri, Bosna Hersek Kızılhaçı ve bölgede görev yapan Türk Tabur Görev Komutanlığı ile işbirliği içerisinde, Türk Kızılayı personeli tarafından dağıtılacak. 
     Türk Kızılayı, 2004 yılında da bölgeye gıda, giyim ve tıbbi malzemelerden oluşan bir yardım paketi göndermiş ve dağıtımı yine Türk Kızılayı tarafından yapılmıştı. 
     
</TEXT>
</DOC>
