<DOC>
<DOCNO> 356435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/ekonomi/aeko.html </URL>
<DATE> 2005/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
FT'nin Türkiye fotoğrafı 
</HEADLINE>
<TEXT>


İngiliz ekonomi gazetesi Financial Times, dün yayımladığı 'Türkiye'de Yatırım' isimli ekte, Türkiye'nin yabancı sermayeye bakışının olumlu biçimde değiştiği yorumunu yaptı ve yukarıdaki fotoğrafı kullandı 

EKONOMİ SERVİSİ 

Ekonomi gazetesi Financial Times FT , Türkiye'de yabancı yatırım ortamını irdeleyen dört sayfalık özel bir ek yayımladı. Türk ekonomisinin son yıllarda önemli gelişme gösterdiğini kaydeden Financial Times, çeşitli sektörlerde sağlanan ilerlemeye dikkat çekti. 
Türkiye'nin tüm beklentilerinin AB hedefine kilitlendiğini kaydeden gazete, ancak Türkiye'nin üyelik sürecinin AB'deki krizden kaçınılmaz olarak etkileneceğini savundu. Financial Times şu yorumu yaptı "Avrupa Birliği kimsenin düşünmediği bir kriz içinde. Bu, Türkiye'nin üyelik sürecini de kaçınılmaz olarak etkileyecek. Çünkü ya üyelik gecikecek yada Avrupa'nın mimarisi öyle değişecek ki Türkiye için üyelik gereksiz, istenmeyen ya da belki imk nsız bir şey haline gelecek." 

'Büyük atılım var' 
'Türkler yabancı sahiplik ile ilgili yollarını neden değiştiriyor ' başlıklı haberde gazete, Türk ekonomisinin çeşitli alanlarında gözlenen ilerlemelerin yerli olanaklarla sağlandığına dikkat çekti. Gazete haberinde Türk ekonomisinin son yıllarda önemli atılımlar yaptığını, özellikle otomotiv, turizm, bankacılık gibi alanlarda büyük ilerlemeler kaydedildiğini, Türkiye'de özgür bir basın bulunduğunu ve çok önemli üniversitelerin yer aldığını belirtti. 
Ancak artık Türkiye'de daha fazla profesyonellik, dünya ekonomisine entegrasyon ve şirket alım satımlarına imk n sağlayacak bir ortam gerektiğini belirten FT, "Türkiye'nin büyümeyi, istihdamı ve sermayeyi temin etmek için şimdi artık çok daha fazla bir dış yatırıma gereksinimi var" yorumunu yaptı. 

'Hızlı büyüme şart' 
Gazete Türkiye ekonomisi ile ilgili değerlendirmelerinde, özelleştirmelerin 20 yıldan bu yana devam ettiğini ancak son dönemde atılan adımların ardından başarılı bir sonuca varmasının beklendiği vurgulandı. Ekonominin durgunluğun ardından tekrar ayağa kalktığı ancak çok hızlı bir büyüme gerçekleştirmesi gerektiği, çünkü Avrupa Birliği'ndeki en yoksul ülkelerdeki kişi başı gelir ve yaşam standartlarının dahi yakalanabilmesi için bunun şart olduğu belirtildi. Türkiye'deki alt yapı yatırımlarında da bütçedeki tüm kısıtlamalara ve borç ödemelerine rağmen çok büyük adımlar atıldığı belirtilen haberde bunların tümünün yapılabilmesi ve hızlı büyümenin gerçekleşemesi için büyük miktarlı yabancı sermaye girişlerinin hayati olduğu dile getirildi. 

Yabancı sermaye ismini değiştiriyor FT, yabancı sermayenin Türkiye'de ne ifade ettiği ile ilgili bölümde Türkçe'de "yabancı" kelimesinin kelime anlamının negatif, kötüleyici anlamları bulunduğunu ve aileden olmayan manasına geldiğini belirtti. Yabancı Sermaye Derneği YASED Genel Sekreteri Mustafa Alper ile de görüşen FT, bu konuda Alper'in şu görüşlerine yer verdi "Türkler Osmanlı İmparatorluğu'ndan bu yana yabancılar konusunda hep şüphelidirler. 'Yabancı' kelimesi bazen iyi bir kelime değil." Alper bu sözlerinin ardından bu nedenle Yabancı Sermaye Derneği'nin ismini değiştirmek istediklerini ve 'yabancı' kelimesinin yerine 'Uluslararası' kelimesini koymak istediklerini belirtiyor. Gazete bu durum nedeniyle Türk ekonomisinin şimdiye kadar kendine yettiğini ve dışarıya kapalı olduğunu öne sürdü. Ancak Gümrük Birliği ile birlikte bunun değişmeye başladığını kaydeden FT, Türkiye'nin iş yapmak için iyi bir ülke olduğunu, dış yatırımlar için gerekli koşulların bulunduğunu ancak piyasaya girişin zor olduğunu belirtti. 


</TEXT>
</DOC>
