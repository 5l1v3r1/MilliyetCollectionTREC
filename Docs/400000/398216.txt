<DOC>
<DOCNO> 398216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/son/sonspo02.html </URL>
<DATE> 2005/11/26/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Gerets'ten Alex'e göre kadro 
</HEADLINE>
<TEXT>

     Gerets’in planına göre Cihan, sağ kanatta ya savunma ya da hücum ağırlıklı oynayacak. Her şey, Alex’in 11’de başlayıp başlamamasına bağlı. 
     
     Karar maç saatinde 

     Eric Gerets, Şampiyonlar Ligi'nde takımına katkısı olmadığı için eleştirilen ancak Turkcell Süper Ligi'nde önemli işler yapan Alex de Souza'ya odaklandı. Belçikalı teknik adam, Fenerbahçe'nin Sambacı'sının ilk onbirde yer alıp olmayacağına göre kadrosunu ve stratejisini belirleyecek. Buna da, maç öncesi takım kadroları kesinlik kazanınca karar verecek. Aslında Sarı-Kırmızılar'da bu durum, sadece iki futbolcuyu yakından ilgilendiriyor Hasan Şaş ve Uğur... 
     
     Orta sahaya takviye 

     Sarı-Lacivertliler Alex'le başlarsa, Cim Bom klasik kadro ile sahada yer alacak. Yani Mondragon-Cihan, Song, Tomas, Orhan Ak-Hasan Şaş, Iliç, Saidou, Ergün-Hakan Şükür, Necati Ateş onbiri ile mücadele edecek. Diğer olasılıkta ise çok koşan, rakip orta sahaya üstünlük sağlayabilmek amacıyla Cihan'ı orta sahanın sağına iterek, ondan boşalacak bölgeye ise genç Uğur'u sürecek. O zaman da, Hasan Şaş'a kulübe yolu gözükecek. 
     
</TEXT>
</DOC>
