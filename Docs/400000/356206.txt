<DOC>
<DOCNO> 356206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/soneko10.html </URL>
<DATE> 2005/06/28/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Efes Invest'ten Irak pazarı için ortak şirket... 
</HEADLINE>
<TEXT>

     Efes Invest Holland B.V. ile Irak'ta yerleşik H.M.B.S. şirketi arasında Dubai'de yarı yarıya ortaklık şeklinde yaklaşık 165 bin dolar kuruluş sermayeli The Coca Cola Bottling Company of Iraq FZCO unvanlı yeni bir şirket kuruldu. 
     Efes Sınai Yatırım Holding A.Ş., Irak'ta Coca Cola ürünleri için satış dağıtım anlaşması ve şişeleyici firma opsiyon anlaşması hakkında Borsa'ya bir açıklama gönderdi. 
     Açıklamada, Kazakistan, Kırgızistan, Azerbaycan ve Türkmenistan'da Coca Cola markalı ürünlerin üretim, satış ve dağıtımını gerçekleştirmekte olan şirketin halen Orta Asya bölgesindeki en büyük gazlı içecek üreticisi olduğu belirtilerek, şöyle denildi 
     ''Dinamik ve karlı büyümemizi sürdürme planlarımız doğrultusunda, Hollanda'da kurulu yüzde 100 bağlı ortaklığımız olan Efes Invest Holland B.V. ile Irak'ta yerleşik H.M.B.S. şirketi arasında Jebel Ali Serbest Bölgesi'nde Dubai yüzde 50-yüzde 50 ortaklık şeklinde 600 bin AED yaklaşık 165 bin dolar karşılığı kuruluş sermayeli The Coca Cola Bottling Company of Iraq FZCO unvanlı yeni bir şirket kurulmuştur.'' Açıklamaya göre, aynı zamanda The Coca Cola Company ile The Coca Cola Bottling Company of Iraq FZCO arasında, 1 Temmuz 2005 tarihinden itibaren geçerli olmak üzere Irak'ta Coca Cola markalı ürünler için münhasıran bütün ülkeyi kapsayan ve satış ve dağıtım haklarını The Coca Cola Bottling Company of Iraq FZCO şirketine veren bir satış dağıtım anlaşması imzalandı. 
     Bahsi geçen şirkete, 2 yıl içerisinde kullanılmak üzere, Irak pazarı için üretimi de içeren şişeleyici firma olma opsiyonu tanıyan anlaşmanın da imzalandığı bildirildi. 
     
</TEXT>
</DOC>
