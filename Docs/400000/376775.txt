<DOC>
<DOCNO> 376775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonspo04.html </URL>
<DATE> 2005/09/08/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Daum kendini yalanladı 
</HEADLINE>
<TEXT>

     Fenerbahçe Teknik Direktörü Daum, daha önce defalarca yaptığı gibi, yine önce ortaya bir konu attı, tepki gelince kendi kendini yalanladı. Dünya Şampiyonası’nın resmi dergisi Countdown’a, 2006’da bir milli takımı çalıştırmam için teklif aldım ancak karar vermedim'' diye yazan tecrübeli teknik adam, bunun üzerine bir de takımı bırakıp Fas’a gidince, yönetimin tepkisini çekti. Dün idman sırasında basın mensuplarının yanına gelen Daum, Hiçbir teklif almadım. Bu, sadece bir düşünceydi. Böyle ciddi bir teklif gelirse, önce Başkan Aziz Yıldırım ile konuşurum'' dedi. 
     
     Niye yadırganıyor ki’ 
     Tecrübeli hoca, ardından Fas seyahatine değindi. Bu konunun, neden bu kadar büyütüldüğünü anlamadığını söyleyen Christoph Daum, Her sene böyle aralarda bir yerlere gidiyorum. Önce Dubai’ye gittim, sonra da Kapadokya’ya. Bu sene de Fas’a. Fas’a giderken de Başkan’ın haberi vardı. Belki uçak saatine kadar değil ama gideceğimden haberdardı. Niye olay oldu bilmiyorum. Zaten takımın çoğu yoktu ve istediğimiz çalışmayı yapamıyorduk. Buna rağmen yardımcılarım gerekeni yapmışlardır'' diye konuştu. Daum’un bu sözleri, Başkan Aziz Yıldırım’dan sert uyarı aldığı yönünde yorumlandı. 
     
</TEXT>
</DOC>
