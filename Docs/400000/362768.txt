<DOC>
<DOCNO> 362768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sonsiy15.html </URL>
<DATE> 2005/07/20/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
"Muayenehanelere ibadet yeri açılması" haberi TBMM gündeminde... 
</HEADLINE>
<TEXT>

     CHP İstanbul Milletvekili Ali Rıza Gülçiçek, birinci basamak sağlık kuruluşları ile diş hekimleri ve doktorların özel muayenehanelerinde ibadet yeri açılmasına ilişkin haberleri soru önergesiyle TBMM gündemine getirdi. 
     Gülçiçek, Sağlık Bakanı Recep Akdağ’ın yanıtlaması istemiyle TBMM Başkanlığı’na sunduğu soru önergesinde, basına da yansıyan Ruhsatlandırma Yönetmeliği taslağı çalışmalarının bakanlık tarafından yapılıp yapılmadığının açıklanmasını istedi. Ali Rıza Gülçiçek, önergesinde şu sorulara yer verdi 
     "Bakanlığınızca böyle bir çalışma yapılmakta ise söz konusu yönetmeliğin hazırlanma gerekçeleri nelerdir 
     Diğer inanç grupları için de ibadet yeri açma zorunluluğu getirmeyi düşünüyor musunuz 
     Tamamen insanların bireysel özgürlükleri ile ilgili olan ibadet konusunun yönetmelikle düzenlenmesine neden gerek görülmüştür " 
     
</TEXT>
</DOC>
