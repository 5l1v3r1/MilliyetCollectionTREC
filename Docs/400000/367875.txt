<DOC>
<DOCNO> 367875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sontur20.html </URL>
<DATE> 2005/08/07/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Bolu Dağı'nda trafik kazası 2'si ağır, 6 yaralı 
</HEADLINE>
<TEXT>

     Ankara-İstanbul karayolunun Bolu Dağı mevkiinde meydana gelen trafik kazasında 6 kişi yaralandı. 
     Alınan bilgiye göre, Ayhan Dengiz idaresindeki 34 DD 3819 plakalı otomobil, Bolu Dağı'nda virajı alamayarak şarampole devrildi ve 50 metre aşağı sürüklendi. 
     Kazada yaralanan Ayhan, Yeliz, Muhammed Taha Dengiz, Sevim ve Merve Özçelik ile Oğuzhan Çetinkaya, Düzce Atatürk Devlet Hastanesi'ne kaldırıldı. 
     Yaralılardan Muhammed Taha Dengiz 3 ile Oğuzhan Çetinkaya'nın 14 durumlarının ağır olduğu bildirildi. 
     
     KAYSERİ'DE TRAFİK KAZASI 1 ÖLÜ, 1 YARALI 

     Kayseri'nin Yeşilhisar İlçesi'nde meydana gelen trafik kazasında 1 kişi öldü, 1 kişi yaralandı. 
     Alınan bilgiye göre, İsa Uslu yönetimindeki 51 EE 908 plakalı otomobil, İçmeceler Bölgesi'nde, Ahmet Çam'ın kullandığı 38 F 0916 plakalı motosikletle çarpıştı. 
     Kazada ağır yaralanan motosiklet sürücüsü Ahmet Çam 42 , hastaneye kaldırılırken yolda hayatını kaybetti. Yaralanan Mustafa Akkoyun ise Yeşilhisar Devlet Hastanesi'nde tedavi altına alındı. 
     
</TEXT>
</DOC>
