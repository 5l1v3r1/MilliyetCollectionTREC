<DOC>
<DOCNO> 363166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sontur29.html </URL>
<DATE> 2005/07/21/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Diyarbakır'da, 50 günde 60 bebek öldü 
</HEADLINE>
<TEXT>

     
     Şeyhmus ÇAKAN DİYARBAKIR, DHA 
     
DİYARBAKIR’da kavurucu sıcaklarla birlikte ishal vakalarında yaşanan artış nedeniyle, Çocuk Hastalıkları Hastanesi ihtiyaca cevap veremez hale geldi. Özellikle 0- 5 yaş grubundaki çocuklarda görülen ishal salgını yüzünden hasta akınına uğrayan 250 yataklı hastanede, yer bulunmaması nedeniyle bir yatakta 3 çocuk yatırılmak zorunda kalındı. Hastanede ayrıca, pramatüre erken doğan bebekler de, kuvözlere 2'si bir arada konuluyor. Hastane Başhekimi Dr. Misbah Ekinci, son 2 ay içinde hastaneye bin 744 ishalli hastanın yatırıldığını belirterek, ishal vakalarında ölüm yaşanmadığını, ancak son 50 günde pramatüre 441 bebekten 60’ının, solunum güçlüğü nedeniyle öldüğünü açıkladı. 
     Hava sıcaklığının zaman zaman 45 dereceye ulaştığı Diyarbakır’da, bulaşıcı mevsim hastalıklarının arttığına dikkat çeken Çocuk Hastalıkları Hastanesi Başhekimi Dr. Misbah Ekinci, bu dönemde ailelerin sağlık ve temizlik kurallarına titizlikle uymalarını istedi. Başhekim Dr. Ekinci, hastanede son 6 ayda 180 bin 371 poliklinik hizmeti verildiğini ifade ederek, özellikle ishal vakalarında görülen artış nedeniyle yer sorunu yaşadıklarını Söyledi. Dr. Ekinci, Dicle Üniversitesi Tıp Fakültesi Araştırma Hastanesi’ne gönderdikleri bazı hastaların, Yer yok’ denilerek geri gönderildiğini anlatarak, Biz de hastaları açıkta bırakmamak için, bir yatağa 2- 3 hasta yatırmak zorunda kalıyoruz'' dedi. 
     
     50 GÜNDE, 60 BEBEK ÖLDÜ 
     Beşhekim Dr. Misbah Ekinci, tüm sıkıntılara reğmen olanaklar ölçüsünde hizmet vermeye çalıştıklarını belirterek, bölgede son zamanlarda çok sayıda pramatüre erken doğum vakaları görüldüğünü, hastaneye getirilen bu bebekleri de, yetersiz kalan kuvözlere 2’şer koymak durumunda kaldıklarını vurguladı. Dr. Ekinci, son 50 günde prematüre 441 bebekten 60'ının solunum güçlüğü nedeniyle öldüğünü vurguladı. 
     Çocuk Hastalıkları Hastanesi’ne Haziran ve Temmuz ayında bin 744 ishalli hastanın yatırıldığını açıklayan Başhekim Ekinci, bu dönemde tifodan 47, paratifo ve burucelladan 519, dizanteriden 257, paraziter hastalıklardan 66, kızamıktan 56 ve sarılıktan da 73 çocuğun tedavi edildiğini belirtti. Ortaya çıkan bu tablonun geçen yılların aynı dönemine göre daha iyi olduğunu kaydeden Dr. Ekinci, Vatandaşlar artık çocuklarını hasta olduğu anda hastaneye getiriyor. Yeşil kart sayesinde vakit kaybetmeden hastaların getirilmesi, yaşama şanslarını artırıyor'' diye konuştu. 
     
</TEXT>
</DOC>
