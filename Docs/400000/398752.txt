<DOC>
<DOCNO> 398752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sontur23.html </URL>
<DATE> 2005/11/28/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
THY'nin Hac seferleri programı... 
</HEADLINE>
<TEXT>

     Türk Hava Yolları THY , 2006 yılı hac sezonunda 90 bin hacı adayını Cidde ve Medine’ye ulaştırmayı hedefliyor. 
     THY 2006 yılı hac sezonu nedeniyle özel hac programını, Türkiye’de 17 havaalanı üzerinden gerçekleştirmek üzere planladı. 
     THY seferleri, 3 Aralık 2005 - 4 Ocak 2006 tarihleri arasında gidiş, 13 Ocak 2006 - 14 Şubat 2006 tarihleri arasında dönüş olmak Cidde ve Medine havalimanları üzerinden gerçekleşecek. 
     Türkiye’den sefer yapılacak havalimanları Adana, İzmir, Antalya, Kayseri, Dalaman, Diyarbakır, Erzurum, Ankara, Isparta, İstanbul, Konya, Nevşehir, Sabiha Gökçen, Samsun, Trabzon, Van ve Bursa olarak belirlendi. 
     2006 Yılı Hac Programı’nda, yurtdışı noktalarından da Diyanet 
     İşleri Başkanlığı ve acenteler adına hac seferleri yapılacak. 
     Yurtdışından 13 Aralık 2005 - 3 Ocak 2006 tarihleri arasında gidiş, 13 Ocak 2006 - 3 Şubat 2006 tarihleri arasında dönüş olmak üzere, Fransa Paris, Lyon, Strazburg, Nice , Almanya Dusseldorf, Köln, Frankfurt, Münih, Berlin, Stutgart, Nurnberg , Belçika Brüksel , İsviçre Zürih, Basel , Hollanda Amsterdam , Avusturya Viyana , Danimarka Kopenhag , İsveç Arlanda , İngiltere Londra, Manchester noktalarından Türkiye aktarmalı hacı adayı taşınacak. 
     2006 yılı hac sezonunda 90 bin hacı adayının THY ile ulaşımının 
     gerçekleşmesinin planlandığı belirtilen açıklamada, hac programı şöyle yer aldı 
     
     
GİDİŞ CİDDE 3 Aralık - 4 Ocak MEDİNE 3 Aralık - 25 Aralık 
     
     
DÖNÜŞ CİDDE 13 Ocak - 14 Şubat MEDİNE 22 Ocak - 14 Şubat 
     
</TEXT>
</DOC>
