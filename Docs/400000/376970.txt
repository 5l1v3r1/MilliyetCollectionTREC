<DOC>
<DOCNO> 376970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/yazar/cemal.html </URL>
<DATE> 2005/09/09/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Allah iflah etsin 
</HEADLINE>
<TEXT>


O kadar uzak değil, 1970'li yıllarda da böyle çıkmışlardı sahneye. "Devlet görevini yapmıyor " diyerek örgütlenmişlerdi. 
Kendi silahlı güçlerini, devletin yerine koymuşlardı. "Komünistlere karşı vatanı yeterince korumuyor devlet" diyerek silahlanmışlardı. 
Cinayet işlediler. 
Katliam yaptılar. 
Tabii kullanıldılar da... 
O korkunç kutuplaşma böyle yaratıldı 1970'lerde. Şiddet ve anarşi böyle vurdu. Cehennem böyle yaşandı. 
Ve böyle geldi 12 Eylül de. Hapishaneleriyle, işkenceleriyle, idamlarıyla, siyaset yasaklarıyla... 
Unuttuğunuzu sanmıyorum. 
Her şeyin içindeydiniz. 
Öyle değil mi 
Sözüm size Muhsin Yazıcıoğlu. 
Büyük Birlik Partisi Başkanı olarak yaptığınız son açıklamaları okuyorum. 
Ve irkiliyorum. 
Hiç mi ders almadınız .. 
"Devlet devletliğini yapmıyorsa, evde mi oturacağız " diyebiliyorsunuz h l ... 
"Ya devlet başa, ya kuzgun leşe ' demişler. Milletin hissiyatına tecavüz ediliyor, halk kışkırtılıyor. İtleri salıyorlar, taşları bağlıyorlar" diyebiliyorsunuz h l ... 
Daha ileri gidip 
"Devlet, sorumluluğunu yerine getirmezse, vatandaş geri kalmaz. Milletin kendi güvenliğini sağlamak hakkıdır" diyebiliyorsunuz h l ... Radikal, 8 Eylül 05, manşet haber 
Hiç mi ders almadınız Bilemem, belki ders almak gibi bir niyetiniz de yok. 
12 Eylül öncesi de böyleydiniz. Kendinizi devletin yerine koyarak yola çıktınız. Türkiye kan gölüne döndü. 
Şimdi de çok tehlikeli bir oyun içindesiniz. Eskiden sağ-sol düşmanlığı üzerinde zıplamıştınız. Bugün Türk-Kürt düşmanlığı üzerinde zıplıyorsunuz. 
Bu ülkeye yapılabilecek en büyük düşmanlık budur. 
Türklerle Kürtleri birbirlerine kırdıracak bir yörüngede seyir halindesiniz. "Milletin hissiyatına tecavüz ediliyor evde mi oturacağız " diye çağrı yapıyorsunuz. 
Oysa, yapılması gereken tam tersidir. 
PKK kaynaklı şiddet ve terör tecrit edilecekse, bu mücadelede hedef küçültülecekse, tahrik ve kışkırtmadan özenle kaçınmak gerekir. 
Sözüm size Yazıcıoğlu. 
Yangına körükle gidiyorsunuz. 
PKK ve tepesindeki yönetici klik, Türkiye'yi demokrasi ve Avrupa Birliği yolundan kaydırmak için sokağı ateşe vermenin peşinde. Bu amaçla, anlaşılan o ki, bir kardeş kavgası çıkarlarına uygun gözüküyor. 
Siz de mi aynı görüştesiniz 
Türk milliyetçiliği ile Kürt milliyetçiliği çatışsın mı istiyorsunuz Türklerle Kürtler birbirlerinin gırtlağına sarılsınlar mı istiyorsunuz 1990'larda olmayan 21. yüzyılda mı olacak 
Bu mu muradınız .. 
"Devlet devletliğini yapmazsa, evimizde mi oturacağız " derken, dilinizin altındaki bakla bu mu yoksa 
Bakın, terörle mücadelede verilen şehitler elbette anaların yüreğini dağlıyor. 
Bu acı hepimizin. 
Peki, siyasetçinin görevi nedir Anaların yüreğindeki bu yangına körükle gitmek mi 
Asla değil, olmamalı. 
Sorumluluk sahibi siyasetçi, bu yangından kütük kapmaya çalışan değildir, olamaz da. 
Yalnız sizi eleştirmiyorum. 
Muhalefette o kadar çok var ki yangına körükle giden... 
Dikkatle izliyorum. 
Yalnız sizin gibiler değil, örneğin sosyal demokrat geçinenler arasında da var, sokakta kabarmaya başlayan milliyetçilik dalgasına kapılanlar... 
Yazık 
Allah iflah etsin hepinizi. 



</TEXT>
</DOC>
