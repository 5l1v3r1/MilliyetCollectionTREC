<DOC>
<DOCNO> 376537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sontur49.html </URL>
<DATE> 2005/09/07/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
93 yaşında yankesicilik maduru oldu... 
</HEADLINE>
<TEXT>

     Antalya’nın Serik İlçesi’nde yaşlılık maaşını alan 93 yaşındaki kadının cüzdanını yankesicilik yöntemiyle çalmak istediği öne sürülen bir kişi yakalandı. 
     AA muhabirinin aldığı bilgiye göre, Akçapınar Köyü’nde yaşayan 93 yaşındaki Ayşe Top, yaşlılık maaşını almak üzere kızıyla birlikte Serik’e geldi. Maaşını aldıktan sonra Nüfus Dairesi’ne giden Top, daireden çıkarken üç kişi tarafından kapıda sıkıştırıldı. 
     Hükümet Konağı’nın güvenlik görevlisi, gençlerden birinin Top’un çantasından cüzdanını aldığını fark etti. Güvenlik görevlisi, gençlerden H.S’yi 19 yakalarken, diğer iki kişi kaçmayı başardı. 
     Cüzdanının çalındığını güvenlik görevlisinin kendisine cüzdanı teslim etmesinden sonra anlayan Ayşe Top, görevli memura teşekkür etti. 
     Gözaltına alınan H.S, çıkarıldığı mahkemece tutuklandı. Kaçan diğer iki kişinin yakalanması için çalışmalara başlandığı bildirildi. 
     
</TEXT>
</DOC>
