<DOC>
<DOCNO> 377992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sondun03.html </URL>
<DATE> 2005/09/13/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Gürcistan'da Türk gemisi alıkonuldu 
</HEADLINE>
<TEXT>

     Gürcistan'da, Kumkale adlı Türk yük gemisi alıkonuldu. 
     Gürcistan Sahil Güvenlik Harekat Şubesi Müdürü David Tsinsadze yaptığı açıklamada, söz konusu yük gemisinin Poti limanında yükünü boşalttığı sırada alıkonulduğunu kaydetti. 
     Tsinsadze, Türk yük gemisinin 2002-2003 yıllarında Gürcistan'dan bağımsızlığını ilan eden Abhazya'ya kaçak mal taşımak suçundan arandığını söyledi. 
     Yükü boşaltılan ve Poti limanında bekletilen Türk yük gemisi hakkında Gürcistan karasularını ve gümrük yasalarını ihlal etmek suçundan işlem yapılacağı kaydedildi. 
     Gürcistan'da, bu yılın temmuz ayında da karasularını ihlal ettikleri gerekçesiyle iki Türk yük gemisi alıkonulmuş, bir Türk gemisinin kaptanı dört yıl hapis cezasına çarptırılmıştı. 
     
</TEXT>
</DOC>
