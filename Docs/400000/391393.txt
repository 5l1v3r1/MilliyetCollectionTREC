<DOC>
<DOCNO> 391393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/soneko21.html </URL>
<DATE> 2005/11/01/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Benzin fiyatları pompada 4-6 YKr ucuzladı... 
</HEADLINE>
<TEXT>

     Benzin ve düşük kükürtlü motorinin rafineri çıkış fiyatlarında yapılan indirimin ardından, benzinde pompa fiyatları, bugünden geçerli olmak üzere litrede 4-6 YKr Benzinlerin rafineri çıkış fiyatlarında yapılan indirim, pompa fiyatlarına yaklaşık yüzde 1.5- 2.3 oranında yansıdı. 
     Düşük kükürtlü motorinde ise indirim, pompa fiyatlarına yaklaşık yüzde 1.3-2.2 oranında etki etti. 
     Ankara ve İzmir'de indirim sonrası 95 oktan kurşunsuz benzinin pompa satış fiyatı POAŞ ve BP'de 2.62 YTL'den 2.57 YTL'ye, OPET'de 2.63 YTL'den 2.57 YTL'ye, Shell'de 2.61 YTL'den 2.57 YTL'ye indi. 
     İstanbul'da kurşunsuz benzinin fiyatı POAŞ ve BP'de 2.63 YTL'den 2.58 YTL'ye, Opet'de 2.61 YTL'den 2.58 YTL'ye ve Shell'de 2.62 YTL'den 2.58 YTL'ye geriledi. 
     
     DÜŞÜK KÜKÜRTLÜ MOTORİNDE DURUM 
     İndirim sonrası eurodizel olarak bilinen düşük kükürtlü motorinin litre fiyatında ise yaklaşık 3-5 YKr 30-50 bin TL düşüş oldu. 
     Düşük kükürtlü motorinin pompa satış fiyatları Ankara'da BP'de 2.27 YTL'den 2.23 YTL'ye, OPET'de 2.27 YTL'den 2.22 YTL'ye, POAŞ'da 2.26 YTL'den 2.22 YTL'ye, Shell'de 2.27 YTL'den 2.24 YTL'ye düştü. 
     Bu üründe pompa satış fiyatları İstanbul'da BP'de 2.25 YTL'den 2.22 YTL'ye, OPET'de 2.26 YTL'den 2.21 YTL'ye, POAŞ'da 2.25 YTL'den 2.21 YTL'ye, Shell'de 2.26 YTL'den 2.23 YTL'ye indi. 
     Düşük kükürtlü motorinin satış fiyatı İzmir'de BP'de 2.25 YTL'den 2.21 YTL'ye, OPET'de 2.25 YTL'den 2.20 YTL'ye, POAŞ'da 2.24 YTL'den 2.20 YTL'ye, Shell'de 2.25 YTL'den 2.22 YTL'ye geriledi. 
     Akaryakıt pompa fiyatları, serbesti kapsamında dağıtım şirketleri tarafından belirleniyor. 
     Fiyatlar dağıtım şirketlerinin yanı sıra aynı grubun akaryakıt bayileri arasında bile farklılık gösterebiliyor. 
     
</TEXT>
</DOC>
