<DOC>
<DOCNO> 398913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sondun35.html </URL>
<DATE> 2005/11/29/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Kazakistan, 50 Kırgız vatandaşını sınır dışı etti... 
</HEADLINE>
<TEXT>

     Kazakistan'ın eski başkenti Almatı'da ticaretle uğraşan 50 Kırgız vatandaşı sınır dışı edildi. 
     Devlet Göçmen Komitesi Başkanı Aygül Rıskulova, Almatı pazarlarında ticaretle uğraşan 50 Kırgız vatandaşının hiçbir gerekçe gösterilmeden sınır dışı edildiğini açıkladı. 
     Bu kişilerin 28 Kasım gecesi polis nezaretinde sınıra getirildiğini ve pasaportlarına ''sınır dışı'' damgası vurulduğunu belirten Rıskulova, bu kişilerin beş yıl süreyle Kırgızistan'a girişlerinin engellendiğini söyledi. Rıskulova, sınır dışı edilenlerin üç aylık oturma iznine sahip olduğunu da ifade etti. 
     Konuya Başbakan Feliks Kulov'un el koyduğunu belirten Rıskulova, Kulov'un, Kazak meslektaşına bir telgraf göndererek açıklama istediğini kaydetti. 
     
</TEXT>
</DOC>
