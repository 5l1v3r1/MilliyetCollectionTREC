<DOC>
<DOCNO> 369225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sondun34.html </URL>
<DATE> 2005/08/12/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
İngiltere'de havayolu işçilerinin üçte ikisi işbaşı yaptı 
</HEADLINE>
<TEXT>

     İngiliz Havayoları British Airways-BA , başkent Londra'daki Heathrow Havalimanı'nda işçilerin üçte ikisinin greve son vererek işbaşı yaptıklarını açıkladı. 
     BA'den yapılan açıklamada, hükümetin atadığı hakemin, anlaşmazlığı ortadan kaldırmak için görüşmelere başlanacağı yönündeki açıklamasından sonra, 1000 işçinin büyük bölümünün grevi bıraktığı belirtildi. 
     Açıklamada, 300 kadar işçinin hala grevde olduğu kaydedildi. 
     Havayolu şirketlerine yiyecek-içecek hizmeti sağlayan Gate Gourmet firmasındaki beklenmedik grevin bagaj görevlileri ve diğer yer hizmetleri memurlarına yayılması üzerine, Brisith Airways, Heathrow Havalimanı'ndaki tüm uçuşlarını iptal etmiş, 70 binden fazla yolcu mahsur kalmıştı. 
     Gate Gourmet'deki tartışma, şirketin sezonluk işçi çalıştırma kararı üzerine greve başlayan 300 işçisini kovması üzerine başlamıştı. 
     
</TEXT>
</DOC>
