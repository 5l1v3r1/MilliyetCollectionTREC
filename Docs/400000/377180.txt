<DOC>
<DOCNO> 377180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sonyas06.html </URL>
<DATE> 2005/09/09/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
İki dalgıç, deniz altında 10 gün geçirecek 
</HEADLINE>
<TEXT>

     İtalyan iki dalgıç İtalya’nın Ponza adası yakınında deniz altında 10 gün geçirecek. 
     Stefano Barbaresi 37 ve Stefania Mensa 29 adlı dalgıçlar, Roma ve Napoli arasındaki Ponza adası açığında deniz yüzeyinin 8 metre altında geçirecekleri 10 günün ilk gününü bugün tamamladılar. 
     Su altında 240 saat geçirerek dünya rekoru kırmaya çalışan dalgıçlar, deniz tabanına sabitlenmiş mobilya üzerinde zaman geçirecek. Ancak iki dalgıç her 5 ya da 6 saatte su altında özel olarak hazırlanmış bölüme geçecek, burada üstlerini değişecek, banyo ve tuvalet ihtiyaçlarını giderecek, ayrıca Roma Sapienza Üniversitesi ve İtalyan hastanelerinden bazı görevlilerin dahil olduğu araştırmacılar tarafından muayene edilecek. 
     Bu projeyle, bilim adamları uzun süre su altında yaşamanın insan vücuduna ne gibi etkileri olacağını araştıracak. 
     Corriere della Sera gazetesinin haberine göre, projenin organizatörü Pierfranco Bozzi, "Bu insanların deniz altında sınırlarını anlamak için mükemmel bir fırsat" dedi. 
     Bilim adamları dalgıçların nabız ve tansiyonlarını da ölçecek. 
     Dalgıçlar için hazırlanan özel odada yataklar, jimnastik aletleri, masa, sandalyeler ve televizyon bulunuyor. 
     
</TEXT>
</DOC>
