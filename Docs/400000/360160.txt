<DOC>
<DOCNO> 360160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sontur20.html </URL>
<DATE> 2005/07/11/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Adanalı Canan’ın pembe kimlik’ serüveni 
</HEADLINE>
<TEXT>

     Bünyamin YIL ADANA, DHA 

ADANA’da yerel bir gazetenin reklam servisinde çalışan 21 yaşındaki Canan Cansız, 6 ay önce kaybettiği pembe nüfus cüzdanının yenisini çıkartabilmek için kadın olduğunu kanıtlamaya çalışıyor. 
     Seyhan Nüfus Müdürlüğü kayıtlarında cinsiyetinin yanlışlıkla erkek’ yazılması nedeniyle asker kaçağı durumuna düşen Canan Cansız, Nüfus Müdürlüğü’ndeki memurlar kütükte erkek yazdığı için 21 yıldır taşıdığım pembe cüzdandan vermediler. İstersen mavi verelim’ diye de dalga geçtiler'' dedi. Kadın olduğunu ispatlamak için dava açtığını anlatan Canan Cansız, Nüfus Müdürlüğü’nde yaşadığı tatsız olaydan kısa bir süre sonra da polis ekibinin Şehit Duran Mahallesi’ndeki evlerine gelip, askere götürmeye kalktığını belirterek şöyle dedi 
     Polis ekipleri evimize gelip, kapıyı açan babama Canan Cansız kim ’ diye sormuşlar. Babam da beni çağırdı. Yanlarına gittiğimde polisin biri bana bakıp Sen erkeksen ben de Ricky Martin’im’ dedi. Önce ne demek istediklerini anlamadım. Sonradan asker kaçağı olarak arandığımı söylediler. Nüfus Müdürlüğü’nde yaşadığım olayları anlatınca, gülüp, hak verdiler. Şimdi adliye koridorlarında koşturup, kadın olduğumu kanıtlamak için uğraş veriyorum. Daha önce nasıl pembe cüzdan verdiklerini anlayamadım.'' Cansız, hatanın sadece nüfus kayıtlarında olduğunu, kaybettiği nüfus cüzdanında cinsiyetin doğru yazıldığını belirtti. 

     
</TEXT>
</DOC>
