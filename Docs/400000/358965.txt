<DOC>
<DOCNO> 358965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/soneko04.html </URL>
<DATE> 2005/07/07/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İş Kur'dan iş bekleyenlerin sayısı 890 bini aştı 
</HEADLINE>
<TEXT>

     İş bulmak amacıyla Türkiye İş Kurumu’na İŞ-KUR 
     umut bağlayanların sayısı Nisan 2005 sonu itibarıyla son bir yıllık dönemde yüzde 36.3 oranında artarak 890 bini aştı. Daha iyi koşullarda iş bulmak isteyenlerle birlikte İŞ- KUR’dan işe yerleştirmeyi bekleyenlerin sayısı 970 bin 775 oldu. İŞ-KUR, nisan ayı istatistiklerini açıkladı. Buna göre, agari ücret seviyesinde de olsa ücret aldığı bir işi olmadığı için İŞ-KUR’a başvurarak iş bulmak için bekleyen işsizlerin sayısı Nisan 2005 itibariyle bir önceki yılın nisan ayına göre 36.3 oranında artarak 890 bin 658’e çıktı. Kayıtlı işsiz sayısı geçen yıl nisanda 6 bin 275 kişi olarak belirlenmişti. Herhangi bir işi olmadığı için başvuruda bulunanlara daha iyi koşullarda iş arayanlar, emeklilerden iş arayanlar ve belli bir iş yerinde çalışmak isteyenler de eklendiğinde İŞ-KUR’dan iş bulmasını bekleyenlerin kayıtlı işgücü sayısı 970 bin 775’e ulaştı. İş arayanlardan aktif kayıtlarda yer alanların tümünü ifade eden kayıtlı işgücü geçen yılın nisan ayında 693 bin 656 kişi olarak belirlenmişti. 
     
     İŞ İSTEYENLERİN UMUDU TÜKENDİ 
     Nisan ayı itibariyle yılın ilk beş ayında bir iş bulmak amacıyla ilk kez İŞ-KUR’a başvuranların sayısı da bir önceki yılın aynı dönemine göre yüzde 5.6 oranında geriledi. İŞ- KUR’a 135 bin 426 erkek, 41 bin 942’si de kadın olmak üzere 177 bin 368 kişi iş bulmak amacıyla başvurdu. 
     Söz konusu dönemde başvuranların 26 bin 667’sini özel durumuna uygun iş arayanlar oluşturdu. Bu dönemde başvuranların 14 bin 654’ünü daha iyi şartlarda iş arayanlar, 8 bin 381’ini özürlüler, 3 bin 490’ını eski hükümlüler, 128’ini emekliler, 14’ünü de terörden etkilenenler oluşturdu. Herhangi bir işi ve geliri olmadığı için İŞ-KUR’a başvuranların sayısı ise 150 bin 701 olarak gerçekleşti. 
     
     İŞSİZE İŞ YOK 
     İŞ-KUR’un kamu ve özel sektörden aldığı açık iş sayısında ise yüzde 3.5’lik bir düşüş yaşandı. Anılan dönemde kamu 11 bin 971, özel sektör 23 bin 693 olmak üzere toplam 35 bin 664 kişilik açık iş bildiriminde bulundu. 
     Geçen yılın aynı dönemindeki açık iş sayısı ise 36 bin 956 olarak gerçekleşmişti. 
     İş arayanlardan 93 bin 185’i işverene gönderilirken, bunlardan 12 bin 12’si kamu, 13 bin 299’u da özel sektörde olmak üzere toplam 25 bin 311 kişi işe yerleştirildi. 
     Bunların 7 bin 2’sini özürlüler, 2 bin 239’unu eski hükümlüler, 28’ini de terörden etkilenen kişiler oluşturdu. 
     
</TEXT>
</DOC>
