<DOC>
<DOCNO> 378198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sonyas08.html </URL>
<DATE> 2005/09/13/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Başkent Moda Günleri yarın başlıyor... 
</HEADLINE>
<TEXT>

     Ankara Giyim Sanayicileri Derneği'nin AGSD bu yıl, ''Donma Noktası'' sloganıyla düzenlediği Başkent Moda Günleri yarın başlıyor. 
     AGSD Yönetim Kurulu Başkanı Canip Karakuş'un yaptığı yazılı açıklamaya göre, bu yıl 10'uncusu düzenlenen ve iki gün sürecek Başkent Moda Günleri, Bilkent Otel'de yapılacak. 
     Etkinlikte, Ankaralı giyim sanayicilerinin sonbahar-kış kreasyonları izlenime sunulacak. 
     Defilede CMC Perlina, Semanta, Foryou, Desen, Kipteks, Moda İlgi, Ayda, Karton, Seçil, Helklar, On, Serpil, Nice, Miss Magic, Matex, Kabban ve Çözgü firmaları sonbahar-kış modasını tanıtacak. 
     Davetliler, aralarında Çağla Şıkel, Şebnem Schaefer, Ece Gürsel, Deniz Pulaş, Selin Toktay, Ece Sükan, Hanna Baum, Şenay Akay, Tülin Şahin, Nefise Karatay ve Esra Eron'un da bulunduğu çok sayıda mankenin sergileyecekleri yeni kreasyonları izleme fırsatı bulacak. 
     
</TEXT>
</DOC>
