<DOC>
<DOCNO> 390383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sondun16.html </URL>
<DATE> 2005/10/28/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Mofaz Bu kuşak Filistinlilerle daimi barış şansı az... 
</HEADLINE>
<TEXT>

     İsrail Savunma Bakanı Şaul Mofaz, bu kuşak Filistinlilerle daimi barış anlaşması yapılması şansının çok az olduğunu söyledi. 
     Mofaz, Yediot Ahronot gazetesine verdiği demeçte, ''Şu an görevde olan Filistin yönetimiyle bir barış anlaşmasına varabileceğimizden emin değilim. Bunun için bir sonraki kuşağı beklemek zorunda kalacağız'' dedi. 
     Şaul Mofaz, şu an için beklenebilecek en iyi şeyin, nihai barış anlaşmasından ziyade taraflar arasında başka geçici anlaşmalar yapılması olduğunu söyledi. 
     Filistin lideri Mahmut Abbas'ı eleştiren Mofaz, ''Abbas'ın halkının desteğinden yoksun tek kişilik şov yaptığını'' iddia etti. 
     
</TEXT>
</DOC>
