<DOC>
<DOCNO> 395248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sontur38.html </URL>
<DATE> 2005/11/15/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Emniyet, İsviçre Milli Takımı'nı korumak için tedbirleri artırdı 
</HEADLINE>
<TEXT>

     İstanbul Emniyet Müdürü Celalettin Cerrah, Türkiye-İsviçre karşılaşması nedeniyle maç günü misafir takımın stada gidiş güzergahı üzerinde ve stat çevresinde yaklaşık 2 bin polisin, stat içerisinde de 1600 polisin görev yapacağını bildirdi. 
     Cerrah, Vatan Caddesi’ndeki İstanbul Emniyet Müdürlüğü yerleşkesinde, basın mensuplarının Türkiye ile İsviçre arasında yapılacak maçla ilgili sorularını yanıtladı. 
     Türkiye’nin her yabancı ülke takımıyla oynadığı maçlarda alınan güvenlik önlemlerinin benzerinin alınacağını belirten Cerrah, "Bizim milli takım açısından kritik bir maç. Bu maçı alırsak Almanya’daki Dünya Kupası’na gidebileceğiz. Dün bazı vatandaşlarımızın tepkileri görüldü. Bu nedenle maçtaki tedbirleri biraz daha artırdık" dedi. 
     Maç günü misafir takımın stada gidiş güzergahı üzerinde ve stat çevresinde yaklaşık 2 bin polisin, stat içerisinde de 1600 polisin görev yapacağını belirten Cerrah, "Hiçbir şekilde İsviçre Milli Takımı kafilesindekileri narkotik köpekleriyle aratmadık. Burada yanlış bir aktarım var. Böyle aramayı gerektirecek bir konu, bir ihbar da yok. Maçla ilgili her türlü tedbiri alıyoruz, maç günü de alacağız" diye konuştu. 
     
</TEXT>
</DOC>
