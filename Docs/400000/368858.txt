<DOC>
<DOCNO> 368858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/yazar/pulur.html </URL>
<DATE> 2005/08/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bu kamburu kim çıkardı 
</HEADLINE>
<TEXT>


BİR zamanlar tartışma konusuydu "Türkiye geri kalmış bir ülke midir, yoksa geri bırakılmış bir ülke midir " 
Benzer bir tartışmaya bugünlerde de ihtiyaç var. 
Devlet kuruluşları özelleştirilirken, "Bunlar ekonominin kamburlarıdır..." deniyor. 

PEKİ, bu kamburlar nasıl bu hale gelmiştir 
Orasını hiç karıştırmazlar... 
Madem kambur, atalım gitsin, satalım gitsin 
Bu kamburu ekonominin sırtına kim yükledi, kimler yükledi 
Bir de bunu sorsanıza 

GÜNDEMDE "Erdemir"in satışı var. 
Önce hemen altını çizelim, "Erdemir"in 2004 yılı net k rı 473 milyon dolar, bu yıl da en az yine bu kadar k r edeceği tahmin ediliyor. 
Bu k r, "Erdemir"in geçmiş yıllarda iyi yönetildiğini ortaya koyar mı 
Koymaz 
"Erdemir"e geçmişte, bir gecede 1500 işçi alınmış, yarısı ilkokul mezunu işçi Erdemir'e doldurulmuş, şirketin kaynakları birilerine peşkeş çekilmiş, bunlardan bir sürü insan yararlanmış, bal tutan parmak yalar misali... 
Peki, kimlermiş bunlar 
Hele yokluk dönemlerinde, Türkiye'nin 70 sente muhtaç olduğu günlerde balı tutup parmak yalayanların listesi bir açıklansa... 
1'e alıp 10'a satanların listesi... 
Görelim kimler var 
İster iktidar partisinden olsun, ister muhalefet partisinden... 

KİM söylüyor bunları 
"Erdemir"in Yönetim Kurulu Başkanı Recai Berber söylüyor... 
Kendisi iktidarla beraber özelleştirmeden yana, ama "Şirketin kaynakları birilerine peşkeş çekildi, yoksa bu şirket hiçbir şekilde zarar etmez " derken baklayı ağzından tam çıkarmasa bile yine önemli ipuçları veriyor. x 

KİM bu peşkeş çekilenler 
İktidar ve muhalefet partilerinin Ereğli teşkilat başkanlarının "sac tüccarı" oldukları doğru mu 
Şu cevaptan ne anladığınıza bağlı 
"Ben tanımıyorum, kim ne görev yapıyordur bilmiyorum. Ama biz Ereğli'de Ereğli Sanayi ve Ticaret odalarının bütün üyeleriyle toplantı yaptık. En çok isyan çıkaran, uygulamalarımızı eleştirenler onlar oldu. İktidar yanlısı olsun ya da olmasın bugün zaten herkes iktidar yanlısıdır... 
Türkiye şartlarını bilmeyen insanlar değiliz. Burada ticaretle uğraşıp da iktidar yanlısı olmayan adam yoktur. Onlar geçmiş dönemde de başka iktidarların yanında olmuştur, biz onları biliriz, kamuoyu da bilir." 

ŞİMDİ anlaşıldı mı, Vehbi'nin kerrakesi... 
KİT'ler ekonominin kamburudur. 
Peki bu kamburun müsebbibi kimler 
Siyasetçiler 
Çak siyasetçinin elini, gör KİT'lerin halini... 
İşte "Erdemir"in son hali ortada... 

LAKİN siyasetçi için "Erdemir"in k rı değil, satışı önemli... 
Sattım diyecek, onları tarihe gömdüm diyecek, hesap bu... 
Ama bir halk deyimi vardır, onu da unutmayalım 
"Keser döner, sap döner 
Gün gelir hesap döner." 
Bekleyeceğiz, göreceğiz. 

x Ahmet Erhan Çelik, Milliyet. 



</TEXT>
</DOC>
