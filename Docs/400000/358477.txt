<DOC>
<DOCNO> 358477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sonyas17.html </URL>
<DATE> 2005/07/05/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Kim korkar Paris Hilton'dan 
</HEADLINE>
<TEXT>

     Magazin basınının gözde milyarderi Paris Hilton, sonunda Türkiye sinemalarında da boy gösterecek. Bu cuma gösterime girecek olan gençlik korku filmi 'Mumya Evi'nin kadrosunda, Elisha Cuthbert ve Chad Michael Murray'la birlikte Paris'in de adı geçiyor. 
     
     Bu ikinci oluyor 

     Beyazperdeye adımını 1991 yılında 'Wishman' filmindeki küçük rolüyle atan Hilton bu kez, 'Mumya Evi'nde altı arkadaşıyla senenin en büyük kolej maçına gitmek için yola koyulan Paige'i canlandırıyor. 
     
     Maçtan sonra olanlar 

     Film, altı gencin kolej maçından bir gün önce başına gelenleri anlatıyor. Gençler hiç bilmedikleri bir kasabada canlı olduklarını düşündükleri heykellerin olduğu 'mumya evi'ni keşfedecektir. 
     19 yapımı Andre De Toth'un aynı adlı filminin yeniden çevirimi olan 'Mumya Evi'nin yönetmenliğini Jaume Collet-Serra yapıyor. İspanyol yönetmenin ilk uzun metraj denemesi olan 'Mumya Evi'nin senaryosu ise Charles Belden ile Chad Hayes'e ait. 
     

     
</TEXT>
</DOC>
