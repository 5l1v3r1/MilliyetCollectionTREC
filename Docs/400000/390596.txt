<DOC>
<DOCNO> 390596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/magazin/axmag01.html </URL>
<DATE> 2005/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, çiçekle Manço'nun gönlünü aldı 
</HEADLINE>
<TEXT>


Barış Manço'nun bilinmeyen yönleri, menajerinin anlatımlarıyla kitap oldu kitapta Tayyip Erdoğan'la da bir anı var 

BAYRAM KAYGUSUZ 

Menajeri Tamer Şahin, Barış Manço'nun bilinmeyen yönlerini 'H l Yazıp Çizecek Birkaç Satırım Kaldı' ismiyle kitaplaştırdı. İşte kitaptan ilginç ayrıntılar 

'Cimri diyenler görsün' 
"Barış Abi hiç para taşımazdı. Ödemeleri yanındakiler yapardı. Köprüden geçerken oradaki görevliye 'yaz tahtaya' der, sonra öderdi." "Konser için gittiğimiz Mersin'de Barış Abi, 5 yıldızlı otelin mağazasından bir mayo aldı ama verdiği para içine oturdu. Havuza girdi çıktı, baktım mayonun etiketi h l duruyor. Söyleyince, 'Oğlum, o kadar para verdik bırak da biraz hava atalım. Bir mayoyu kaça aldık, bırak da cimri diyenler görsün' dedi." 

Erdoğan geldi, sahneden indi 
"Recep Tayyip Erdoğan'ın İstanbul Büyükşehir Belediye Başkanı olduğu dönemde Beyoğlu Belediyesi'nin sünnet şöleni vardı. Konsere çıkmadan Barış Abi, 'Sahnedeyken Tayyip Bey eskortuyla gelir, sirenler çalar, insanların ilgisi dağılır. Ne olur uyaralım' dedi. Konserde bunlar aynen yaşanınca Barış Abi sahneden indi. Tayyip Bey elinde çiçeklerle Barış Abi'ye gidip uyarının kendisine iletilmediğini anlatmış. Olaydan sonra Barış Abi'nin evine 1 hafta çiçek geldi." 



</TEXT>
</DOC>
