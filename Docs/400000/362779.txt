<DOC>
<DOCNO> 362779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sonspo05.html </URL>
<DATE> 2005/07/20/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Alex içindeki çocuğu keşfetti 
</HEADLINE>
<TEXT>

     
     Her aktiviteye katılıyor 

     Alex’teki şaşırtıcı değişim. Samandıra’daki çalışmalara katıldığından bu yana gerek idmanlarda, gerek tesislerde arkadaşlarına yaptığı şakaları, esprileri görenler, Brezilyalı oyuncunun geçen seneki durgun ve ciddi halini hatırlayınca şaşırmadan edemiyor. Sarı-Lacivertli oyuncular gülmeye başladığında başlarını o noktaya çevirenler, baş rolde Alex’i görüyor. Her aktiviteye katılan yıldız oyuncu, hep başrolde oynuyor. 
     
     Bu zincirin parçasıyım’ 

     Dün sabahki idmanın da neşesi olan yıldız oyuncu, Önder’e yaptığı şaka ve kuş taklidiyle arkadaşlarını gülmekten kırdı geçirdi. Sambacı, bu değişimi, Takımda çok iyi bir hava var. Bu havayı daha iyiye taşımak için herkes elinden geleni yapıyor. Ben de bu zincirin bir parçasıyım ve bu ortamın daha üst seviyeye çıkması için katkıda bulunmak istiyorum. Şu andaki havamız mükemmel. Bu bize futbol olarak yansıyacak'' sözleriyle açıkladı. 

     
</TEXT>
</DOC>
