<DOC>
<DOCNO> 365556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/ekonomi/eko09.html </URL>
<DATE> 2005/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Boyner'e 25 milyon dolarlık murabaha 
</HEADLINE>
<TEXT>



Tekstil, hazırgiyim ve moda perakendeciliği sektörlerinde faaliyet gösteren Boyner Holding'in, uluslararası piyasalardan 25 milyon dolar tutarında iki yıl vadeli murabaha kredisi aldığı bildirildi. Konuya ilişkin yapılan açıklamada, ABN Amro tarafından düzenlenen işlemin yatırımcıların yoğun ilgisi sonucu 25 milyon dolara kapatıldığını, Boyner Grubu'nun genel finansal giderlerini düşürdüğü ve uluslararası bankaların kredi talebine ilgi göstermesine neden olduğu belirtildi. ABN Amro'nun düzenleyici, katılımcı ve teminat yeddiemini olarak rol aldığı işlemlerde, Bank Muscat Int., Emirates Islamic Bank, Habib Bank, The Arab Inv. Comp., Al Baraka Islamic Bank'ın katılımcı bankalar olarak yer aldığı kaydedildi. Moda ve tekstil sektöründe faaliyet gösteren Boyner'in çatısı altında, Altınyıldız, Boyner Büyük Mağazacılık, Beymen, Benetton, Sisley, Divarese, Limon Company, Boyner Bireysel Ürünler Satış ve Pazarlama ve Boyner Yayınları yer alıyor. 


</TEXT>
</DOC>
