<DOC>
<DOCNO> 385469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/soneko15.html </URL>
<DATE> 2005/10/10/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Sanayi üretimi Ağustos'ta yüzde 8.3 arttı... 
</HEADLINE>
<TEXT>

     Sanayi üretimi, bu yılın Ağustos ayında yüzde 8.2 arttı. Üretim, geçen yılın Ağustos ayında yüzde 12.2 oranında artış göstermişti. 
     Sanayi üretimi yılın 8 ayında ise geçen yılın aynı dönemine göre yüzde 4.3 arttı. 
     Devlet İstatistik Enstitüsü DİE , 2005 Ağustos ayı sanayi üretim endeksi sonuçlarını açıkladı. Ağustos'ta madencilik sektöründe yüzde 3.6, elektrik, gaz ve su sektöründe yüzde 9.8, imalat sanayiinde yüzde 8.2 artış yaşandı. 
     Geçen yılın aynı ayında toplam sanayi üretimindeki artış yüzde 12.2 olurken, üretim madencilik sektöründe yüzde 5.2, imalat sanayi sektöründe yüzde 13.2, elektrik, gaz ve su sektöründe ise yüzde 5.8 oranında artmıştı. 
     
     ALT SEKTÖRLERDE DURUM 

     Bu yıl Ağustos ayında, imalat sanayi alt sektörleri itibarıyla üretim, en fazla yüzde 98.1 ile metal eşya sanayi makina ve teçhizat hariç imalatında oldu. 
     Söz konusu ay, mobilya imalatı yüzde 58.6, tütün ürünleri imalatı yüzde 38.7, tıbbi hassas ve optik aletler, saat imalatı yüzde 38, gıda ürünleri ve içecek imalatı yüzde 16.2, basım ve yayım imalatı yüzde 3.5, kağıt ve kağıt ürünleri imalatı yüzde 25.7, kok kömürü, rafine edilmiş petrol ürünleri imalatı yüzde 3.2, plastik-kauçuk ürünleri imalatı yüzde 17.6, metalik olmayan diğer mineral ürünlerin imalatı yüzde 10.8, ana metal sanayi yüzde 0.8, büro, muhasebe ve bilgi işlem makineler imalatı yüzde 24.7, elektrikli makine ve cihazların imalatı yüzde 29.1, motorlu kara taşıtı, römork ve yarı römork imalatı yüzde 20.2 oranında artış gösterdi. 
     Ağustos ayında, tekstil ürünleri imalatı yüzde 18.6, giyim eşyası imalatı yüzde 22.3, derinin işlenmesi, bavul el çantası vb. yüzde 13.7, diğer ulaşım araçlarının imalatı yüzde 19 oranında azaldı. 
     
     OCAK-AĞUSTOS DÖNEMİ 

     Sanayi üretimi bu yılın 8 aylık döneminde ise geçen yılın Ocak-Ağustos dönemine göre toplamda yüzde 4.3, madencilik sektöründe yüzde 14.7, imalat sanayi sektöründe yüzde 3.6, elektrik, gaz ve su sektöründe de yüzde 7.2 oranında arttı. 
     Geçen yılın 8 ayında toplam sanayi üretimi yüzde 12.6, imalat sanayi sektörü yüzde 13.7, elektrik, gaz ve su sektörü yüzde 7.1, madencilik sektöründe yüzde 2.5 oranında yükselmişti. 
     
</TEXT>
</DOC>
