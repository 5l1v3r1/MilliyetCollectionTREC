<DOC>
<DOCNO> 394570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sonspo06.html </URL>
<DATE> 2005/11/13/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Anelka, Fransa'yı salladı... 
</HEADLINE>
<TEXT>

     3.5 yıl sonra Stade de France’a çıkan Anelka Almanya karşısında yedek soyundu ama ismi anons edildiğinde tribünler yıkıldı. Maç 0-0 bitti. 
     
     Taraftarıyla kucaklaştı 

     Fransa ile Dünya Kupası’na ev sahipliği yapacak olan Almanya’nın Stade de France’daki randevusundan gol sesi çıkmazken, 3.5 sene sonra ülkesinde tekrar bir milli maça çıkan Nicolas Anelka, gurur dolu saatler yaşadı. Kadrolar anons edilirken, sesi soluğu fazla çıkmayan Fransız seyircisi, spikerin Nicolas'' demesiyle birlikte, gök gürütültüsü gibi bir sesle Anelka'' karşılığını verdi. Fenerbahçeli yıldıza gösterilen bu ilgiyi, ilk 11’deki oyunculardan sadece Henry görebilmişti. Anelka, bu ilgiden memnun bir şekilde kulübeye döndü ve maç başladı. 
     
     Pozisyonları kullanamadı 

     İlk yarısı bir hayli düşük tempoda geçen maçta, ilk pozisyonu 3. dakikada Henry ile Fransa yakalarken, 14’te Podolsky, 19’da Henry fırsatları kullanamadı. 46’da oyuna giren Anelka, ilk yarıdaki kötü oyunla mayışan tribünleri de canlandırdı. Top, onun ayağına her geldiğinde tribünler ayağa kalkıyor, müthiş bir tezahürat başlıyordu. 60. dakikadaki şutu kalecide kalan Anelka, 85 ve 90. dakikalarda gole çok yaklaştı ancak pozisyonları sonlandıramadı. Anelka geceyi golsüz tamamlamış ama 3.5 yıl sonra taraftarıyla bütünleşmişti. 
     

STAT Stade de France. HAKEM Steve Bennet. FRANSA Coupet , Gallas , Reveillere , Sagnol , Boumsong , Thuram , Dhorasoo Dk.75 Diarra , Malouda Dk. 69 Rothen , Makelele , Henry Dk.46 Anelka , Trezeguet Dk.69 Cisse . ALMANYA Lehmann , Freidrich , Huth , Mertsacker , Frings , Schneider Dk.76 Borowski , Deisler Dk.46 Schweinsteiger , Ballack , Klose , Podolski Dk.83 Kuranyi . SARI KART Henry, Makelele Fransa , Deisler, Frings, Freidrich Almanya .      

     
</TEXT>
</DOC>
