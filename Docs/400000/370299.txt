<DOC>
<DOCNO> 370299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonspo11.html </URL>
<DATE> 2005/08/16/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Şike iddialarında adı geçen Güvenç Kurtar isyanlarda... 
</HEADLINE>
<TEXT>

     Şike Tahkik Kurulu’nun raporunda adı, İddaa olayında olabilir'' ifadeleriyle geçen teknik direktör Güvenç Kurtar, Olayı açığa çıkaranların başında gelirken, şimdi suçlanan oldum. Türk futbolunda dürüstlere de ihtiyaç var ve ben doğru bildiğim yolda ilerleyeceğim'' dedi. 
     Geçtiğimiz sezon oynanan Sebatspor-Kayserispor maçına ilişkin Şike Tahkik Kurulu tarafından hazırlanan raporun kamuoyuna yansıması büyük ses getirdi. Gökdeniz Karadeniz, Metin Aktaş, Ogün, Alişen, Hamza, Orhan ve Serdal gibi futbolcuların isimlerinin geçtiği raporda, bir de teknik direktörden söz ediliyordu... O dönemde Akçaabat Sebatspor’un hocalığını yapan Güvenç Kurtar için yazılan, müşterek bahiş olayında yer alıyor olabilir'' ifadeleri, tecrübeli teknik adamı kelimenin tam anlamıyla şaşkına çevirdi. Rapordaki ithamları duyduğunda şok olduğunu vurgulayan ve kendisine büyük bir haksızlık yapıldığını savunan Kurtar, ses getirecek açıklamalar yaptı. İşte Kurtar’ın isyan dolu sözleri Öncelikle şunu belirtmek istiyorum ki raporda yazılanları ve benim hakkımda konuşulanları duyduğumda gözlerime-kulaklarıma inanamadım. Çünkü ben başından itibaren bu olayın ortaya çıkmasını sağlamak adına elimden geleni yapmış ve telefon görüşmelerinin dahi kayda alınmasını sağlamış biriyim. Şimdi ise adım bu söylentilerin içinde suçlu gibi görünüyor. Eğer suçluysam, suçum bu olayların ortaya çıkmasını sağlamak için gayret göstermemdir. Bazıları tarafından sevilmediğimi ya da birilerinin bana karşı tavır aldığını düşünüyorum. Şike Tahkik Kurulu’nun ifade almak için çağırdığı görüşmelerde de kullandığım ifadeler ortadadır. Alan, veren, işi organize eden belliyken beni niye çağırdınız, diye sordum. Bunun göstermelik bir olay olduğunu söyledim. Sanırım onlar da buna kızdılar. Ancak ben başından itibaren doğru bildiklerimi haykırıyorum. Benim takımımda olup da adı geçen oyuncular o gün çıkıp aslanlar gibi oynadılar, ellerinden geleni yaptılar...'' 
     
     Olayın üzerini kapattılar’ 
     Ben hakkımı sonuna kadar arayacağım ve gerekirse Başbakan Recep Tayyip Erdoğan’a dahi ulaşacağım. Bu tip eylemlerle konunun üzerini resmen kapattılar. Bir sonuç çıkacağına da inanmıyorum. Türk futbolunun dürüst insanlara da ihtiyacı var. Şimdi bizleri, yani olayların su yüzüne çıkmasını sağlayan insanları suçlu gibi göstererek, adeta bir daha konuşmayın, bu işlere karışmayın, mesajı verdiler. Fakat bundan sonra da doğru bildiğimi yapacağım. Türk futbolundaki kulüpler de dürüst, tutarlı ve düzgün insanlara pirim tanımalıdır. Güvenç Kurtar olarak futbol dışındaki hiçbir olaya karışmadım, karışmayacağım da. Ancak haksız ithamlara da isyan ediyorum. Sıkıntımı, üzüntümü nasıl anlatabilirim bilmiyorum.'' 
     
     Ogün Hakkımdaki söylemler varsayım 
     Kurul raporunda olayla ilgili adı geçenlerden biri olan tecrübeli futbolcu Ogün Temizkanoğlu, hakkındaki suçlamaları reddetti. Sonucu beklediğini ve herhangi bir endişesinin olmadığını belirten Temizkanoğlu, Adım var ama varsayımlar üzerine kurulu bir durum söz konusu. Şu an gerekli araştırmalar yapılacakmış. Bekleyip göreceğiz. Benim hiçbir korkum yok. Neleri inceleyeceklerse incelesinler. 15 yıllık futbol hayatımı böyle ucuz şeylerle lekeletmem'' ifadesini kullandı. Diğer takım arkadaşları hakkında ise yorum yapmaktan kaçınan deneyimli oyuncu, Kimin ne yaptığını bilmiyorum. Bu konuyla fazla ilgilenmiyorum ve bekliyorum'' dedi. 
     
     Karşıyaka’yı sıkıntı bastı 
     İkinci Lig A Kategorisi ekiplerinden Karşıyaka, Şike Tahkik Kurulu’nun raporu neticesinde çıkacak sonucu merakla bekliyor. Olayda ismi geçen Hamza ve Orhan Kaynak’ın federasyonun kararına göre 3 ila 2 yıla kadar ceza alma durumunun ihtimaller arasında bulunması Yeşil-Kırmızılı teknik heyeti ve yöneticileri endişelendiriyor. Ege temsilcisinin hocası Nurullah Sağlam, şu an için bir açıklama yapmanın doğru olmayacağını belirtirken, yönetim kanadı da sessizliğini muhafaza ediyor. 
     
</TEXT>
</DOC>
