<DOC>
<DOCNO> 394746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/soneko01.html </URL>
<DATE> 2005/11/14/ </DATE>
<TIME> 03.15 </TIME>
<AUTHOR>  </AUTHOR>
<HEADLINE>
İngiliz otomotivciler Bursa'ya geliyor... 
</HEADLINE>
<TEXT>

     Bursa Ticaret ve Sanayi Odası BTSO ile İngiltere'nin İstanbul Başkonsolosluğu işbirliğiyle yarın ''Otomotiv Ticaret ve Yatırım Semineri'' düzenlenecek. 
     BTSO'dan yapılan yazılı açıklamada, seminerin Bursalı sanayici ve işadamlarını, Bursa otomotiv ana ve yan sanayii açısından büyük önem taşıyan İngiliz otomotivcilerle buluşturacağı bildirildi. 
     Seminer çerçevesinde, İngiltere'de yerleşik SMMT Otomotiv Sanayicileri Derneği Direktörü başkanlığında, 6 İngiliz otomotiv firmasının oluşturduğu heyetin, İngiltere ve Türkiye arasında var olan ekonomik ilişkilerin daha da güçlenmesine katkı sağlamak üzere, ticaret ve yatırım görüşmelerinde bulunacağı belirtilen açıklamada, seminerin BTSO Meclis Salonu'nda 13.30-17.00 saatleri arasında düzenleneceği, aynı saatlerde çok amaçlı salonda da ikili iş görüşmelerinin yapılacağı kaydedildi. 
     
</TEXT>
</DOC>
