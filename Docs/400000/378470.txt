<DOC>
<DOCNO> 378470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sontur27.html </URL>
<DATE> 2005/09/14/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Asansör kabiniyle zemin kata düşerek yaralandı 
</HEADLINE>
<TEXT>

     Denizli’de eşini tedavi için hastaneye getiren bir kadın, bindiği asansörün arızalanması üzerine, kabinle birlikte zemin kata düşerek yaralandı. 
     Alınan bilgiye göre, Saniye Erken 54 göz rahatsızlığı nedeniyle eşi Sadık Erken’i 55 Enverpaşa Caddesi’ndeki Pamukkale Üniversitesi Göz Hastalıkları Hastanesi’ne getirdi. Muayene için 4. kata çıkan Erken, ilgili işlemleri tamamlamak üzere eşini burada bırakıp bir alt kata indi. 
     İşlerini bitirdikten sonra da asansörle üst kata çıkmak istedi. Asansör hareket etmeyince korkuya kapılan Erken’in yardımına hastane görevlileri koştu. Ancak bu sırada asansör harekete geçti ve 3. kattan hızla yere düştü. Kazada, Erken’in kaburga kemiklerinde kırıklar meydana geldiği öğrenildi. 
     Yetkililer, Denizli Devlet Hastanesi’ne kaldırılan Erken’in hayati tehlikesinin bulunmadığını bildirdi. 
     
</TEXT>
</DOC>
