<DOC>
<DOCNO> 362843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sontur31.html </URL>
<DATE> 2005/07/20/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Eşek, sahibini hastanelik etti 
</HEADLINE>
<TEXT>

     Niğde’de bir çiftçi, tarlasından evine dönerken üzerine bindiği eşeğinin çiftelemesi sonucu hastanelik oldu. 
     Alınan bilgiye göre, merkez ilçeye bağlı Gülüce Köyü’nde, sabah saatlerinde tarlaya giden Mehmet Özoğul 55 , işlerini tamamladıktan sonra köye dönmek üzere eşeğine bindi. Yolda huysuzluk yapan eşek, üzerinden attığı sahibini yerde çiftelemeye başladı. Özoğul’un kafasına birkaç kez çifte atan eşek, daha sonra kaçtı. 
     Vatandaşlar tarafından yol kenarında baygın halde bulunan Özoğul, Niğde Devlet Hastanesi’ne kaldırıldı. Kafasına 5 dikiş atılan Mehmet Özoğul, "Tarladan köyüme dönüyordum. Eşek birden huysuzluk yaptı. 
     Önce beni üzerinden attı. Düştüğüm yerden kalkamadım. Daha sonra üzerime gelip başıma çifte atmaya başladı. Sonrasını hatırlamıyorum" dedi. 
     
</TEXT>
</DOC>
