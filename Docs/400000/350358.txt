<DOC>
<DOCNO> 350358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sonsiy01.html </URL>
<DATE> 2005/06/09/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Başbakan Erdoğan, ABD Başkan Yardımcısı Dick Cheney ile görüştü... 
</HEADLINE>
<TEXT>

     Başbakan Recep Tayyip Erdoğan, Beyaz Saray’da ABD Başkan Yardımcısı Dick Cheney ile yaklaşık yarım saat süren bir görüşme yaptı. 
     Beyaz Saray’a gazetecilerin alınmadığı görüşmenin ardından kaldığı otele dönen Erdoğan, gazetecilerin görüşmeyle ilgili sorularını kısaca yanıtladı. 
     Erdoğan, bir gazetecinin, Beyaz Saray’da ABD Başkanı George W. 
     Bush ile gerçekleştirilen görüşmeyle Cheney ile yapılan görüşme arasında bir fark olup olmadığı yönündeki sorusu üzerine, "gayet güzel, aynı minvalde görüşmeler devam etti" yanıtını verdi. 
     Erdoğan, "inanıyorum ki bu görüşmeler, bundan sonraki sürece yönelik çok daha farklı ivme kazandıracak ve karşılıklı olarak atılacak adımlarla ilişkiler, gerek iç politikada gerek dış politikada taraflar arasında çok güzel gelişmeler olacak" diye konuştu. 
     Erdoğan, görüşmeye ilişkin ayrıntı soran bir gazeteciye ise "detaya girmiyoruz" yanıtını verdi. 
     
</TEXT>
</DOC>
