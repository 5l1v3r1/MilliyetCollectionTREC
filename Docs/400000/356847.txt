<DOC>
<DOCNO> 356847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/siyaset/siy01.html </URL>
<DATE> 2005/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç, bu kez eşiyle uyudu 
</HEADLINE>
<TEXT>


Kültür ve Turizm Bakanı Atilla Koç, Sisam'da, onuruna düzenlenen yemekli eğlencede, "Uyursam beni uyaracak" dediği eşi Şadiye Koç'la birlikte uyuyakaldı 

YAŞAR ANTER Sisam DHA 


Türk - Yunan Forumu'na katılmak üzere Sisam Adası'na giden Kültür ve Turizm Bakanı Atilla Koç, onuruna düzenlenen yemekli eğlencede bu kez eşiyle birlikte uyuyakaldı. 

'45 il gezdim' 
Türkiye ile Yunanistan arasında turizm ilişkilerini geliştirmek için izlenecek yolların belirlenmesi amacıyla düzenlenen foruma katılan Bakan Koç, feribotta gazetecilere, "25 günde 45 il gezdiğim için eşimi göremedim. Özlediğim için yanımda götürüyorum. Bu kez beni uyurken yakalayamayacaksınız, çünkü eşim hakkınızdan gelir, beni sürekli uyarır" dedi. 
Şadiye Koç da, eşiyle güverteye çıkıp denizi seyretti. 

'Hünk rbeğendiyim' 
Koç, kendisine yönelik 'Şakşuka Efe' sözleri hatırlatılınca, Başbakan'ın kendisine Bakan atadığını belirterek "Ben şakşukanın hem şarkısını hem yemeğini severim. Ama ben şakşuka değilim, ben hünk rbeğendiyim" diye konuştu. 

45 dakika erken bitti 
Sisam'da düzenlenen halk oyunları ve Ege Türküleri gecesinde de, Sisam Belediyesi halk oyunları ekibi sirtaki sergiledi. Koç'un, uyumamak için Yunanca yazılı turizm kitabını okumaya çalışması da sonuç vermedi. 
Koç ve eşi, iki Yunanlı bakan, bir Türk milletvekili, iki Türk vali ve yaklaşık 300 kişinin izlediği eğlenceler sırasında uyuyakaldı. Yunanistan Turizm Bakanı Dimitris Avramapulos, programı 45 dakika erken bitirdi. 
İki bakan Türk-Yunan 6. Turizm 2. gün toplantıları için akşam saatlerinde Kuşadası'na geldi. 

Günübirlik vize 

Forumun ilk gününde de, ikili ilişkilerin hızla geliştirilmesi, iki ülkenin turizmde rakip değil, iki "dost ortak" olarak hareket etmesi kararı çıktı. Yunan adalarına turlar için başlatılan, ancak daha sonra kaldırılan günübirlik vize uygulaması da forum gündemine alındı. 


</TEXT>
</DOC>
