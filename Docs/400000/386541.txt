<DOC>
<DOCNO> 386541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/siyaset/siy02.html </URL>
<DATE> 2005/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Parris Türkiye'de halk memnun AKP hükümeti takdir topluyor 
</HEADLINE>
<TEXT>


YASEMİN ÇONGAR Washington 


ABD'nin eski Ankara büyükelçilerinden Mark Parris, "Türkiye'de halk, ülkenin gittiği istikametten çok memnun ve hükümet takdir topluyor" dedi. 
Washington Enstitüsü'nün düzenlediği toplantıda konuşan Parris, "Washington Times" gazetesinde yayımlanan Frank Gaffney Jr. imzalı makalede, AKP hükümetine yöneltilen sert suçlamalara üstü kapalı yanıt verdi. Parris, 3 Ekim öncesi ve sonrasında Türkiye'de yaptığı temasları anlatırken, "Türkiye'de 'İslamcı-faşist' diktatörlük kurma heveslileri varsa, rastlamadım" dedi. 
Türkiye'nin AB ile ilişkiler konusunda "yepyeni bir olgunluk" içinde hareket ettiğini vurgulayan Parris, "Ülke iyi görünüyor. Halk kendine güven kazandı" dedi. Emekli diplomat, "AKP hükümeti pozisyonunu hayranlık yaratacak şekilde sağlamlaştırdı ve siyasete h kimiyetini devam ettireceği anlaşılıyor" diye konuştu. Parris, Türkiye-ABD ilişkileri konusunda iyimser mesajlar verdi. 



</TEXT>
</DOC>
