<DOC>
<DOCNO> 364708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/soneko39.html </URL>
<DATE> 2005/07/27/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Unakıtan Kar edeni de satacağız, devlet sanayici olmaz 
</HEADLINE>
<TEXT>

     Maliye Bakanı Kemal Unakıtan, '' Efendim kar edeni de satıyorsunuz, zarar edeni de satıyorsunuz Satacağız tabi. Kar edeni de satacağız, zarar edeni de satacağız. Neden, devlet sanayici olmaz ondan'' dedi. 
     Unakıtan, İstanbul Sanayi Odası'nın İSO Türkiye'nin 500 Büyük Sanayi Kuruluşu 2004 yılı sonuçları ve ekonomideki son gelişmelerin ele alındığını Temmuz ayı Olağan Meclis Toplantısı'na katıldı. 
     Unakıtan, konuşmasında kamunun ekonomiden aldığı payın giderek düşürülmesi gerektiğini belirterek, bu yolda ilerlediklerini ve buna da devam edeceklerini söyledi. 
     Ekonomik faaliyetlerin ancak özel sektör tarafından yapılacağını ifade eden Unakıtan, devletin ekonomik faaliyetler içinde bulunamayacağı görüşünü dile getirdi. 
     Bakan Unakıtan, şöyle konuştu 
     ''Ekonomik faaliyetleri devlet idare edemez. Onun için de özelleştirme çok mühim. Özelleştirme bir devlet için, daha doğrusu Türkiye için... Devleti ekonomik faaliyetlerden kurtarıncaya kadar devam edilmesi lazım. Hiçbir ekonomik faaliyetin devletin üstünde kalmaması lazım. Çünkü ekonomik bir yaklaşım değil. Devlet işletmeci olamaz. Devlet sanayici olamaz.'' Kemal Unakıtan, buna ilişkin Sümerbank örneğini vererek, yakında Sümerbank'ın tarihten silineceğini kaydetti. 
     Unakıtan, ''Yakında Sümerbank tarihten siliniyor artık, bitirdik. Elinde bir şey kalmadığı gibi ismini de kaldırıyoruz. İsim hakkını satarız o başka'' dedi. 
     Unakıtan, Sümerbank, Karadeniz Bakır, SEKA gibi işletmelerin hepsinin bir ad altında toplanacağını ve bitirileceğini söyledi. 
     Maliye Bakanı Unakıtan, şunları kaydetti 
     '' Efendim kar edeni de satıyorsunuz, zarar edeni de satıyorsunuz Satacağız tabi. Kar edeni de satacağız, zarar edeni de satacağız. Neden Devlet sanayici olmaz, ondan. Devlet ekonomik faaliyette bulunamaz ondan. Bu bir prensip meselesidir, ilke meselesidir, politika meselesidir. Bizim hükümetimizin politikası bu. Sevenlere de söylüyorum, sevmeyenlere de söylüyorum. Herkes hesabını buna göre yapsın. '' 
     
</TEXT>
</DOC>
