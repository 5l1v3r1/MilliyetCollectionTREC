<DOC>
<DOCNO> 391515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sontur22.html </URL>
<DATE> 2005/11/01/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Dedelerin halk otobüsünde koltuk kavgası ölümle bitti 
</HEADLINE>
<TEXT>

     Sivas’ta bir halk otobüsünde koltukta oturma şekli nedeniyle kavga eden 74 yaşındaki 2 kişiden biri, itme sonucu başını koltuğa çarptı. Hastaneye kaldırılan yaşlı vatandaş yolda hayatını kaybetti. 
     AA muhabirinin aldığı bilgiye göre, Kümbet-Şirinevler güzergahında çalışan Yaşar Bilen’in kullandığı 58 H 0059 plakalı halk otobüsü İstasyon Caddesi’nde seyir halindeyken, yanyana oturan yolcular Reşit Duman 74 ile Yusuf B. 74 arasında koltukta oturma şekli nedeniyle tartışma çıktığı kaydedildi. Tartışmanın kavgaya dönüşmesi sonucu, Yusuf B’nin Reşit Duman’ı ittiği ve Duman’ın kafasını koltuğa çarptığı bildirildi. 
     Diğer yolcuların müdahalesiyle yatıştırılan kavgadan bir süre sonra rahatsızlanan Duman, yolculuk ettiği otobüsle Sivas Sultan 1. 
     İzzettin Keykavus Devlet Hastanesi’ne kaldırıldı. Buradaki ilk müdahalenin ardından Cumhuriyet Üniversitesi Tıp Fakültesi Araştırma Hastanesi’ne sevk edilen Duman’ın yolda hayatını kaybettiği belirtildi. 
     Olayın ardından ’taksirle ölüme sebebiyet vermek’ suçundan gözaltına alınan Yusuf B’nin, çıkarıldığı adli makamlarca serbest bırakıldığı bildirildi. 
     
</TEXT>
</DOC>
