<DOC>
<DOCNO> 363681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sonspo08.html </URL>
<DATE> 2005/07/23/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Kıbrım Rum Kesimi Trabzonspor maçı için tetikte 
</HEADLINE>
<TEXT>

     
     Sofia ANGELIDIS ATİNA DHA 

     
ŞAMPİYONLAR Ligi 2’inci Ön Eleme turunda oynanacak Trabzonspor- Anorthosis maçı öncesi Kıbrıs Rum Kesimi’nde geniş güvenlik önlemleri alınıyor. Stadyuma gelen Anorthosis taraftarları sıkı güvenlik kontrollerinden sonra içeri alınacak. Bin kadar polis ve anti terör birimleri Larnaka’da içinde ve dışında iki ayrı güvenlik çemberi oluşturacak. 
     
     MEDENİ OLUN ÇAĞRISI 

     Kıbrıs Rum Kesimi Adalet Bakanı Doros Theodoru, taraftarlardan Trabzonspor’a karşı fanatik davranışlarda bulunulmamasını istedi. Ayrıca saha içerisinde siyasi içerikli pano ve bayrakların da sokulması yasaklandı. Anorthosis Başkanı Andreas Pantelis ise Bütün gözler üstümüzde olacak. Taraftarlara medenice davranmalarını öneriyorum'' dedi. 
     
     UEFA TEHLİKELİ MAÇ 

     Anorthosis-Trabzonspor maçını tehlikeli olarak nitelendiren UEFA’nın da 23 bin kapasiteli stadyumu kontrol etmek ve güvenlik önlemleri hakkında bilgi almak için temsilci göndermesi bekleniyor. 
     
     TRABZONSPOR TARAFTARI OLMAYACAK 

     Trabzonspor, bin 200 biletlik hakkını kullanmazken aynı şekilde rövanş karşılaşmasında da Rum seyirciler Avni Aker’de olmayacak. Ancak yüzlerce Kıbrıslı Türk’ün Trabzonspor’a destek olmak için Yeşil Hattı geçip maçı izlemesi bekleniyor. 
     
     BEŞİKTAŞ’IN RAKİBİ APOEL İSTANBUL’A GELMEYEREK 2 YIL CEZA ALMIŞTI 

     Bu arada, Rum Kesimi’ne doğrudan gidemeyen Trabzonspor önce Atina’ya gidecek ve oradan da Larnaka’ya geçecek. Böylece ilk kez bir Rum takımı ile Türk takımı karşı karşıya gelmiş olacak. 1986 yılında Beşiktaş’la eşleşen Apoel takımı İstanbul’a gelmeyi reddetmiş ve ceza olarak 2 yıl Avrupa Kupaları’ndan men edilmişti. 
     
     TÜRK GAZETECİLERİN GÜNEY KIBRIS'A GEÇMESİNE İZİN YOK 

     Güney Kıbrıs Rum yönetimi, KKTC'de görev yapan Türk gazetecilerin, salı akşamı oynanacak Anorthosis Fagamusta-Trabzonspor Şampiyonlar Ligi ikinci ön eleme maçını takip etmek üzere Güney Kıbrıs'a geçişine izin vermiyor. 
     Rum yönetimi, gazetecilerin, KKTC Enformasyon Diaresi aracılığıyla yaptığı izin talebine, "Atina üzerinden gelsinler ve Larnaka Havaalanı'ndan giriş yapsınlar" yanıtını verdi. 
     KKTC'de görev yapan Türkiyeli gazetecilerin Rum tarafına geçişine, önceden alınan onay çerçevesinde izin veren Rum yönetimi, bu kez, izin vermedi ve yaklaşık 20 dakikalık mesafe için "Atina üzerinden gelsinler" tavrını ortaya koydu. 

     
</TEXT>
</DOC>
