<DOC>
<DOCNO> 381093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/yazar/asik.html </URL>
<DATE> 2005/09/24/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Aktif pazarlama 
</HEADLINE>
<TEXT>


Başbakan Tayyip Erdoğan, Galataport ihalesini kazanan Oferlerle önce hiç görüşmediğini söyledi... Sonra ne oldu bilinmez, aynı günün akşamı televizyon röportajında görüştüğünü "hatırladı " 
Milliyet olağanüstü bir habercilikle giz perdelerini araladı... Ekonomi sayfalarında Tayyip Erdoğan'ın Ofer'lerle bir değil 4 kez görüştüğünü tarihleriyle sıraladı... .Birincisi 2002 kışında, Davos'ta, oğul Eyal Ofer'le....İkincisi 2003'te, Davos toplantıları sırasında....Üçüncüsü 14 Ağustos 2003'te, Ankara Bilkent Otel'de, baba Sami, oğul Eyal Ofer'le....Dördüncüsü Ocak 2004'te, Davos'ta, Eyal Ofer'le... 
Kemal Abi, yani Maliye Bakanı Kemal Unakıtan da Oferlerle aynı ölçüde içli dışlı. Bir defasında Hong Kong'a kadar gidiyor görüşme için. Son görüşmenin programı ise şöyle 
28 Şubat 2005 günü Mehmet Kutman ve Eyal Ofer özel uçakla Ankara'ya geliyor... 1 Mart 2005 sabaha karşı saat 02.00'de Eyal Ofer, Mehmet Kutman ve ekibi, Kemal Unakıtan'ın yanına getirilerek Tüpraş üzerine görüşmeye başlıyorlar. 
Saat 09.00 Bakan Unakıtan, kendisine bağlı Özelleştirme İdaresi'ne Tüpraş'ın 14.76'sının Ofer'e satışının talimatını veriyor. 
Kemal Unakıtan Ofer'le neden konuştuğu sorusuna "Konuşurum tabii. Burada aktif pazarlamacılık yapıyoruz" sözleriyle yanıt veriyor. Anımsatalım... Eski Başbakan Mesut Yılmaz da Türkbank'ta "aktif pazarlama" yapmıştı, şimdi Yüce Divan'da "Türkbank İhale Sürecinde Fesat Oluşturacak İlişki ve Görüşmelere Girdiği" suçlamasıyla "aktif savunma" yapıyor. 
Diyeceğimiz aktif pazarlama, kritik bir görev... Sonu iyi bitmeyebiliyor 

Türkiye'de haftada 50 trilyon liralık şans oyunu oynanıyormuş. 
Oyuncular kendi aralarında toplanıp özelleştirme ihalesine girseler daha iyi olmaz mı 
Haldun Ertem 

Şirin sorular ANAP Milletvekili Emin Şirin, Başbakan ve Maliye Bakanı'na şu soruları soruyor. 
Bu özelleştirmeden Başbakan ve Maliye Bakanı olarak şahsi menfaatleriniz oldu mu Maliye Bakanı'nın oğlunun oldu mu Sizlerin dışında Başbakan'ın hangi yakın danışmanlarının TGRT'nin satışı dahil diğer özelleştirme ve satışlardan menfaati oldu Hangi danışman Güney Fransa'da Hariri ile görüştü Hangi danışman ABD'de yeni mülk edindi 

İşte milli takım... 17 yaş altı milli takımın Dünya Kupası'ndaki maçlarını izliyor musunuz Finale ilerleyen gençler olağanüstü güzel futbol sergiliyorlar... Son olarak önceki gece Meksika'yı 2 - 1 yendiler. Çeyrek final önümüzdeki pazartesi sabahı saat 03.00'de Çin'le... Doğrusu uykusuz kalmaya değer. Öylesine lezzetli futbol sunuyor gençlerimiz. Maçları Eurosport naklediyor. İlginçtir... En dandik maçlara spor kafileleri gönderen medyamız Dünya Kupası'nda yok... Sonuçlar Eurosport'tan alınıyor. Bu ayıp da bize yeter. 

Babakent yöntemi Anakent Belediye Başkanı Kadir Topbaş, Belediye Meclisi'nde alınan Göztepe'ye cami kararından haberi olmadığını söylemişti... Dünkü Milliyet'te kararın valiliğe gönderilmesinden de habersiz olduğu ortaya çıktı. Kararı Başkan Vekili İdris Güllüce imzalayıp valiliğe göndermiş. 
Gazetemizdeki bir davette Kadir Topbaş'a Kadıköy Mendireğine Fatih Heykeli monte edilmesi konusunda ne düşündüğünü sormuştuk. Başkan bunun uygun olmayacağını söyledi. Kararın altında kendi onayının bulunduğu anımsattık. Bunu da bizden öğrendi. Karar Ankara'da alınmış, Belediye'de Başkan'dan habersiz onaylanmıştı. 
Anakent'te alınan kararlarda AKP Grup Başkanı Hüseyin Evliyaoğlu'nun ağırlığı var. İcrada güçlü adam ise eski Tuzla Belediye Başkanı şimdiki Başkan Yardımcısı İdris Güllüce... 
Başkan Topbaş, 18 aylık görev süresinde 25'den fazla yurtdışı seyahat yapmış. Son olarak Tayyip Erdoğan ile Amerika'da idi. Türkiye'de pek durmuyor. Biraz da bu yüzden işler gıyabında yürüyor. 
Kimi konularda da yekisi kanunla alınmış durumda. Örneğin Galataport ve Haydarpaşa projelerinde kanunla devre dışı bırakıldı. Bundan da pek rahatsızlık duyduğunu göstermiyor. 
İşler bir tuhaf. 

Yargı Boğaziçi Üniversitesi'ndeki Ermeni Konferansı nihayet yapılıyor. Yasaklanması iyi olmamıştı. Yapılması iyi. 
Yasak kararı karşısında milliyetçi reflekslerle sevinenler ve bundan yarar umanlar bilmeli ki... Bu tür zorlamalar demokratik laik cumhuriyeti savunan yurtsever güçleri zayıflatır... Başka işe yaramaz. 
Yasak kararını protesto ederken kimi soruları da sormadan geçmeyelim... 
Bu yasağa büyük öfke gösteren AB çevreleri ve bizim kimi hızlı demokratlar neden İsviçre, Fransa, Belçika gibi ülkelerde Türkiye'nin kendini savunmasının yasaklanmasına aynı tepkiyi göstermiyorlar Demokrasi sadece "Türkiye'yi mahk m eden konular dile getirilemediği zaman" mı akla geliyor 
O zaman sorulmaz mı "AB demokrasiyi mi savunuyor yoksa Türkiye'nin zayıf düşürülmesi için düzenlenen tezg hları mı " 

İbadet Ali Emeç'in "İbadet gizlidir, o yüzden Beşiktaş-Fenerbahçe maçının hakemi Fırat Aydınus'un tam maç başlayacakken milyonların gözü önünde dua etmesini yadırgadım. Acaba duasını soyunma odasında yapamaz mıydı " sözlerini kimi okurlarımız yadırgamış... Yabancı futbolcular sahada sık sık haç çıkarırken neden hakemin yadırgandığını soruyorlar. Soruyu Ali Emeç'e iletiyoruz... 



</TEXT>
</DOC>
