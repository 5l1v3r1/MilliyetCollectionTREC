<DOC>
<DOCNO> 373616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/son/sontur17.html </URL>
<DATE> 2005/08/28/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Göle giren 4 kız kardeş boğuldu... 
</HEADLINE>
<TEXT>

     Elazığ'ın Sivrice İlçesi yakınlarındaki Hazar Gölü'ne serinlemek için giren 4 kız kardeş boğuldu, 2 kişi kurtarıldı. 
     Alınan bilgiye göre, hafta sonu tatilini geçirmek üzere Diyarbakır'dan Sivrice'ye gelen Sametoğlu ailesi, göl kenarında piknik yaptı. 
     Serinlemek için göle giren kız kardeşler Fatma 11 , Hikmet 13 , Demet 15 ve Yeter Sametoğlu 18 ile yakınları Sevinç ve Derya Güler, akıntıya kapılarak gözden kayboldu. 
     Sevinç ve Derya Güler, yakınlarınca kurtarıldı, Fatma, Hikmet, Demet ve Yeter Sametoğlu ise boğuldu. 
     Boğulan 4 kızın cesetleri, Elazığ Emniyet Müdürlüğü Su Altı Grup Amirliği'ne bağlı dalgıçlar tarafından gölden çıkarıldı. 
     Sevinç ve Derya Güler, Elazığ Devlet Hastanesi'ne kaldırıldı. Boğulan kız kardeşlerin cesetleri, otopsi için Fırat Üniversitesi Fırat Tıp Merkezi'ne götürüldü. 
     Kız kardeşlerin cesetleri hastaneye getirilirken yakınları sinir krizi geçirdi. 

     
</TEXT>
</DOC>
