<DOC>
<DOCNO> 352706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sontur49.html </URL>
<DATE> 2005/06/16/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Cinayet zanlısı çaldığı bilezikleri satarken yakalandı... 
</HEADLINE>
<TEXT>

     Konya’da cinayet suçundan aranan bir kişi, arkadaşıyla birlikte çaldığı bilezikleri satmak isterken suçüstü yakalandı. 
     Edinilen bilgiye göre, Antalya’nın Manavgat İlçesi’nde bir kişinin yaralanmasına bir kişinin de ölümüne neden olduğu iddiasıyla hakkında tutuklama kararı bulunan Akın G. 24 , izini kaybettirmek için abisinin kimlik bilgilerini kullanarak kendisine nüfus cüzdanı çıkarttı ve Konya’ya geldi. 
     Akın G, burada tanıştığı Deniz K. 26 ile birlikte farklı evlerden çaldıkları ileri sürülen bilezikleri satmak istedikleri kuyumcuda suçüstü yakalandı. 
     Deniz K. ve Akın G’nin gözaltına alındıkları, olayla ilgili soruşturmanın sürdürüldüğü bildirildi. 
     Söz konusu kişilerin 10 ayrı evden yaklaşık 7 bin YTL değerinde eşya çaldıkları iddia ediliyor. 
     
</TEXT>
</DOC>
