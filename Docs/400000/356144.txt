<DOC>
<DOCNO> 356144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/yazar/sazak.html </URL>
<DATE> 2005/06/28/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İran'ın seçimi 
</HEADLINE>
<TEXT>


Yoksulluk ve işsizlik karşısında 'adil düzen' sözü 
İran'daki seçimde, aşırı muhafazak r Mahmud Ahmedinecad'ı, yoksul halkın desteği cumhurbaşkanlığına taşıyor. Şah'ı deviren, Humeyni'yi getiren 'yoksulluk ve yolsuzluk' sarmalı, İran devriminin çeyrek asırlık yönetim sorumluluğuna rağmen, 'radikal İslamcı' adaya seçim kazandırıyor. 
Yoksulluğun 'altın çağı' yaşanıyor İran'da. 
Ülke kötü yönetildikçe, insanlar fakirleştikçe, oylar muhafazak r kimlikleri ağır basan adaylara gidiyor. 
İran Cumhurbaşkanı seçilen Mahmud Ahmedinecad'ı iki yıl önce Tahran Belediye Başkanlığı'na taşıyan da, yoksul kent varoşları olmuştu. 
Radikal'de dün Ayşe Karabat'ın çıkardığı yeni cumhurbaşkanı profili, 2000'lerin Türkiye'sine hiç de yabancı değildi "Nalbant bir babanın oğlu. İnanmış bir İslam devrimcisi. ABD Büyükelçiliği'ni basan öğrenci liderlerinden. Kadınların başlarını daha sıkı biçimde örtmesini destekleyen Besiç adlı paramiliter örgütün eğitmeni. Tahran'ın hizmetçisi. Sokakları süpürmekten gurur duyan kişi." 
İran'da şaşırtıcı olan, mollaların 1980'lerden bu yana ülke insanlarını yoksullukta birleştirdikten sonra reformcu eğilimleri reddederek, 'Humeynici' bir adayı cumhurbaşkanı seçtirme güçleridir. Yoksul halkın 'dini' bağları, rejime dönük sorgulamayı gölgelemekte, tepki oyları, salt 'fakir dostu' diye en radikal adaya gidebilmektedir. 
Rafsancani'nin yıpranmışlığı, reformcuların sandık başına gitmeyişi Ahmedinecad'a, Tahran Belediyesi'nden cumhurbaşkanlığına giden yolda kırmızı halı döşedi. 
ABD başta, Batılı merkezlerde seçimin demokratikliği tartışılıyor. 
Mahmud Ahmedinecad'ın aşırı muhafazak rlığı, İran'ın nükleer kapasitesi nedeniyle yeni sorunlara yol açabilir. 
Türkiye açısından da sıkıntılı bir süreç başlıyor. 
Irak işgali ardından Ortadoğu'ya demokrasi getirme iddiasındaki ABD'nin İran benzeri 'seçim' sonuçlarından pek de hoşlanmayacağı açık. ABD Dışişleri Bakanı Condoleezza Rice, Mısır'da '60 yıldır Ortadoğu'da demokrasi arayışlarını istikrara heba ettik' diyerek günah çıkardı. Şah'ın İran'ı gibi ABD destekli diktatörlükler yıkılırken, demokrasinin yerine 'şeriat'ın gelmesi de ayrı bir çelişki. 
Brookings Enstitüsü'nden Dr. Ömer Taşpınar, Batı'yı korkutan formülü dile getirdi 
"Bir insan, bir oy ve bir kere seçim..." 
İran'da Şah, yoksulluk nedeniyle gittiyse, aynı gerekçenin Humeyni rejiminin de sonunu getirmesi düşünülmez mi 
Oysa... Ülke yoksullaştıkça sandıktan radikal İslamcılar çıkıyor 



</TEXT>
</DOC>
