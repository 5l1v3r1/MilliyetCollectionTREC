<DOC>
<DOCNO> 381844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sondun18.html </URL>
<DATE> 2005/09/27/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Blair, 40 milyar dolarlık silah satışı için gizli görüşmeler yapmış 
</HEADLINE>
<TEXT>

     İngiltere Başbakanı Tony Blair ve Savunma Bakanı John Reid'in, Suudi Arabistanlı yetkilileri İngiltere'den 40 milyar sterlinlik silah alımına ikna etmek için gizli görüşmeler yürüttükleri öne sürüldü. 
     Blair'in 2012 Olimpiyatları için Singapur'a gittiği sırada 2 temmuzda Riyad'a uğradığı, üç hafta sonra da Savunma Bakanı Reid'in aynı ülkeyi ziyaret ettiği ortaya çıktı. Reid'in bu gezi sırasında Prens'i ziyaret ettiği ve hava filosunu ''European Fighter Typhoon'' adı verilen uçaklarla yeniden yapılandırmaları için ikna etmeye çalıştığı belirtildi. 
     Habere geniş yer veren Guardian gazetesi, Typhoon uçaklarının aslan payının bir İngiliz silah firması olan BAE'ye ait olduğunu da hatırlatarak, şunları kaydetti 
     ''Savunma, hukuk ve diplomasi kaynakları, Suudilerin alıma karşılık üç istekte bulunduklarını, bunların ilkinin İngiltere'de bulunan iki Arabistanlı rejim karşıtının sınır dışı edilmesi, BAE'nin terörizm korkusuyla askıya alınan Riyad uçuşlarına devam etmesi ve Suudi Krallığıyla BAE ilişkileri hakkında sürdürülen soruşturmanın durdurulması olduğunu söylüyor.'' Gazete, Suudi Arabistan'ın daha önce de filosuna İngiltere'den alınan Tornadoları kattığını, şu anda bu ülkeye satılması planlanan Typhoon uçaklarınınsa tanesi 45 milyon sterlin olduğunu hatırlattı. 
     
</TEXT>
</DOC>
