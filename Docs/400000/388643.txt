<DOC>
<DOCNO> 388643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sontur29.html </URL>
<DATE> 2005/10/21/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Manevra yaparken 1 kadına çarpan sürücü kaçarken 2 kadını daha yaraladı 
</HEADLINE>
<TEXT>

     Denizli’de, otomobiliyle geri manevra yaparken 1 kişiye çarpan kadın sürücü, kaza yerinden kaçmak isterken 2 kişiyi daha yaraladıktan sonra otomobilin bir işyerinin duvarına çarpması üzerine durmak zorunda kaldı. 
     Alınan bilgiye göre, Perihan P. 45 , Bayramyeri Bankalar Kavşağı’nda 34 AB 5636 plakalı otomobiliyle geri manevra yaparken Habibe Avcı’ya 52 çarptı. Perihan P, kaza yerinden otomobiliyle kaçmak isterken 50 metre ileride yolun karşısına geçmek isteyen Hatice Kanatsız’a 61 çarparak yaralanmasına neden oldu. 
     Durmak yerine kaçmayı sürdüren Perihan P, hızla girdiği Oğuzhan Caddesi’nde direksiyon hakimiyetini kaybetti ve kaldırıma çıkarak yaya olarak gitmekte olan Kadriye Çetinözlü’ye 49 çarptı. 
     Peşpeşe 3 kişinin yaralanmasına neden olan Perihan P, kaçışını sürdürmek isterken otomobilin bir işyerinin duvarına çarpması üzerine durmak zorunda kaldı. 
     Kazada yaralanan Kanatsız, Avcı ve Çetinözü, olay yerine gelen ambulanslarla Denizli Devlet Hastanesi’ne kaldırıldı. Yaralılardan Kanatsız ve Avcı’nın hayati tehlikesinin bulunduğu öğrenildi. 
     Perihan P, gözaltına alındı. 
     
</TEXT>
</DOC>
