<DOC>
<DOCNO> 378726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sontur04.html </URL>
<DATE> 2005/09/15/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
İstanbul'da servis zamları geri alınıyor 
</HEADLINE>
<TEXT>

     İstanbul Büyükşehir Belediye Başkanı Kadir Topbaş, öğrenci servis ücretlerine yapılan yüzde 17 oranındaki zammı onaylamayacağını, geçen yılki tarifenin geçerli olacağını açıkladı. 
     Kadir Topbaş, Singapur Dışişlerinden Sorumlu Devlet Bakanı Zainul Abidin Rasheed ile yaptığı görüşmenin ardından açıklama yaptı. 
     Topbaş, dün öğrenci servis ücretlerine yapılan yüzde 17oranındaki zammın yüksek olduğu ve eski tarifenin uygulanması yönünde verilen önergeyi onaylayacağını söyledi. 
     Belediye Başkanı, "özellikle öğrencilerimizin ve dar gelirli ailelerimizin servis konusundaki mağduriyetlerini biliyoruz. Akaryakıta kısmen bir zam oldu, ama akaryakıttaki o son gelen rakamlardan da geriye çekim konusunda çalışmalar var. Firmalarla görüştüğümüzde, geçen yılki rakamlarla devam edebilmelerinin mümkün olduğunu öğrendik" dedi. 
     1 ocak 2005'te yapılan yüzde 10'luk KDV indiriminden sonra uygulanan öğrenci servis tarifesi ise şöyle 
     0-3 kilometre 73.22 YTL. 
     3-5 kilometre 78.75 YTL. 
     5-7 kilometre 84.20 YTL. 
     7-9 kilometre 89.69 YTL. 
     9-11 kilometre 109.83 YTL. 
     11-13 kilometre 126.30 YTL. 
     13-15 kilometre 133.62 YTL. 
     15-17 kilometre 143.69 YTL . 
     17-19 kilometre 156.50 YTL . 
     19-21 kilometre 166.57 YTL. 
     21-23 kilometre 168.40 YTL. 
     23-25 kilometre 171.15 YTL . 
     
</TEXT>
</DOC>
