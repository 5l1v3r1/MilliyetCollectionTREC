<DOC>
<DOCNO> 366337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sondun14.html </URL>
<DATE> 2005/08/02/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Yunan sanatçı Theodorakis, TSK'yı suçladı Gerilimin sorumlusu ordu 
</HEADLINE>
<TEXT>

     Mikis Theodorakis, "Ankara-Atina geriliminin sorumlusu Türk Ordusu’dur" iddiasında bulundu. 
     Girit adasındaki 80’inci yaşgünü kutlamalarında konuşan Theodorakis, Türk Ordusu’nun Ankara-Atina geriliminin sorumlusu olduğunu savundu ve ordunun "geleneksel düşmanlıkları tekrar canlandırma konusunda ısrarcı olduğunu" öne sürdü. 
     Yunan basınında çıkan haberlere göre ünlü sanatçı, "İki ülke hükümetleri de önemli adımlar atıyor. Problemi ise Türk Ordusu yaratıyor" dedi. Theodorakis şöyle konuştu 
     "Türk tarafının silahlanma süreci çok anlamsız. Ancak bence hedef Yunanistan değil Türk Hükümeti çünkü gördüğüm kadarıyla Türk Hükümeti Yunanistan ile ilişkilerin canlandırılması için ciddi adımlar atmak istiyor". 
     Yunanistan’da son dönem oldukça popüler olan Yabancı Damat dizisine de değinin Yunan sanatçı, Bugünlerde iki toplumun da birbirini anlama yolunda önemli adımlar attığını, bunun en güzel örneklerinden birinin de iki ülkede de çok izlenen Yabancı Damat dizisi olduğunu söyledi. 
     Mikis Theodorakis, Türkiye’de de oldukça tanınan bir isim. Sanatçı, 1986 yılında yakın arkadaşı Zülfü Livaneli ile Yunan-Türk Dostluk Derneği’ni kurmuştu. 

ANKA 
     
</TEXT>
</DOC>
