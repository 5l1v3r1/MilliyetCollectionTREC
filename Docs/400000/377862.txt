<DOC>
<DOCNO> 377862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sontur24.html </URL>
<DATE> 2005/09/12/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
İki çocuk tarafından taş ve sopayla dövülen yaşlı adam öldü 
</HEADLINE>
<TEXT>

     Kahramanmaraş’ta 2 çocuk tarafından taş ve sopa ile dövüldüğü öne sürülen yaşlı adam, tedavi gördüğü hastanede öldü. 
     Edinilen bilgiye göre, merkez ilçeye bağlı Kızılseki Köyü’ndeki bağında darp edildikten sonra bir çukura terk edilmiş bulunan Hüseyin Koluman 78 , 9 gündür tedavi gördüğü Kahramanmaraş Devlet Hastanesi yoğun bakım servisinde hayatını kaybetti. 
     Çukurda yakınları tarafından bulunan ve öldüğü sanılan Koluman, olay yerine gelen Cumhuriyet Savcısı Habip Korkmaz’ın yaşadığını fark etmesi üzerine Kahramanmaraş Devlet Hastanesi’ne kaldırılmıştı. 
     Koluman’ın, vasiyeti üzerine köyünde toprağa verileceği öğrenildi. 
     Bu arada, olayın soruşturulması sonucunda, yaşlı adamın, bağında hayvan otlattıkları için tartıştığı A.K. 13 ve F.D. 13 tarafından taş ve sopayla darp edildiği öne sürülmüş, adliyeye çıkarılan A.K. 
     tutuklanmış, F.D. ise tutuksuz yargılanmak üzere serbest bırakılmıştı. 
     
</TEXT>
</DOC>
