<DOC>
<DOCNO> 386548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/siyaset/siy09.html </URL>
<DATE> 2005/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakal-ı Şerif olayında yokum 
</HEADLINE>
<TEXT>



Başbakan Erdoğan, TBMM Başkanı Arınç'ın iftar yemeğinde Sakal-ı Şerif olayıyla ilgili tartışmaları değerlendirdi. Erdoğan, "Sakal - ı Şerif tartışmalarına sizin de adınız karıştı, bir açıklamanız olacak mı " sorusu üzerine gazetecilere, "Aynen yayımlayacak mısınız Dürüst davranacak mısınız " dedi. Gazetecilerin "Her zamanki gibi" demesi üzerine Erdoğan, şunları söyledi "Böyle bir olayın içinde değilim. Haberim yoktu. Haberi duyduktan sonra bakanıma Atilla Koç soruyorum, onun da haberi yok. O da bir emrivaki ile karşı karşıya." 
Olayı kendisiyle ilintilemeye çalışan köşe yazarlarına sert çıkan Erdoğan, "Bazıları köşelerinden densizliğin daniskasını yaparak Siirt'teki bir şeyhe bunu götürme niyetinde olduğumu söylüyorlar. Bu densizliktir, ahlaki değildir" dedi. 


</TEXT>
</DOC>
