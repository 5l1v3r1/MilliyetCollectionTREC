<DOC>
<DOCNO> 357944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/siyaset/siy06.html </URL>
<DATE> 2005/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüzük değişikliği AKP'li Yarbay'ı da rahatsız etti 
</HEADLINE>
<TEXT>


ANKARA Milliyet 


AKP Ankara Milletvekili Ersönmez Yarbay, içtüzük değişikliğini protesto ederek TBMM Genel Kurulu'nu terk eden CHP'yi aratmadı. Yarbay, tasarıların, muhalefetin yokluğunda, üzerinde hiç konuşulmadan jet hızıyla kabul edilmesinin vicdanını rahatsız ettiğini söyledi. 
Yarbay, açıklamalarıyla AKP'lilerin tepkisini topladı. Muhalefet olmadan kanun çıkarmak doğru mu " diyen Yarbay, şöyle konuştu 
"Kendi partim yanlış yaparken, oturup seyirci kalamam. Vicdanım rahat etmiyor. Kendi aramızda, çocuk oyuncağı gibi 'Kabul edenler, kabul etmeyenler', lehte aleyhte konuşan yok. Ondan sonra, 'Kanun çıkardık, yukarı gönderdik' diyemeyiz. Meclis'in meşruluğu tartışılır hale gelir. Sizi düşünmeye davet ediyorum" dedi. 
Kürsüye çıkan AKP Grup Başkan Vekili Faruk Çelik, "Ağzımızdan çıkana dikkat etmemiz gerekiyor" diye konuştu. 


</TEXT>
</DOC>
