<DOC>
<DOCNO> 397816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/siyaset/siy02.html </URL>
<DATE> 2005/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar da gözyaşı döktü 
</HEADLINE>
<TEXT>


SEFA KARAHASAN 


KKTC'de önceki gün vefat eden eski Cumhuriyetçi Türk Partisi CTP Genel Başkanı, Birleşik Kıbrıs Partisi BKP Dış İlişkiler Sekreteri Özker Özgür ile Ulusal Birlik Partisi UBP Genel Başkan Vekili ve Parti Genel Sekreteri Dr. Salih Miroğlu'nun cenaze töreni, Türk ve Rum siyasetçilerini ilk kez Kuzey'de bir araya getirdi. 
Özgür için Atatürk Kültür Merkezi'nde AKM yapılan cenaze törenine Rum siyasiler akın etti. Rum Meclis Başkanı ve AKEL Genel Sekreteri Dimitris Hristofyas ise törende gözyaşlarına h kim olamadı. Hristofyas, Özgür'ün fotoğrafının, AKEL Merkez Komitesi Genel Sekreteri'nin Bürosu'nda, parti liderlerinin yanında yerini alacağını söyledi. 

Rum liderler katıldı 
Özgür için AKM'de yapılan ilk törene Rum lider Tasos Papadopulos hariç tüm Rum siyasi liderler katıldı. Rum Meclis Başkanı ve AKEL Genel Sekreteri Dimitris Hristofyas, DİKO Başkan Vekili Nikos Kelanthus, EDEK Başkanı Yannakis Omiru, Birleşik Demokratlar Başkanı Mihail Papapetru, DİSİ Başkanı Nikos Anastasiadis, EDİ Başkanı Yorgo Vasiliu, DİSİ Milletvekili Kety Klerides, PEO Genel Sekreteri Haralambus Kiritsis, çok sayıda Türk ve Rum sivil toplum örgütü ve sendika temsilcisi törende hazır bulundu. 
Özgür ile Miroğlu için KKTC Cumhuriyet Meclisi'nde de tören yapıldı. Törene, eski Cumhurbaşkanı Rauf Denktaş da katılırken Rum gazetecilerin de törene yoğun ilgi gösterdiği dikkati çekti. Talat, 2 önemli lideri aynı gün içinde toprağa vermenin acısını yaşadıklarını söyledi. 


</TEXT>
</DOC>
