<DOC>
<DOCNO> 372528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sonspo17.html </URL>
<DATE> 2005/08/24/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Beşiktaş'da UEFA Kupası mesaisi... 
</HEADLINE>
<TEXT>

     Beşiktaş, UEFA Kupası 2. ön eleme turu rövanş maçında, yarın İstanbul'da Liechtenstein'ın FC Vaduz takımıyla karşılaşacak. 
     BJK İnönü Stadı'nda saat 21.00'de başlayacak maçı, Rusya'dan Igor Egorov yönetecek. Egorov'un yardımcılıklarını Vladislav Khodeev ile Victor Lebedev yapacak. Maçın 4. hakemi ise Almir Kaioumov. 
     Deplasmanda yaptığı ilk maçı 1-0 kazanarak turu geçmek için büyük avantaj yakalayan siyah-beyazlılar, hazırlıklarını bu akşam basına kapalı yapacakları idmanla tamamlayacaklar. 
     Beşiktaş'ta, transferinin geç gerçekleşmesi nedeniyle bu tur için ismi UEFA'ya bildirilmeyen Kleberson ile geçen sezondan kalan cezası nedeniyle Tümer, yarınki maçta forma giyemeyecek. 
     Beşiktaş, FC Vaduz'u elemesi durumunda UEFA Kupası'nda Galatasaray ile birlikte 1. turda mücadele etme hakkını kazanacak. UEFA Kupası 1. tur maçlarının kuraları, 26 Ağustos Cuma günü Monaco'da çekilecek. 
     
</TEXT>
</DOC>
