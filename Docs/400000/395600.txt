<DOC>
<DOCNO> 395600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sonyas18.html </URL>
<DATE> 2005/11/16/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Madonna selülitlerden korkunca... 
</HEADLINE>
<TEXT>

     Pop kraliçesi Madonna'nın selülit giderici bir makina satın aldığı bildirildi. 
     İngiliz The Sun gazetesinin haberine göre, Londra'daki Harrods mağazasına giden ünlü yıldız, 2600 sterlin yaklaşık 7 bin YTL değerindeki Power Plate isimli yaşlanma ve selülit önleyici makinadan satın aldı. 
     Gazeteye bilgi veren bir mağaza çalışanı, ''Harrods'a geldi ve fiyatına bile bakmadan makinadan sipariş verdi. Hassas bir ürün satın alacağından bir satış yetkilisiyle özel görüşme istedi'' diye konuştu. 
     Bu arada, ünlü şarkıcı Madonna, ilk olarak 22 yıl önce sahne aldığı Londra'nın Camden Town semtindeki Koko kulüpte dün gece yeniden gösteri sundu. 
     1500 kişinin önünde şarkılarını ve danslarını sunan 47 yaşındaki yıldız çok beğenildi. 
     Ünlü şarkıcının yıllar sonra yeniden aynı yerde sahneye çıkacağını duyan Madonna hayranları, 2 gün öncesinden, eski adı Camden Palace olan kulübün önünde kamp kurmuşlardı. 
     
</TEXT>
</DOC>
