<DOC>
<DOCNO> 377613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/ekonomi/aeko.html </URL>
<DATE> 2005/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş'ta satış günü 
</HEADLINE>
<TEXT>


Türkiye tarihinin en büyük özelleştirmelerinden biri bugün saat 16.00'da Bilkent Oteli'nde gerçekleşecek. Beş konsorsiyum, yerli - yabancı 9 şirket TÜPRAŞ için çekişecek. Tüpraş'ın yüzde 51'lik hissesi blok olarak satılacak 

EKONOMİ SERVİSİ 

Türkiye tarihinin en büyük ikinci özelleştirmesi bugün gerçekleşecek. Özelleştirme İdaresi, piyasa değeri 4.5 milyar dolar olan Tüpraş'ın yüzde 51'ine karşılık gelen hissesini açık artırmayla satacak. 
İhalenin saat 16.00'da Ankara Bilkent Oteli'nde yapılması planlanıyor. 
Tüpraş ihalesinde teklifler peşin esasına göre alınacak, ancak vadeli seçeneği tercih eden yatırımcı yıllık yüzde 7 oranında, dolar üzerinden faiz ödeyecek. Vadeli seçenekte ihale bedelinin yüzde 50'si peşin ödenecek, geriye kalan bölüm ise vade farkı ile birlikte 2 yıl da verilecek. 

Masaya oturacak firmalar 
Tüpraş'a 29 Nisan 2005 tarihinden itibaren başlatılan ihale sürecinde, 2 Eylül 2005 tarihi itibariyle 9 yatırımcıdan teklif alınmıştı. Tüpraş ihalesine teklif veren firmalar ve konsorsiyumlar da şöyle TÜPRAŞ Aqusition Cons. OGG - Petrol Ofisi OGG PKN ORLEN Polonya - Zorlu Holding Koç Holding - Aygaz - Opet - The Shell Türkiye - Shell Oversesas Indian Oil Corp. Hindistan - Çalık Enerji OGG OYAK OMV Aktiengesellschaft Avusturya ENI İtalya Anadolu Taşıma OGG ve MOL Macaristan . 

İlki iptal edilmişti Tüpraş'ın yüzde 65.76'lık bölümünün özelleştirilmesi için geçen yılın ocak ayında yapılan ihalede en yüksek teklifi 1 milyar 302 milyon dolar ile Efremov Kautschuk GmbH Tatneft-Zorlu Grubu vermiş ve Özelleştirme Yüksek Kurulu da satışı onaylamıştı. Ancak ardından yaşanan mahkeme sürecinde Danıştay, Tüpraş'ın satışını iptal etmişti. Daha sonra ÖİB, elindeki Tüpraş hisselerinin yüzde 14.76'lık bölümünü, Borsa Toptan Satışlar Pazarı'nda, yurtdışında yerleşik kurumsal yatırımcılara satmış ve yaklaşık 446 milyon dolar gelir elde etmişti. 




</TEXT>
</DOC>
