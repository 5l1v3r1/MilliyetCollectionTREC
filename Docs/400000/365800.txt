<DOC>
<DOCNO> 365800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/spor/axspo01.html </URL>
<DATE> 2005/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Schumi geliyor 
</HEADLINE>
<TEXT>


Bu sezon hayal kırıklığı yaşayan Ferrari'nin Alman pilotu, Macaristan Grand Prix'sinin dünkü sıralama turlarında birinci oldu. Son şampiyon süper derecesiyle bugünkü yarış öncesi de zafer sinyali verdi 


Michael Schumacher, Macaristan'da kükredi... 2005 yılında bir türlü beklenen çıkışı yapamayan Ferrari'nin Alman pilotu, sezonun 13. Grand Prix'si öncesi dün koşulan sıralama turlarında 1.19.822'lik müthiş derecesiyle birinci oldu. Hungaroring pistinde en yakın rakibi Juan Pablo Montaya'ya yaklaşık 1 saniye fark atan Schumi, kariyerinin de 64. 'Pole Position' hakkını kazandı. 7 Formula 1 şampiyonluğu bulunan Alman sürücü 65 'Pole Position' yapan Aytron Senna'nın rekoruna da yaklaştı. Genel klasman lideri Renault pilotu Fernando Alonso ise son virajda yaptığı hatayla pist dışına çıktı ve altıncı sırada kaldı. Almanya'da talihsiz bir şekilde yarışdışı kaldığı için sıralama turuna ilk çıkan isim olan McLaren sürücüsü Kimi Raikkonen ise bu dezavantajına karşın mücadeleye dördüncü sıradan başlayacak. 21 Ağustos'taki İstanbul Grand Prix'si öncesi son yarış olan Macaristan Grand Prix'si bugün saat 15.00'te başlayacak. Büyük yarış CNN Türk'ten naklen ekranlara gelecek. 


</TEXT>
</DOC>
