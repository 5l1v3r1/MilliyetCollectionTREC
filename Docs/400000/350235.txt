<DOC>
<DOCNO> 350235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/yazar/akyol.html </URL>
<DATE> 2005/06/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Sabetaycılık paranoyası 
</HEADLINE>
<TEXT>


TÜRKİYE gizli, açık işgal ediliyor Amerika işgal ediyor Yahudiler işgal ediyor Emperyalistler işgal ediyor Bir de "gizli Sabetaycılar" işgal ediyor 
Bu Sabetaycılar yok mu "Uluslararası Yahudi komplosu"nun en tehlikeli kolu onlardır Çünkü bunlar Türk ve Müslüman 'gözüken' bir Yahudi örgütüdür 
İmparatorluğumuzu yıktıkları yetmiyormuş gibi, şimdi de "ulusal" Türkiye'yi yıkacaklar 
Vural Savaş, "Türkiye Cumhuriyeti Yıkılırken" diye kitap yazdı ya, işte yıkıcılar 
Her yer hain dolu kim nedir, ne değildir belirsin Bakın, Müslüman Anadolu çocuğu sandığınız Abdullah Gül ve eşi Hayrünnisa Gül bile "gizli Sabetaycı" olabilir 
Kanıt Kanıt, Hayrünnisa Hanım'ın adıdır 
"Nisa adının başında ve sonunda olan ekleri önemsemiyoruz .. Önemli olan Nisa adıdır tiyatro sanatçısı Nisa Serezli nedeniyle bilinen isimdir. İbranicede de olup tomurcuk anlamındadır..." 
Bu cümleler Yalçın Küçük'e ait 
"Deli saçması" deyip geçmeyin Elbette deli saçması ama delilik de bir hastalıktır ki, belli sosyal ve politik ortamlarda bulaşıcı hastalık gibi sirayet de eder 
Hitler'i iktidara getiren bu "toplumsal delirme" değil miydi .. 

YAZILARIMDA pek çok yazardan ve eserden bahsettim, kaynak gösterdim veya eleştirdim. Yalçın Küçük'ü eleştirecek kadar bile ciddiye almadım. "Büyük devrimci" diye Apo'nun yanında 'feylesofluk' oynadığı sıralarda bile onu ciddiye almadım. Belliydi ki bunu sebebi siyasi bir tercih değil, psikolojik bir marazdır. PKK'nın kundaktaki çocukları öldürmesine bile itiraz etmemiş olması nasıl izah edilebilirdi 
Bugün Küçük'ten bahsetmem, onu ciddiye almamdan değil, bu komplo takıntısının artık bir "sosyal maraz" haline gelme istidadı göstermesidir. 
Geçenlerde Nişantaşı'nda D R mağazasına gittim kitaplarla dolu rafların bir bölümünde "Gizli Dünya İmparatorluğu" ve "Dünyayı Yöneten Gizli Güçler" gibi kitaplar vardı. Bakın 'en çok satan' kitapların adlarına "Komplo Teorileri", "Türk-ABD Savaşı", "Abluka", "İpler Kimin Elinde", "Metal Fırtına" vesaire... 
Her romanda biraz komplo olur. Politik komplo romanları da olur tabii... Ama bu kadarı fazla, tam bir komplo takıntısı... 

'NİSA', Kuran'da bir surenin adıdır. "Kadınlar" demektir, "Hayrünnisa" da "kadınların hayırlısı" anlamına gelir Müslüman Türk kültüründe çok yaygın bir isimdir. 
Güller 'ırken' Türkmen kökenli Türk, dinen mütedeyyin Müslümandırlar. 
Dört yüz elli sene önce Balkanlar'da Sabetay Sevi'ye inanmış bir kökenden gelseler ne yazardı 
Hiçbir insan soyundan, inancından, hayat tarzından, kıyafetinden dolayı suçlanamayacağı gibi horlanamaz da... Daha vahimi, "Sabetaycı" terimi tarihi bir hadiseyi ve izlerini akademik olarak dört yüz sene önceki bir olayı ve varsa izlerini araştırmak için değil, "iç düşman" yaratmak için kullanılıyor. "İrtica paranoyası" da böyledir. 
Kanıtsız, ispatsız, belirsiz kör bir şüphe, kezzap gibi insanlarımız arasına savruluyor Herkesin herkesten şüphelendiği, herkesin herkesi "iç düşmanlardan biri" diye gördüğü bir "millet" olur mu 
Türkiye'ye karşı en korkunç "komplo", insanlarımızı birbirine karşı "ihanet şüphesi" ile zehirlemektir Şu diye, bu diye... 
Her şeye rağmen, çok şükür ki, "cinnet" h l marjinaller mahallesinden dışarıya pek taşabilmiş değil... 



</TEXT>
</DOC>
