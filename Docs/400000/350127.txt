<DOC>
<DOCNO> 350127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sonyas10.html </URL>
<DATE> 2005/06/08/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Dikkat Yaz geldi, yanlış çorap mantara davetiye çıkartır 
</HEADLINE>
<TEXT>

     İbrahim ÖZÇEKİÇ DHA 

      ERCİYES Üniversitesi Tıp Fakültesi Dermatoloji Anabilim Dalı Öğretim Üyesi Prof.Dr. Ekrem Aktaş, yaz aylarında ayak mantarına yakalanmamak için çorap seçiminin önem taşıdığını belirterek, merserize ve yünlü çoraplar yerine pamuklu çorap giyilmesini önerdi. 
     Prof. Dr. Aktaş, yaz aylarında aşırı terlemeye bağlı olarak ayaklarda mantar görülme oranının arttığını belirtti. Bunu önlemenin bazı basit önlemlerle mümkün olduğunu kaydeden Aktaş, Aşırı gezmek zorunda kalan, gün boyu ayakta çalışan ve sürekli yolculuk yapan kişilerde yaz aylarıyla birlikte mantar sorunu ortaya çıkar. Ayaklardaki terleme, derinin PH değerini bozarak, bütünlüğü bozulan deride mantar oluşumuna neden olur. Bacaklarda şişmeye kadar varan durumlar ortaya çıkarken, ayakta bakteri üremesi sonucu erzipel yılancık hastalığı da ortaya çıkabilir. Bunda, yanlış çorap seçimi ile ayak temizliğine önem verilmemesi birinci derecede etkendir'' dedi. Çoğu insanın çorap seçimini önemsemediğini, bu durumunda ayaktaki terlemeyi arttırdığını anlatan Aktaş şöyle devam etti 
     Merserize ve yünlü çoraplar yerine pamuklu çoraplar tercih edilmelidir. Pamuklu çorap, terlemeyi azalttığı gibi ayaktaki teri emer. Ayrıca, çoraplar ile ayakların sık sık yıkanması gerekiyor. Ayak yıkandıktan sonra parmak aralarının iyice kurulanması da önemli.'' Prof. Dr. Aktaş, terleyen ayakların günde en az üç kere yıkanmasının önem taşıdığını, aynı çorabın da yıkanmadan bir günden fazla giyilmesinin yanlış olduğunu sözlerine ekledi 
     
</TEXT>
</DOC>
