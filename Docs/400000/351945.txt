<DOC>
<DOCNO> 351945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sontur23.html </URL>
<DATE> 2005/06/14/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Şehir magandası turisti vurdu 
</HEADLINE>
<TEXT>

     Sefa KARACAN-Fazilet BAYIR ALANYA Antalya , DHA 

ANTALYA'nın Alanya İlçesi'nde, esnaf arasında köpek yüzünden çıkan tartışmada tabancasını çeken Faruk Nergis'in silahından çıkıp yerden seken kurşun, İsveçli 18 yaşındaki Emile Anderson'un göğsüne isabet ederek yaralanmasına neden oldu. 
     Alanya'da Müftüler Caddesi'nde işyeri olan bir esnafın köpeğinin birkaç gün önce Nergis Tuhafiye'ye girmesi nedeniyle tartışma çıktı. Gerginliği bitirmek istediklerini savunan Özgür Altan, Kemal Göktan ve soyadı henüz belirlenemeyen Mustafa adlı bir kişi tuhafiye dükkatına gitti. İddiaya göre, işyerinin sahibi Eyüp Nergis ve kardeşi Faruk Nergis gelen 3 kişiye küfür edip demir çubuklarla saldırdı. Daha sonra tabancasını çeken Faruk Nergis, Özgür Altan'ı sağ baldırından, Kemal Göktan'ı ise, sol baldırından vurdu. Nergis'in 3 kurşunundan biri asfalttan sekerek yoldan geçen İsveçli turist Emile Anderson'un göğsüne isabet etti. Olay yerinden birkaç metre uzaklaştıktan sonra yere yığılan Anderson'un vurulduğunun fark edilmesi üzerine çevreden yetişenlerin de yardımıyla kanaması durdurulmaya çalışıldı. İşyeri sahiplerinin çağırdığı ambulansla Başkent Üniversitesi Alanya Hastanesi'ne kaldırılan Emile Anderson, ameliyata alındı. 
     
</TEXT>
</DOC>
