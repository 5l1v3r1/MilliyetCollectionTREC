<DOC>
<DOCNO> 377087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sonsiy14.html </URL>
<DATE> 2005/09/09/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
BBP Genel Başkanı Erdoğan terör örgütünü cesaretlendirdi 
</HEADLINE>
<TEXT>

     BBP Genel Başkanı Muhsin Yazıcıoğlu, ''Başbakan Recep Tayyip Erdoğan'ın 'Kürt sorunu' kavramıyla terör örgütünü cesaretlendirdiğini, macunu tüpünden çıkardığını'' iddia ederek, ''Gösteri yapanları sokağa biz çağırmadık, biz indirmedik, Sayın Başbakan indirdi'' dedi. 
     BBP İstanbul İl Başkanlığı'nda basın toplantısı düzenleyen Yazıcıoğlu, bazı gazetelerde kendisi hakkında ''halkı kışkırttığı'' iddiasıyla çıkan haberlere üzüldüğünü söyledi. 
     Vatandaşların silahlı terör örgütüne karşı ortak tavır konulmasını istediğini belirten Yazıcıoğlu, şiddet kullanmadan ve şiddete meydan vermeden demokratik hakkını kullandığını bildirdi. 
     ''PKK'ya karşı çıkmak, terör örgütüne haddini bildirmek her vatandaşın hakkıdır'' diyen Yazıcıoğlu, şu görüşleri savundu 
     ''Bu, Kürt-Türk ayrımcılığı, Türk-Kürt çatışmasını körüklemek değildir. Gösteriyi yapanları sokaklara biz çağırmadık, biz indirmedik, Sayın Başbakan indirdi. Sayın Başbakan, 'Kürt sorunu' kavramıyla terör örgütünü cesaretlendirdi, macunu tüpünden çıkarttı. Bu manzara onların eseridir.'' 
     
</TEXT>
</DOC>
