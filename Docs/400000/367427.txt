<DOC>
<DOCNO> 367427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sontur19.html </URL>
<DATE> 2005/08/05/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Yağmuru fırsat bilen hırsızlar, gündüz vakti kuyumcu soydu 
</HEADLINE>
<TEXT>

     
     Onur SAĞSÖZ- Levent AKPINAR ERZURUM, DHA 
     
ERZURUM’da, öğleden sonra etkili olan sağnak yağmuru fırsat bilen kimliği belirsiz iki kişi, kapısını tornavida ile açarak girdikleri kuyumcu dükkanını soydu. Hırsızlar, bankodaki bilezikler ve 800 doları alarak kayıplara karıştı. 
     Olay, bugün saat 15.00 sıralarında Tazmağazalar Caddesi’ndeki Özbilgin Kuyumcusu’nda meydana geldi. İşyeri sahibi Selami Bilgin 37 dükkanının kapısını kilitleyerek yemeğe çıktı. Bu sırada başlayan sağanak yağıştan korunmak için herkes kaçışırken, her zaman hareketli olan Taşmağazalar Caddesi boşaldı. Bunu fırsat bilen iki kişi, kapısını tornavida ile açtıkları kuyumcuya girerek, bankoda sergilenen yaklaşık toplam 600 gram ağırlığında bilezikler ve 800 doları alarak ortadan koyboldu. 
     Yağışıın durmasının ardından işyerine gelen Selami Bilgin, dükkanının soyulduğunu farkedince polisi aradı. Olay yerine gelen asayiş şube müdürlüğü ekipleri parmak izi alarak soyguncuları yakalamak için çalışmalara başladı. Kuyumcu Selami Bilgin, Yemek için dışarı çıkmıştım. Geldiğimde kapıyı açık buldum. Bankodaki altınları göremeyince hemen polisi aradım'' dedi. 
     
</TEXT>
</DOC>
