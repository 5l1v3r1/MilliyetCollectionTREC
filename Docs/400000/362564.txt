<DOC>
<DOCNO> 362564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/dunya/dun01.html </URL>
<DATE> 2005/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Mekke'ye bomba' gafı infial yarattı 
</HEADLINE>
<TEXT>



ABD'de Cumhuriyetçi Parti Colorado Milletvekili Tom Tancredo'nun, bir televizyon programında "Mekke'nin bombalanmasını" önermesi, ABD'deki Müslüman toplumun tepkisine neden oldu. 
ABD'nin en geniş Müslüman derneği olan Amerika İslami İlişkiler Konseyi, Cumhuriyetçi Partili liderlerin ve Tancredo'nun, Müslüman toplumundan özür dilemesini talep etti. Konsey, ABD'deki Müslümanlardan, Cumhuriyetçi Parti ile temasa geçerek, Tancredo'nun "saldırgan" sözlerinin geri çekilmesi ve Müslümanlardan özür dilenmesi için kampanya başlatmalarını istedi. 
Tancredo, geçen hafta, "köktendinci teröristlerin nükleer saldırısına en muhtemel karşılığın, onların kutsal yerlerinin imha edilmesi" olduğunu söylemişti. "Mekke'nin bombalanmasından mı bahsediyorsunuz " sorusu üzerine Tancredo, "Evet" demişti. 


</TEXT>
</DOC>
