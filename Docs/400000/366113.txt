<DOC>
<DOCNO> 366113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sonsiy13.html </URL>
<DATE> 2005/08/01/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
YAŞ, ilk gün çalışmalarını tamamladı 
</HEADLINE>
<TEXT>

     Yüksek Askeri Şura YAŞ , Başbakan Recep Tayyip Erdoğan’ın başkanlığındaki ilk gün çalışmalarını tamamladı. 
     Genelkurmay Başkanlığı Karargahı Çakmak Salonu’ndaki toplantının öğleden sonraki bölümü yaklaşık 2 saat sürdü. 
     Şura’da, general, amiral ve albaylardan bir üst rütbeye yükselecekler ile rütbe bekleme süreleri uzatılacakların ve kadrosuzluktan emekliye sevk edileceklerin yanı sıra çeşitli nedenlerle Türk Silahlı Kuvvetleri TSK ile ilişikleri kesilecek personelin durumları görüşülüyor. Toplantıda, Genelkurmay Başkanlığı’nca hazırlanan program ve hedefler ile TSK’yı ilgilendiren diğer konular da ele alınıyor. 
     YAŞ toplantısı 4 Ağustos Perşembe günü sona erecek. 
     Şura, çalışmalarına Genelkurmay Başkanlığı Karargahı’nda yarın devam edecek. 
     
</TEXT>
</DOC>
