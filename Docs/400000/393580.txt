<DOC>
<DOCNO> 393580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/ekonomi/aeko.html </URL>
<DATE> 2005/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Avukatımız olun' 
</HEADLINE>
<TEXT>


Başbakan Tayyip Erdoğan yabancı CEO'ların AB süreciyle ilgili taleplerini yanıtlarken, 'Bizi çok yoruyorlar. Bazen hak etmediğimiz şekilde terletiyorlar. Bize avukatlık yapar mısınız ' dedi 

EKONOMİ SERVİSİ 

Yabancı Sermaye Derneği'nin YASED düzenlediği 'Fırsatlar Ülkesi Türkiye' konferansına katılan yabancı CEO'lar Türkiye'ye yurtdışında kendisini daha iyi tanıtması, özellikle son üç yılda ekonomide sağlanan ilerlemeyi daha iyi anlatmasını ve Avrupa Birliği'ne AB uyumunu hızlandırmasını tavsiye etti. 
Başbakan Recep Tayyip Erdoğan, CEO'lar ve uluslararası şirketlerin üst düzey yöneticilerinin Türkiye'ye tavsiyelerini ve sorularını aktardığı yuvarlak masa toplantısında dile getirilenleri tek tek not aldı. 

'İstikrara çomak sokmamalı' 
Toplantı sonunda, konferansa katılan tüm CEO'ların ortak talebinin güven ve istikrar olduğunu belirten ve bu anlamda Türkiye'de halihazırda güven ve istikrarın olduğuna dikkat çeken Erdoğan, "Amerikalıların güzel bir sözü var. 'Bir şey bozuk değilse tamir etme' derler. İstikrar varsa buna çomak sokmaya gerek yok" dedi. 
Erdoğan, CEO'ların Türkiye'nin yurtdışında tanıtımı ve AB süreci ile ilgili taleplerini ise şöyle yanıtladı "Bizi aşırı yoruyorlar. Bize biraz avukatlık yapar mısınız Buna çok ihtiyacımız var. Bizi bazen de hak etmediğimiz şekilde terletiyorlar. Bizden önce AB'ye katılan 10 ülkenin katılım şekli ile bize uygulananların farkı var. Fakat yılmıyoruz. Uyum yasalarını uygulamak konusunda çaba harcıyoruz. Bu, bir zihniyet değişimi ve zihniyet değişimini sağlamak kolay olmuyor. Elini kaldırıp indirmekle olmuyor." 

Ofer, Erdoğan'ın yanında Galataport ihalesine en yüksek teklifi veren ve 49 yıllık ödeme planıyla tartışma konusu olan konsorsiyumun ortağı Sami Ofer'in oğlu Eyal Ofer, yuvarlak masa toplantısında Başbakan Tayyip Erdoğan'ın yanında oturdu. Ofer, Erdoğan ve kabinesindeki bakanlarda üç - dört yıl önce tanıştığını belirterek, "Türkiye'nin yeni bir ülke olarak doğacağına beni ikna ettiler" dedi. Ofer, "Başbakana sorum ya da önerim yok ama bir dileğim var Hükümetin politikalarının devam etmesini diliyorum" diye konuştu. 

'İster Körfez, ister Yahudi sermayesi, öpüp başımın üzerine koyarım' Başbakan Recep Tayyip Erdoğan, yabancı CEO'ların soru ve tavsiyelerini dile getirdiği yuvarlak masa toplantısından önce yaptığı konuşmada, yabancı sermaye yatırımlarını Türkiye'ye çekmek için her türlü çalışmayı yapacaklarını söyledi. 
Doğrudan yabancı yatırımların Türkiye'ye girmesi konusunda kararını vermiş bir hükümet olduklarını ve karşı çıkışların kendilerini ilgilendirmediğini belirten Erdoğan, şöyle konuştu "Hala belli gruplar sermayeye karşı düşmanlık içinde. Bu tutuculuk, bu aşırılık niyedir, bunu anlayamıyorum. Ama onlar, marjinal gruplardır, büyük bir çoğunluk değil." 
Türkiye'nin en büyük sorununun işsizlik olduğunu vurgulayan Erdoğan, şöyle devam etti "Gelmiş, yabancı sermaye Türkiye'de yatırım yapmış, burada 100, 200, 300 bin vatandaşımız iş sahibi olmuş. Kötü mu olmuş Öperim, başımın üzerine koyarım. Bu ister Körfez sermayesi olsun, ister Yahudi sermayesi olsun, ister batı sermayesi olsun, başımın üzerine koyarım. Türkiye'de yasalara, kurallara göre gelip bu yatırımı yapanların yeri vardır. Dünyanın neresine giderseniz gidin, bu böyledir. Türkiye'de de bu böyle olacaktır. Yasalarımız bellidir. Yasalarımızda yerli yabancı ayrımı yoktur. Biz bu yoldayız, bu noktadayız ve bu konuda kararlıyız." 

İstikrar, güven ve yerli ortak arıyorlar Yuvarlak masa toplantısında söz alan yabancı ve yerli işadamları Türkiye'nin istikrar ortamını sürdürmesini istedi 
'Türkiye'ye odaklandık' 
Michael Philipp Credit Suisse First Boston CEO'su Türkiye üç yıllık planımızda odaklandığımız beş ülkeden biri. Türkiye, Avrupa'dan dünyanın geri kalan bölümüne ve geri kalan bölümden Avrupa'ya açılan bir kapı. Müşterilerimiz Türkiye'ye bu yüzden ilgi duyuyorlar. 

'AB'ye uyumu hızlandırın' 
Jacques Vincent Groupe Danone Başkan Yardımcısı Türkiye, öncelikli yatırım yaptığımız beş ülke arasında. İki tavsiyem var. AB standartlarına, özellikle gıdada uyumunuzu hızlandırın. Kayıtdışı ekonomiyi önleyin. 

'İyi iş fırsatları görmek istiyoruz' 
Anders Igel TeliaSonera CEO'su Turkcell kurulduğundan beri buradayız. Burada yatırım için iyi bir iş fırsatı görmek istiyoruz. Güven, fonksiyonel yönetim ve bunun şeffaf, adil olması önemli. Faaliyetlerin güçlü bir yerel ortakla yapılmasından yanayız. 

'Yerel ortakla gireriz' 
Levan Vasadze JSFC Sistema 1. Başkan Yardımcısı Bir ülkede yatırım yapmaya karar vermek bir denge meselesi. Türkiye de Rusya da bu açıdan altın bir dengeye sahip. Türk pazarına girecek olursak lokal partnerle gireriz. 

'Yatırımlarımız sürecek' 
Alfonso Di lanni Oracle Başkan Yardımcısı Rusya ve Türkiye bölgenin iki önemli ülkesi. Yatırımların olması için çok iyi bir altyapı serisinin de olması gerekiyor. Doğru partnerlerle yatırım yapmaya devam edeceğiz. 

'Türkiye iyi pazarlanamadı' 
İbrahim Dabdoub Kuveyt Ulusal Bankası Başkanı Türkiye'de işbirliklerine gireceğiz. Türkiye yurtdışında iyi pazarlanamadı. Özellikle Körfez ülkeleri Türkiye hakkında hiçbir şey bilmiyor, okumuyor. 

'Vergi oranları çok yüksek' 
Paul Doany Türk Telekom ihalesini alan Saudi Oger'in CEO'su Türkiye'de çok iyi karşılandık. Bu yeni yatırımlar için bize şevk verdi. Telekom sektöründe vergilendirme çok yüksek. Vergi gelirin yüzde 50'sine çıkıyor. Aşağı çekilirse nihai kullanıcı da az öder. 

'Tanıtıma ihtiyacınız var' 
Stefano Pessina Alliance UniChem Yönetim Kurulu Başkanı Fransa ve İtalya Romanya'ya, Almanya ise Çek Cumhuriyeti'ne yatırım yapıyor. Türkiye yatırım açısından cazip olmasına rağmen bir yatırım ülkesi olarak görülmüyor. Bu yüzden yurtdışında tanıtıma ihtiyacı var. 

'Büyüme yüzde 7-8 olmalı' 
Güler Sabancı Sabancı Holding Yönetim Kurulu Başkanı Artık önümüzü görüyoruz. 10 - 20 yıllık planlar yapıyoruz. Sayın Başbakanım bana yüzde 5 büyüme yetmiyor. Türkiye, yüzde 7 - 8 büyümeli. 

'Sermayenin dini, ırkı yoktur' 
Bülend Özaydınlı Koç Holding CEO'su Sermayenin dini, dili, ırkı yoktur. Mevcut kaynaklar bizi istediğimiz seviyeye ulaştıramayacak. Yabancı sermaye kalkınma için gerekli. Daha yapmamız gerekenler var. Kayıtdışı önlenmeli. 

'Yerel şirketlerle ortaklık arıyorlar' 
Ferit Şahenk Doğuş Holding Yönetim Kurulu Başkanı Dünyada müthiş bir likidite var. Büyük satın alma ve birleşmelere imza atan şirketler bilançolarını çok düzeltti. Yabancılar Türkiye'de değişen mantaliteden dolayı yerel şirketlerle ortak olmak istiyor. 


</TEXT>
</DOC>
