<DOC>
<DOCNO> 370295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonspo07.html </URL>
<DATE> 2005/08/16/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Lyon yasta... 
</HEADLINE>
<TEXT>

     Essien’in Chelsea’ye transfer olması, Lyon taraftarlarından çok takım arkadaşlarını üzdü. 
     Fransız ekibinin başarılı savunma oyuncusu Monsoreau, Essien’i giderken görmek beni üzüyor. Kendisine bol şans diliyorum'' diye konuştu. Anthony Reveillere de, Transferin gerçekleştiğini öğrendiğimde üzüldüm. Fantastik bir oyuncuyu kaybettik'' dedi. Lyon Başkanı Aulas, bir hafta içinde resmi imzanın atılacağını doğruladı. Chelsea’nin Essien için Lyon kulübüne 40 milyon Euro’dan fazla bir bedel ödeyeceği öğrenildi. 
     
     Valdes milli takımda 

     Barcelona’nın genç file bekçisi Victor Valdes, İspanya Milli Takımı’na yükseldi. Barcelona’da mücadele ederken, Rüştü’nün yerine kaleye geçen Valdes, İspanya Teknik Direktörü Luis Aragones’in de dikkatini çekti. Real Madrid kalecisi Iker Casillas’ın sakatlanmasıyla şans bulan Valdes, İspanya’nın Uruguay ile yarın oynayacağı hazırlık maçında forma giyecek. Genç eldiven milli formayı giyecek olmasının üzerinde baskı oluşturmadığını ve çok mutlu olduğunu söyledi. 
     
     Tevez şova başladı 

     Boca Juniors’tan Corinthians’a 15 milyon Euro karşılığında transfer olan Carlos Tevez, yeni takımını sırtlıyor. Önceki gün oynanan ve Brezilya Ligi’nin üst sıralarındaki iki ekibin karşılaştığı Corinthians - Ponte Preta maçında Tevez 2 gol attı, 3 gol attırdı ve 5-3’lük zaferde başrolü oynadı. Vasco da Gama’nın Atletico Mineiro’yu 2-1 mağlup ettiği maçta ise 39 yaşındaki Romario takımına maçı kazandıran golü attı. 
     
</TEXT>
</DOC>
