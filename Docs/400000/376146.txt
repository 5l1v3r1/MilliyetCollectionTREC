<DOC>
<DOCNO> 376146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonspo41.html </URL>
<DATE> 2005/09/06/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Türkiye 66-Romanya 64 Avrupa Bayanlar Basketbol Şampiyonası 
</HEADLINE>
<TEXT>

     Avrupa Bayanlar Basketbol Şampiyonası B Grubu’nda Türkiye, Romanya’yı 66-64 yendi. 
     Karşılaşmaya 9-0’lık bir seriyle başlayan Romanya, Dragus ve Toma ile bulduğu sayılarla ilk periyodu 17-13 önde tamamladı. 
     İkinci periyoda da iyi başlayan Romanya, çok sayıda hücumdan boş dönen ve savunmada hatalar yapan ay-yıldızlılar karşısında, 17. 
     dakikada 9 sayılık farka ulaştı 30-21. Periyodun son dakikasında, Şaziye ve Esmeral ile sayılar bulan Türkiye, farkı 3 sayıya kadar indirdi ve devre 36-33 Romanya lehine tamamlandı. Üçüncü periyoda iyi başlayan Türkiye, 24. dakikada Esmeral’in üç sayılık basketiyle ilk kez öne geçti 40-39. Bu dakikadan sonra takımlar birbirlerine üstünlük sağlamak için büyük çaba harcadı. Parau ve Dragus’un sayılarına, Türkiye pota altında Yasemin’in etkili oyunuyla karşılık verdi ve 3. periyot 52-50 Romanya lehine kapandı. Son periyotta iki takım arasındaki çekişme, son saniyelere kadar sürdü. 32. dakika 56-55 Türkiye lehine, 36. dakika 60-60 ve 39. dakika 64-64 berabere geçildi. Türkiye, karşılaşmanın son saniyesinde Yasemin’in son saniye basketiyle karşılaşmayı 66-64 kazandı. Grupta hiç galibiyeti bulunmayan Romanya’ya karşı zorlanarak kazanan ay-yıldızlılar, karşılaşma sonrasında büyük sevinç yaşadı. Günün diğer maçlarında ise İspanya, Sırbistan Karadağ’ı 69-52, Litvanya Rusya’yı 80-67 mağlup etti. 2 galibiyet ve 2 mağlubiyeti bulunan Türkiye, 4. sıraya yükseldi. Türkiye, gruptaki son maçını yarın İspanya ile yapacak. 
     
     
Salon Atatürk Hakemler Olegs Latisevs Letonya xx, Marcin Kowalski Polonya xx Türkiye Müjde xx 2, Nilay xxx, Şaziye xx 8, Nevriye xxx 18, Yasemin xxxx 18, Birsel xx 2, Şebnem xx, Esmeral xxx 11, Aylin xx 1, Serap xx 2, Arzu xx 2, Korel x 2 Romanya Parau xxx 11, Vass xx 9, Dragusin xx 13, Toma xxx 9, Dragus xxx 20, Stoenescu x, Vescan x 2, Istratescu x, Nagy, Bagiu x, 1. Periyot 13-17 Devre 36-33 Romanya lehine 3. Periyot 50-52 
     
</TEXT>
</DOC>
