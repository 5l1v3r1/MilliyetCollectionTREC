<DOC>
<DOCNO> 362178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sontur37.html </URL>
<DATE> 2005/07/18/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Gelinlik yerine terör kefeni 
</HEADLINE>
<TEXT>

     TAYLAN YILDIRIM, TURAÇ TOP, LATİF SANSÜR Aydın DHA 

Kuşadası'nda cumartesi günü minibüse bırakılan bombanın patlaması sonucu hayatını kaybeden Deniz Tutum son yolculuğuna gözyaşları içinde uğurlandı. Tutum’un olay yerinden geçirilerek evine götürülen tabutuna nikahında giyeceği gelinlik sarılırken, anne Sevim Tutum’un Sana gelinlik yerine terör kefeni giydirdiler'' ağıtı yürekleri dağladı. 
     Tutum’un 21 cenazesi dün sabah saatlerinde yakınlarınca Kuşadası Devlet Hastanesi’nden alındı. Bu sırada 2 ay önce olay yeri yakınlarında mesai arkadaşlarını, imha etmek için müdahale ettiği bombanın patlaması sonucu kaybeden polisler de yakalarına Tutum’un fotoğrafını astı. 
     
     Patlamanın olduğu yerde isyan 

     Cenazesi ilçe merkezinde bir süre konvoy halinde gezdirilen Tutum daha sonra patlamanın olduğu yerden geçirildi. Bu sırada cenaze arabasının önünde oturan baba Şahin Tutum, kızının fotoğrafını olay yerine doğru çevirerek Biricik kızımı elimden alan yere lanet olsun'' dedi. 
     Bu yıl liseyi bitirdikten sonra ÖSS sınavlarına giren ve tek hayali öğretmenlik olan Tutum’un cenazesi daha sora Meram Sitesi’ndeki evine götürüldü. Yakınlarının ağıtlarıyla karşılanan Tutum’un düğününde giyeceği gelinliği getiren baba Tutum, tabutun üzerine koyarak, Kızım sana çok yakışacaktı. Neden giymene izin vermediler'' diyerek gözyaşı döktü. 
     
     "Ölene kadar kalbimdesin" 

     Türk bayrağı ve gelinlikle sarılı olan kızının tabutuna sarılan anne Sevim Tutum da, Ölümü haketmedin, sana hiç yakışmıyor. Bu acıyı baştakiler de çeksin'' ağıtı çevredekileri gözyaşlarına boğdu. Tutum’un gelecek hafta nişanlanacağı Yunus Sayılgan da, tabutun başından bir an olsun ayrılmadı. Nişanlısının tabutunu okşayarak gözyaşı döken Sayılgan, Ölene kadar kalbimdesin'' dedi. Tutum'un fotoğraflarını ellerinde taşıyan arkadaşları da güçlükle sakinleştirildi. Tutum, Hanım Cami'nde kılınan öğle namazının ardından toprağa verildi. 
     
     Tatile devam 

     Biri İrlandalı, biri İngiliz 5 kişinin öldüğü patlama nedeniyle üzgün ve tedirgin olduklarını belirten İngiliz turistler, tatillerini yarıda kesmeyeceklerini söyledi. Bombalı saldırıya tepkisini dile getiren bir İngiliz turist, İnsanlar bunu neden yapıyor anlamıyorum. Masum insanlar öldü. Patlamayı organize edenlerin eline ne geçti Bunu anlamak çok güç. Herkes korktu, üzüldü, fakat tatilimi yarıda kesmeyeceğim. Birkaç kişinin huzuru bozmasına izin vermeyeceğiz. Türk insanları sevgi dolu. Türkiye'ye gelmeye devam edeceğiz'' dedi. 
     Bir başka turist de kararlılığını dile getirirken, Patlama tabii ki bizi üzdü. İnsanların ölmesine çok üzüldük. Fakat tatilimizi yarıda kesmeyi düşünmüyoruz. Olay Türkiye'ye bakışımızı değiştirmedi. Türkiye'yi ve Türk insanlarını seviyoruz'' diye konuştu. 
     
     Turistler barları doldurdu 

     Bombalı saldırının ardından hayat normale dönmeye başladı. Saldırının ardından yaşadıkları şoku üzerlerinden atan turistler, yine barlar sokağına akın etti. Barları tıklım tıklım dolduran turistler, terör saldırısına aldırmadan gönüllerince eğlendi. Turistlerin, her zaman olduğu gibi barları doldurması turizmcilere de moral verdi. Bar işletmecisi Ahmet Özkan, turistlerin olaydan çok fazla etkilenmediğini ifade ederek, " Saldırı öncesi günlerin yoğunluğunu yaşıyoruz. Bu tablo, turizm için önemli ve sevindirici '' dedi. 
     
</TEXT>
</DOC>
