<DOC>
<DOCNO> 353189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/yasam/axyas02.html </URL>
<DATE> 2005/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus kızlardan 'Nataşa' tepkisi 
</HEADLINE>
<TEXT>


4 Rus genç kızdan oluşan Şpilki grubu, Antalya'da kendilerine 'Nataşa' adı takılmasına sinirlenip 'Sensin Nataşa ' diye şarkı yaptı 

CENK BAŞLAMIŞ Moskova 

Antalya'ya gelmişler 
RUS Şpilki grubu, Türk erkeklerinin Rus kızlarına 'Nataşa' adını takmasına tepki olarak, 'Sensin Nataşa ' isimli esprili bir şarkı yaptı. Rus kanallarında klibi gösterilmeye başlanan şarkı, grup üyesi 4 genç kızın Türkiye'de başlarından geçen bir olaya dayanıyor. Grubun üyesi Varya, geçen yıl Antalya'ya gittiklerinde Türk erkeklerinin kendilerine adım attırmadığını, sürekli bir yerlere davet edildiklerini söyledi. 

'Türk'ü Rum oynuyor 
"BİZİ uyarmışlardı, ama doğrusu bu kadarını da beklemiyorduk" diyen Varya, gazetelere yaptığı açıklamada, güvenlik görevlisinin bile benzer şekilde davranmasının kendilerini iyice şaşırttığını söyledi. Güney Kıbrıs'ta çekilen klipte, kendisine 'Nataşa' diye seslenilmesinden bunalan Varya, 'Sam tı Nataşa ' Sensin Nataşa diye bağırıyor. Klipte 'esmer Türk' rolünü ise bir Rum oynuyor. 

İşte 'Sensin Nataşa 'nın sözleri 
Güney denizlerinde yaşarlar 
Çok sıcakkanlılar 
Kendi kızlarından hoşlanmaz bize bakarlar 
Herkesi Nataşa diye çağırırlar 
'Buraya gel' diye bağırırlar 
Sakın kabul etme felaket olur 
Sensin Nataşa 
Git plajında kendi kendine oyna 
Kendi masajını kendin yap 


</TEXT>
</DOC>
