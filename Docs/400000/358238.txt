<DOC>
<DOCNO> 358238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/spor/ydemirkol.html </URL>
<DATE> 2005/07/05/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Yazılarınızı saklayın 
</HEADLINE>
<TEXT>


Sadece Fatih Terim'in göreve getirilişinin çıkardığı gürültü bile bizim futbolu ne kadar yanlış tanımladığımızın göstergesidir. Üzerimize gelen rahatlığa bir bakın. Bir teknik direktör değişikliği ve Almanya vizesini aldık, hatta orada kazandık bile. Ne gaflet yarabbi Ne büyük kendine güvensizlik aslında. 
Bir garanti aldığımızı düşünüyoruz şimdi. Terim, bize Almanya'nın kapısını açacak. Bizi, Dünya Kupası'nda finale taşıyacak. Çünkü o muktedirdir. Her şeyi yapabilir. Biz bu tavrımızla Fatih Terim'e iyilik yaptığımızı sanıyoruz. Ama aslında kuyusunu kazmaya başladık şimdiden. 
Çünkü şöyle koyuyoruz kıstasları 
1-Bu gruptan çıkmamız ve Almanya'ya gitmemiz şart. 
2-Rakipler kötü, ama Yanal kaybetti. 
3-Potansiyelimiz Dünya Kupası'nı almaya yeter de artar bile. 
4-En iyi hocayı başa getirirsek olur. 
Bitti. Bu kadar. 3 maç var. Kadir olan başta. Hepsini kazanır. O zaman iş bitti. Zaten en, en başında 2001 Aralık'ında Şenol Güneş'i kovup, Terim'i getirsek, bugün Dünya Şampiyonu'yduk. Unvanımızı koruyacaktık. Bu 5 yıllık planın tutmaması söz konusu olmadığında da 2010'da Güney Afrika'da da kazacaktık. Statü gereği ilelebet müzemize götürecektik kupayı. Brezilya'nın Jules Rimet'sinden bile büyük bir başarı. Çünkü onların şampiyonlukları üst üste değildi. 

"Halbuki ah Halbuki " 
Bugün Aurelio Türk olsa, Milli Takım 11'ine yazılacak ilk isim olur. Ama Brezilya Teknik Direktörü onu sokakta görse tanımaz. Olsun biz Dünya Kupası'nı kazanmalıyız. Çünkü kadir olan başta. Çünkü UEFA Kupası'nı kazanmış bir teknik direktörümüz var. 5 yıldır olduğu gibi bu yıl da birileri UEFA Kupası'nı kazandı. Teknik adamı geçtim, takımı zırt diye hatırlayan kaç kişi var Ama 5 yıl önce UEFA Kupası'nı kazanan teknik direktör başa gelince her şey garanti. CSKA Moskova'nın teknik direktörü kim beyler Hadi çabuk çabuk Ah ne yazık Size, sizi okuyup, sizin her şeyi bildiğinizi sananlara ne yazık Valery Gazaeev de kazandı. Hem de bu yıl. Ruslar şimdi onu milli takımın başına geçirecekler. Gitti bizim Dünya Şampiyonluğu. Ah be 
Fatih Terim, istatistik ve yarattığı ruh açısından bu ülkenin bir numarası, evet Ama 96'da gol atamadan Ada'dan dönüşümüz de var. Galatasaray'la 4 kez Şampiyonlar Ligi'ne katılıp hiç gruptan çıkamayışımız da. Ne olacak peki 
Fatih Terim'e yazık etmeyin. Onu eleştirin. Şimdiden. Sonra kaybedince sudan bahaneler bulup asacaksınız onu biliyorum. Hep bunu yaptınız. İşiniz bu Ah ne yazık Ama artık o kadar kolay değil Onu astığınız gün yayınlayacağım bugün yazdıklarınızı. Bakalım utanacak mısınız 

Hıncal abi, bekliyorum 

Ümit milli takım için bir numaralı tercih Aykut Kocaman'dı. Sadece Fenerbahçelilerin değil herkesin sevgilisi. Ergun Gürsoy'a "Onu Galatasaray'ın başında görmek isterim" dedirtecek kadar saygı gören Aykut Kocaman. Trabzonluların bir Fenerbahçe simgesine teknik direktörlük teklif ettiği görülmüş mü Ona 2 kez ettiler. Federasyon, onun peşindeydi. Konya'yı ikna etmek için uğraşıyordu. Sonra bu görüşmeler tamamen kesildi. Talep birden oradan kalktı. Nasıl olduysa Aynı şekilde Rıdvan Dilmen'e de son anda görev verilmesinden vazgeçildi Ve görev verilen isim Oğuz Çetin. Fazla birşey söylemeyeceğim. Performansı ortadadır. 
Şimdi bunun üzerine Hakan Şükür'ün milli takıma çağrıldığını, 11'e girdiğini düşünün. İlk 11'de de olur ya, Rüştü'den başka Fenerbahçeli olmadığını. Bu gayet olasıdır. Çünkü Yunanistan maçında Rüştü'den başka sadece Ümit Özat vardı. Terim herhalde Hıncal Abi'nin tanımlamasıyla "Galatasaray'ı bölüp parçalamak ve şampiyonluğunu engellemek dışında başarısı olmayan Yanal"ın bulamadığı sol beki bulacaktır. Sonuç, ilk 11'de şampiyondan tek oyuncu. Hatta Rüştü, Barça'ya ya da başka bir takıma giderse sıfır. Şimdi bu olanları ve olması muhtemelleri toplayalım. 
Koskoca Fatih Terim'in Fenerbahçe'yi ortadan kaldırmak, milli takım sahnesinden silmek istediğini mi söyleyeceğiz Bir de Almanya'ya gidemezse, gönül rahatlığıyla şu cümleyi kurabilecek miyiz 
"Fenerbahçe'yi bölüp parçalamak ve şampiyonluğunu engellemek dışında başarısı olmayan Terim" Sabır ve merakla bekliyorum. 

Ben de Mesut Bakkal'ı tanırım 

Pazar günü bu sayfada yeni milli teknik kadroyu değerlendiren bir yazı yazmıştım. İçinde de şöyle bir cümle geçiyordu "En tecrübeli isim olan Reha Kapsal'ın takdir edilecek spora bakış felsefesinin yansımasını henüz sahada göremedik." 
Cevap Levent Abi'den Tüzemen geldi. "Reha tırnaklarıyla kazıyarak geldi" başlıklı bir yazıyla. Yazıda Kapsal'ın 4 şampiyonluk kazandığını ve bu yeri hak ettiğini söylüyordu Levent Abi. Bana kalırsa şampiyonluk 1. olmaktır. Eğer lig çıkmak şampiyonluk sayılıyorsa başka tabii. Manisa'da alınan 3'üncülük mesela. Ya da aynı yılın başında Kapsal'ın başarıyla görev yaptığı Marmaris'in, Recai Karasu tarafından lig çıkması Reha Kapsal'a yazılacaksa. 
Onu çok erken dönemden Altay Genç takımından tanıdığını da ekliyordu Levent Abi. Kendisi de eski bir Altay'lı futbolcu olduğundan bizden önce Raha Kapsal'la tanışmış olması normal. Ama sonradan onu hepimiz tanıdık. Nasıl müthiş bir yetenek olduğunu hepimiz biliyoruz. Hoca olarak ortaya koyduğu futbol bilgisinin ne kadar parlak olduğunu da. Evet Reha Kapsal bu kadrodaki doğru tercihlerden. Ama bu Reha Kapsal'ın hocalığını üst düzey futbol seviyesinde olmadığı gerçeğini değiştirmez. Ve şu yazının başındaki cümleyi kurmuş olmam da Levent Abi'nin, "Mehmet'in bu yazısını ben bir bilgi eksikliği ve kalem sürçmesi olarak görüyorum" ifadesini haklı çıkarmaz. 
Reha Kapsal bu kadro içindeki bir numaralı tecrübedir. Sorun da tam burada. Reha Kapsal'ın şahsında değil. Kadroda o olmalı. Ama bu ekolü kurmak için kurduğunuz ekipteki en tecrübeli teknik adam sadece 5 ay Süper Lig'de çalıştıysa ekibinizde sorun var demektir. 20 yaşaltı Dünya Şampiyonası'nı izlediniz. Hocaları bir hatırlayın. En basit örnek Elendiğimiz İspanya Milli Takımı'nın başındaki hocayı hatırlayın. Bir yıl önce Euro 2004'de İspanya'nın başında olan Inaki Saez. 
Şimdi eğer Kapsal'ın h l bu 1 numaralı yardımcılığı hak ettiğini düşünüyorsak. Ve bunu "Reha'yı tanırımla" anlatıyorsak, eleştirenleri bilgi eksikliği ile suçluyorsak. Ben de şunu söylerim Bende Mesut Bakkal'ı tanıyorum. Hani Akdeniz oyunlarında Terim gibi final oynayan. 



</TEXT>
</DOC>
