<DOC>
<DOCNO> 369554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sonspo28.html </URL>
<DATE> 2005/08/13/ </DATE>
<TIME> 23.15 </TIME>
<AUTHOR>  </AUTHOR>
<HEADLINE>
Hadzibegiç ''Birinci devre çok kötü oynadık'' 
</HEADLINE>
<TEXT>

     Gaziantepspor Teknik Direktörü Faruk Hadzibegiç, Sivasspor maçının ilk yarısında çok kötü bir futbol oynadıklarını söyledi. 
     Hadzibegiç, maç sonrası yaptığı açıklamada, hava şartlarının futbolu olumsuz yönde etkilediğini belirterek, "Karşılaşma yüksek kalitede oynanmadı" dedi. 
     Karşılaşmanın birinci devresinde çok kötü futbol oynadıklarını ifade eden Hadzibegiç, "İkinci devre yaptığımız değişikliklerle toparlandık. İki takım puan kaybetmemek için oyunu riske etmedi" diye konuştu. 
     Hadzibegiç, ligin ilk 2 maçında kazandıkları 4 puanının kendilerini memnun ettiğini kaydetti. 
     
     SİVASSPOR CEPHESİ 

     Sivasspor Teknik Direktörü Werner Lorant ise Gaziantepspor karşısında defans oyuncularının çok iyi oynadığını ve rakip forvetlere pozisyon vermediklerini söyledi. 
     Deplasmanda harika oynadıklarını anlatan Werner Lorant, şunları kaydetti 
     "Rakibimizi iyi etüt ettik. Açık oynarsak pozisyon vereceğimizi biliyorduk. Bu nedenle tedbir aldık. Ofansif olarak topu dolaştırıp ayağa pas yapabilseydik, pozisyonda bulabilirdik. Bu konuda çalışmamız gerekiyor. Süper Lig’e çıkan yeni bir takım olarak iki maçta oynadığımız futboldan memnunum."- 
     
</TEXT>
</DOC>
