<DOC>
<DOCNO> 389316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sontur23.html </URL>
<DATE> 2005/10/24/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
İki çocuğu yakarak öldürdüğü iddia edilen kişinin babasının evi yakıldı 
</HEADLINE>
<TEXT>

     Malatya’nın Yazıhan İlçesi’nde 8 ve 9 yaşlarındaki iki çocuğu yakarak öldürdüğü iddia edilen İbrahim Şengül’ün, babasının evi yakıldı. 
     Alınan bilgiye göre, İbrahim Şengül’ün babası Mehmet Şengül’ün Hamidiye Köyü’ndeki evinde çıkan yangın, Yazıhan Belediyesi İtfaiyesi ekiplerince söndürüldü. Daha önce boşaltılan evde, yangın nedeniyle 5 bin YTL tutarında maddi hasar meydana geldi. 
     Bu arada, yakılarak öldürülen çocuklardan 9 yaşındaki Ü.Ü’nün babası KÜ, yangınla ilgili çelişkili ifadeler vermesi ve yangın çıktığı sırada nerede olduğunu ispat edememesi üzerine, "evdeki yangını çıkarmış olabileceği" şüphesiyle Yazıhan Cumhuriyet Başsavcısı’nın talimatıyla gözaltına alındı. 
     Hamidiye Köyü yakınlarında, 25 Eylül 2005 tarihinde, 8 yaşındaki H.A. ölü, 9 yaşındaki Ü.Ü. ise yaralı bulunmuştu. Vücudunda yanık izi bulunan yaralı Ü.Ü, kaldırıldığı Turgut Özal Tıp Merkezi’nde yapılan tüm müdahalelere rağmen hayatını kaybetmişti. 
     Çocukları gören vatandaşların durumu güvenlik güçlerine bildirmesi üzerine başlatılan çalışmalar sonucu gözaltına alınan İbrahim Şengül 22 , çıkarıldığı nöbetçi mahkemece tutuklanarak cezaevine gönderilmişti. 
     
</TEXT>
</DOC>
