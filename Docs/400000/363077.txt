<DOC>
<DOCNO> 363077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/soneko29.html </URL>
<DATE> 2005/07/21/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Merkez Bankası Beklenti Anketi'nde enflasyon tahminleri düştü... 
</HEADLINE>
<TEXT>

     Merkez Bankası tarafından her ay iki kez düzenlenen beklenti anketine göre, yıl sonu enflasyon beklentisi yüzde 7.39'a indi. 
     Merkez Bankası, Temmuz ayının ikinci dönemine ilişkin beklenti anketi sonuçlarını açıkladı. 
     Yıl sonu enflasyon beklentisi, tüketici fiyatları endeksi TÜFE bazında, Temmuz ayının ilk anketine göre 0.05 puan azalarak yüzde 7.44'den yüzde 7.39'a geriledi. 
     
     CARİ AÇIK BEKLENTİSİ YÜKSELDİ 

     Merkez Bankası'nın Beklenti Anketi'ne göre cari açık beklentisi, yıl sonu itibarıyla 17 milyar 939.2 milyon dolara yükseldi. 
     Merkez Bankası tarafından her ay iki kez düzenlenen Beklenti Anketi'nin, Temmuz ayına ilişkin ikinci dönem sonuçları açıklandı. 
     Temmuz ayının ilk anketinde, yıl sonu cari açık beklentisi 17 milyar 255.8 milyon dolar olmuştu. 
     Temmuz ayının ilk anketinde yıl sonu TÜFE'de yüzde 7.44, cari ay TÜFE'de yüzde 0.12, iki ay sonrası TÜFE'de yüzde 0.75, gelecek 12 aylık dönem TÜFE'de yüzde 6.79 olan beklentiler, Temmuz ayının son anketinde, TÜFE bazında yıl sonunda yüzde 7.39'a, gelecek 12 ayda yüzde yüzde 6.71'e inerken, cari ayda yüzde 0.13'e, iki ay sonrasının TÜFE beklentisi yüzde 0.76'ya çıktı. 
     Cari ay sonu bileşik faiz oranı beklentisi yüzde 14.67'den yüzde 14.84'e, yıl sonu bileşik faiz oranı beklentisi uygun ortalamada yüzde 13.45'den yüzde 13.71'e yükseldi. 
     Temmuz ayının son anketinde, cari ay sonu uygun ortalama dolar kuru beklentisi 1.3554 YTL'den 1.3400 YTL'ye indi. 
     Aynı dönemde, yıl sonu dolar kuru beklentisi 1.4365 YTL'den 1.4251 YTL'ye indi. 
     Temmuz ayının ilk anketinde yüzde 5.4 olan cari yıl sonu GSMH büyüme beklentisi ise Temmuz ayının ikinci anketinde de değişmedi. 
     
</TEXT>
</DOC>
