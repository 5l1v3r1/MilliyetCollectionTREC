<DOC>
<DOCNO> 357031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sonsiy07.html </URL>
<DATE> 2005/06/30/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Bakan Şahin gol atamadı 
</HEADLINE>
<TEXT>

     Ferah IŞIK- Ramazan ÇETİN DENİZLİ, DHA 

DENİZLİSPOR Zafer Katrancı Alt Yapı Tesisleri'nin açılışını yapan Spordan Sorumlu Devlet Bakanı Başbakan Yardımcısı Mehmet Ali Şahin, çift kale maçta forma giydi. Şahin, maçta gol kaydedemedi. 
     Denizlispor Başkanı Zafer Katrancı'nın yaptırdığı tesisin açılışından sonra Denizlisporlu eski futbolcular ile aralarında Bakan Şahin, Vali Gazi Şimşek, Belediye Başkanı Nihat Zeybekci, Pamukkale Üniversitesi Rektörü Hasan Kazdağlı, Denizlispor Başkanı Zafer Katrancı'nın da bulunduğu kadro maçı 2-0 kazandı. Bakan Şahin 76 numaralı formasıyla mücadele etti. 30 dakika süren maçın gollerini protokol karması Rektör Hasan Kazdağlı ve Vali Gazi Şimşek attı. Bakan Şahin, eline geçirdiği iki gol fırsatından yararlanamadı. Maçın bitiş düdüğüyle birlikte havai fişek gösterisi yapıldı. Bakan Şahin, Böyle yaparsanız sahanız kapanır'' diye, Denizlispor Başkanı Katrancı'ya şaka yaptı. Maçtan sonra Bakan Şahin duşunu alıp, Çardak Havaalanı'ndan Ankara'ya döndü. 
     
</TEXT>
</DOC>
