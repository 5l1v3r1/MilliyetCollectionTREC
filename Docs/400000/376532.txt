<DOC>
<DOCNO> 376532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sontur44.html </URL>
<DATE> 2005/09/07/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Otobüs şöförü Coşkun "Jantın üzerinde giden lastik alev aldı" 
</HEADLINE>
<TEXT>

     TEM Otoyolu’nun Sakarya-Düzce il sınırı yakınlarında 14 kişinin yanarak hayatını kaybettiği trafik kazasında, yolcu otobüsünün şoförü ve muavin olan iki oğlu, adliyeye sevk edildi. 
     Kazanın ardından gözaltına alınan otobüs şoförü Cemil Coşkun ile otobüsün muavinliğini yapan iki oğlu Mesut ve Emir Coşkun jandarmadaki sorguları tamamlanarak, adliyeye sevk edildi. 
     Otobüs şoförü Coşkun’un, "Normal hızla seyir halindeydim. Birden sağ ön lastik top gibi bir ses çıkartarak patladı. Ardından bariyerlere çarptık. Jantın üzerinde giden lastik alev aldı. Aracın yoldan çıkmaması için çocuğumla birlikte direksiyona sarıldık. Bu arada araç yanmaya başladı. İçerdeki yolculardan birçoğunu dışarı çıkartmaya çalıştım. Çıkarttıklarım da oldu" dediği öğrenildi. 
     Bu arada yolcuların ifadelerine başvurulduğu, otobüsün tahliye kapısında çok sayıda yük ve eşya olduğunun öne sürüldü kaydedildi. 
     
</TEXT>
</DOC>
