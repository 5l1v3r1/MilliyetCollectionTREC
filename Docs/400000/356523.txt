<DOC>
<DOCNO> 356523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/yazar/yilmaz.html </URL>
<DATE> 2005/06/29/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Murat Demirel Egebank'ta aileyi nasıl dışarı çıkardı 
</HEADLINE>
<TEXT>


Zincirlikuyu'da bundan 5.5 yıl önce başlayan Egebank operasyonu, pazar günü Isparta'da yeni bir sürece girdi. 
TMSF, 1999 yılında el koyduğu Egebank'ın yürütülen faizleriyle birlikte 3 milyar dolara ulaşan devir zararlarını tahsil etmek için, Isparta'da Şevket Demirel'in 9 şirketinin yönetim ve denetimlerini devraldı. 
Ortada bilinen bir durum var Şevket Demirel, Egebank'ın içini boşaltmak ve çıkar amaçlı suç örgütü kurmaktan yargılanan eski patronu Murat Demirel'in babası. Ve Murat Demirel'in kardeşi Neslihan Demirel, bankanın ortakları ve yönetim kurulu üyeleri arasında. Murat Demirel, devir tarihinde oluşan 1.5 milyar dolarlık devir zararını ödeyecek bir kaynak gösteremedi. 

İyi niyet bitti 
Bankacılık Kanunu 1999 yılından bugüne tam 7 kez değişti. Gelinen noktada TMSF "bulduğu gedikten" içeri dalıyor. Banka batıranların iyi niyetli olmaması, halkanın büyümesini kaçınılmaz kılıyor. 
TMSF'nin, Egebank'a el koyduktan sonra, bugüne kadar Bankalar Kanunu'nun 15 7-b hükmü çerçevesinde tahsil edebildiği tutar ise 9 milyon dolar Devede kulak diyebiliriz. 
TMSF, 4389 Sayılı Bankalar Kanunu'nda yapılan değişiklikle "Uzan maddesi" olarak anılan 15 7-a maddesine bavurdu. Bu madde TMSF'ye, batık banka hissedarları ile ilişkisi olan tüm şirketlerin yönetimine veya mülkiyetine el koyma hakkı tanıyor. 
Fon'dan yapılan açıklamada, "Egebank hakim ortağı ve yönetim kurulu başkanı Murat Demirel'in aynı zamanda Göltaş'ı Şevket Demirel'in Isparta'daki çimento şirketi vekaleten temsil ettiğinin ve muhtelif yollarla sözkonusu şirkete banka kaynağı aktardığının tesbit edilmesi ayrıca Egebank'ın ortaklarından Şevket Demirel Holding'in yüzde 15 hissedarı olan ve yönetim kurulu başkanlığını yapan Neslihan Demirel'in aynı zamanda Egebank'ın yönetim kurulu üyesi olması ve Şevket Demirel Holding ile holding yönetim ve denetiminde yer alan Neslihan Demirel, Nihan Atasagun, Yılmaz Kasap, Fetullah Selçuk ve Sertaç Bora Özyurt'un Göltaş ve el konulan 8 şirket ile doğrudan veya dolaylı ortaklık ilişkisi içinde bulundukları...." gerekçeleri gösterilerek, operasyonun "çerçevesi" çizildi. 
TMSF "tümüyle kanuni" olarak nitelendirdiği operasyonda sözü edilen gerekçelerin basına açıklanmayan içeriğine güveniyor. 

Binde bir ortak 
İlişkiyi Demirel cephesi nasıl yorumluyor 
Egebank'ı, Bayraktar Grubu'ndan satın alan Şevket Demirel Holding'teki, Şevket Demirel'in şahsi hisseleri, bankanın el değiştirmesinden 1 yıl önce 1997 devredildi. O nedenle Şevket Demirel'in bankada "sahiplik, ortaklık veya garantörlük" sıfatları bulunmuyor. Ancak devir sırasında "ismi" yetiyor 
Bankayı alan hakim ortak yüzde 90'larda Murat Demirel. Murat Demirel, Şevket Demirel Holding'i de yüzde 3'lerde alıcılar tarafında gösteriyor. Neslihan Demirel'in ise Şevket Demirel Holding'teki payı yüzde 15. Neslihan Demirel'in Egebank'taki ortaklık payı, toplamda binde 1'e denk geliyor. 
Yüzde 66 Murat Demirel, yüzde 15 Neslihan Demirel ortaklığı bulunan Şevket Demirel Holding, bankanın satın alınmasından üç - dört ay sonra hisselerini MD Holding'e devrediyor. MD Holding ise Murat Demirel'in şirketi, burada Demirel ailesinin ortaklığı bulunmuyor. 
Egebank Fon'a geçene kadar Neslihan Demirel'in mahkemelere de sunduğu binde bir ortaklık payı ve yönetim kurulu üyeliği devam ediyordu. 

Hakim ortak Murat 
Isparta operasyonunun başlangıcı kabul edilen gelişme ise yılbaşında Fon'un, bankayı satan Bayraktar Grubu ile satın alan Murat Demirel'in şirketleri MD Holding, Üniversal Yatırım, Era Finans ile Neslihan Demirel'e 104 trilyon tutarında alacağı için tebligatta bulunmasıydı. Bu alacak, bankanın devri sırasında yine bankanın içinden kullandırılan 35 miyon dolar kredi ile ilgiliydi. 
Neslihan Demirel "kesinleşmiş bir alacak olmadan" yapıldığı gerekçesiyle bu tebligat ve ödeme emrine itiraz etti ve "yürütmenin durdurulması" yönünde dava açtı. 
Konuyu bir de uzmanla görüştüm. Galatasaray Ünivesitesi İdare Hukuku Prof. Celal Erkut, "Murat Demirel bankayı devir alırken, hakim ortağı olduğu Otomotivcilik A.Ş ile sözleşme yapmıştı. Yapılan, 5020 sayılı düzenlemeye bile uymuyor. Belirtilen belgelerle en fazla Şevket Demirel Holding'in üzerine gidilir, Şevket Demirel'in malvarlığı sorumlu tutulamaz" diyor. 



</TEXT>
</DOC>
