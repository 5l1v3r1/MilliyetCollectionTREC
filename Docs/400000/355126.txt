<DOC>
<DOCNO> 355126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/soneko42.html </URL>
<DATE> 2005/06/24/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Türk Telekom için 4 Ortak Girişim Grubu teklif verdi... 
</HEADLINE>
<TEXT>

     Türk Telekom için 4 Ortak Girişim Grubu teklif verdi. 
     Türk Telekom İhale Komisyonu, Türk Telekom'un yüzde 55 hissesinin blok satış yöntemiyle özelleştirilmesi ihalesinde, teklif zarflarını açmak üzere İdare binasında toplandı. 
     Özelleştirme İdaresi Başkanı Metin Kilci, zarflar açılmadan önce, sırasıyla Koç Holding-Carlyle Grubu'ndan oluşan Koç Holding Ortak Girişim Grubu, Oger Telecoms Ortak Girişim Gurubu, Etisalat Ortak Girişim Grubu ile Turktel Ortak Girişim Grubu'nun ihaleye teklif verdiğini bildirdi. 
     Bu arada bugünkü toplantıda, ilk olarak Rekabet Kurumu Bildirim Formu zarfı, açılmadan Rekabet Kurumu'na gönderilecek. Daha sonra, ihaleye katılabilmek için verilmesi gereken belgeler zarfı açılarak, değerlendirilecek. 
     Komisyon son olarak, iş planı zarflarını açacak. 
     Teklif sahiplerinin iş planları, daha sonra komisyonca incelemeye alınacak. 
     Bu incelemenin ardından, 100 üzerinden en az 75 puan alanların ''fiyat teklif zarfları'', ilan edilecek bir tarihte açılacak. 
     
     FİYAT TEKLİF ZARFLARI 1 TEMMUZ'DA AÇILACAK 

     Türk Telekom ihalesinde, 4 Ortak Girişim Grubunun 'fiyat teklif zarfları", 1 Temmuz'da saat 14.00'de açılacak. 

     
</TEXT>
</DOC>
