<DOC>
<DOCNO> 384307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonyas03.html </URL>
<DATE> 2005/10/05/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Uzay turisti Olsen Dünya’ya 370 km yüksekten bakmaya doyamadım 
</HEADLINE>
<TEXT>

     Uluslararası Uzay İstasyonu’na UUİ giden, dünyanın "üçüncü uzay turisti" Amerikalı Gregory Olsen, uzaya giderek hayalini gerçekleştirdiğini söyledi. 
     UUİ’den dünyayla bağlantı kurarak, istasyondaki 4 astronotla birlikte basın toplantısı düzenleyen Olsen, "Hayalimi gerçekleştirdim. Çok güzel zaman geçiriyorum" dedi. 
     Bu yolculuk için Rus uzay kurumuna 20 milyon dolar bağışta bulunan Olsen, uzay gezisinin bu parayı ödemesine değdiğini belirterek, "Bu, yapmayı istediğim bir şeydi ve ödediğim paraya değdi. Uçuşun en güzel dönemi, UUİ’de olmak" diye konuştu. 
     Olsen, "Dünya’ya 370 kilometre yüksekten bakmaya doyamadığını" söyledi. 
     Gregory Olsen, 60 yaşındaki Amerikalı Denis Tito ve 27 yaşındaki Güney Afrikalı Mark Shuttleworth’ün ardından uzaya giden 3. "turist" oldu. 
     Olsen’i taşıyan Soyuz uzay aracı 1 Ekim’de Dünya’dan ayrılmış, 3 Ekim’de UUİ’ye ulaşmıştı. 
     
</TEXT>
</DOC>
