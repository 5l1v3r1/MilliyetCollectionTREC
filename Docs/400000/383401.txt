<DOC>
<DOCNO> 383401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sontur20.html </URL>
<DATE> 2005/10/02/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Kanal D kameramanı Dede, son yolculuğuna uğurlandı... 
</HEADLINE>
<TEXT>

     Kocaeli Ford Otosan Rallisi'nde yarış araçlarından birinin çarpması sonucu ağır yaralanan ve dün tedavi gördüğü hastanede hayatını kaybeden Kanal D kameramanı Besim Kemal Dede'nin 37 cenazesi, Aydın'da toprağa verildi. 
     Besim Kemal Dede'nin Aydın Bey Cami'de kılınan cenaze namazına, yakınları ve kameraman arkadaşları ile 12 yaşındaki oğlu Adem Dede de katıldı. 
     Cenaze namazına katılmak için İstanbul'dan gelen Besim Kemal Dede'nin kameraman arkadaşları ve yakınlarının, cenaze namazının ardından gözyaşlarını tutamadıkları gözlendi. 
     Besim Kemal Dede'nin cenazesi, kılınan namazın ardından Kemer Mezarlığı'nda toprağa verildi. 
     Besim Kemal Dede, evli ve 2 çocuk babasıydı. 
     
     OLAY 

     Ford Otosan Kocaeli Rallisi'nin 25 Eylül'de yapılan Kalburcu Köyü'ndeki etabında, Ali Deveci'nin kullandığı otomobilin çarpması sonucu ağır yaralanan ACE Ajans ve Kanal-D televizyon kameramanı Besim Kemal Dede, kafa ve göğüs travması nedeniyle Anadolu Sağlık Merkezi Genel Yoğun Bakım Servisi'nde tedavi görüyordu. Dede, yapılan müdahalelere rağmen dün öğle saatlerinde yaşamını yitirmişti. 
     
</TEXT>
</DOC>
