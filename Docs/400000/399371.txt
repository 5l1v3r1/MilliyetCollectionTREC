<DOC>
<DOCNO> 399371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sonspo37.html </URL>
<DATE> 2005/11/30/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
A Milli Takım'a rekor katılım 47 futbolcu 
</HEADLINE>
<TEXT>

     A Milli Futbol Takımı'nda, 2008 Avrupa Şampiyonası ve 2010 Dünya Kupası hazırlıkları başlarken, teknik direktör Fatih Terim, geniş tabanlı kampa 47 oyuncu çağırdı. 
     Milli Takımlar Teknik Direktörü Fatih Terim, yaptığı yazılı açıklamada, 2008 Avrupa Şampiyonası ve 2010 Dünya Kupası hazırlıklarına başlandığını, geniş tabanlı milli takımlar kampının ilkinin, 4-6 Aralık tarihleri arasında Antalya'da gerçekleştirileceğini bildirdi. 
     Bu kampın ardından, 2006 Ocak ayının başında Ümit Milli Takım Turnuvası'nın, 14 bölge ve 300'e yakın genç oyuncunun katılımıyla yapılacağını belirten Terim, şunları kaydetti 
     ''Geniş tabanlı milli takımlar Antalya kampı oyuncu kadrosu belirlenirken, Galatasaray-Beşiktaş maçı ve PSV Eindhoven-Fenerbahçe maçı nedeniyle bazı oyuncularımız davet edilememiş, ayrıca kamp süresinin kısa olması ve yurtdışındaki oyuncuların yurtdışında yapılacak ayrı bir kamp dönemi içinde değerlendirilecek olması da göz önünde bulundurulmuştur. 
     Türkiye'yi geleceğe taşıyacak yeni umutlar bulma çabalarımız sürecektir.'' 
     
     KAMP KADROSU 
     Fatih Terim'in Antalya kampına davet ettiği futbolcular şunlar 
     Aykut Erçetin Galatasaray , Tolga Zengin, Ufukhan Bayraktar, Adem Koçak, Tayfun Cora Trabzonspor , Volkan Babacan Fenerbahçe , Ali Üçkulak, Ergün Teber, Kemal Okyay, Mehmet Topuz, Gökhan Ünal Kayserispor , Bulut Basmaz Kocaelispor , Erhan Güven, Baki Mercimek, Uğur Boral, Kerem Seras Gençlerbirliği , Hakan Aslantaş, Aytaç Ak, Bilal Kısa Malatyaspor , Metin Depe, Merter Yüce, Ali Ölmez Altay , Evren Kürkçü, Fahri Tatan, Yasin Çakmak, Gökhan Kaba Çaykur Rizespor , Bekir İrtegün, Gökhan Güleç Gaziantepspor , Emre Güngör, Burak Karaduman, Umut Bulut Ankargücü , Veli Kızılkaya Kahramanmaraşspor , Hayrettin Yerlikaya Sivasspor , Egemen Korkmaz, Eser Yağmur Bursaspor , Hürriyet Güçer, Emre Aktaş Ankaraspor , Kenan Aslanoğlu, Caner Erkin, Sinan Kaloğlu Vestel Manisaspor , Selçuk İnan Çanakkale Dardanelspor , Olgay Coşkun Karşıyaka , Volkan Çekiç Konyaspor , Burhan Eser Diyarbakırspor , Enver Işık, Süleyman Numan Çarıkçı Göztepe , Burak Yılmaz Antalyaspor . 
     
</TEXT>
</DOC>
