<DOC>
<DOCNO> 383093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sondun29.html </URL>
<DATE> 2005/10/01/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Hırvatistan'ın AB yolunu tıkayan Ante Gotovina kim 
</HEADLINE>
<TEXT>

     Hırvatistan’ın AB yolunu tıkayan Ante Gotovina, Hırvat Ordusunun başında olduğu savaş döneminde işlenilen savaş suçlarının bir numaralalı sorumlularından biri olarak görülüyor. 
     Hırvatistan’ın geçtiğimiz bahardan bu yana AB müzakelerine başlamasına engelleyen ve son dönemde de dolaylı olarak Türkiye’nin önüne çıkan Ante Gotovina, Uluslaraası Savaş Suçları Mahkemesi tarafından en çok aranan isimlerin başında geliyor. General Ante Gotovina, Hırvat halkının çoğunluğunun gözünde ise bir kahraman olarak görülüyor. 
     -12 Ekim 1955 yılında, o zamanlar Yugoslavya Sosyalist Gederal Cumhuriyeti’nin bir parçası olan, Hırvatistan’ın Pasman adasında doğdu. 
     -Profesyonel bir asker olan Gotovina, Fransız Lejyonu’na katıldı. François Mitterand’ın gizli servisinde görev aldı. 
     -1990 yılında Hırvatistan’a geri dönen Gotovina, Birinci Muhafız Alayı komutanlığına getirildi. 
     -Şubat-Nisan 1992 döneminde Hırvat Ordusu özel kuvvetlerin ikinci komutanlığını yaptı. 
     -Nisan-Ekim 1992 tarihleri arasına Hırvat Savunma Konseyi’ne atandı. 
     -9 Ekim 1992’de Tuğgeneral rütbesine sahip olan Gotovina, Split Askeri Bölgesi’nin başına getirildi ve 1996 yılı Mart ayına kadar bu görevde kaldı. Hırvatitan’daki Sırplar’ın yoğun olarak yaşadığı Krajina bölgesi, bu askeri bölge içinde yer alıyordu. Burası ayrıca Birleşmiş Milletler Koruma Bölgesi UNPA içinde bulunuyordu. 
     -Kasım 1994’te tümgeneral rütbesi aldı. 
     -4 Ağustos 1995’te "kolonel general" rütbesi aldı. 
     -4 Ağustos 1995’te, Krajina bölgesindeki Sırplar’a karşı Akcija Oluja Yıldırım Harekatı başladı. 
     -7 Ağustos 1995, hükümet Yıldırım Harekkatı’nın başarıyla tamamlandığını açıkladı ancak 15 Kasım 1995’e kadar operasyonlar devam etti. UNPA’nın Güney Sektöründe de yapılan operasyonların başında General Ante Gotovina vardı. 
     -4 Ağustos-15 Kasım 1995 tarihleri arasında Gotovina, "de fakto olarak" tüm Hırvat ordularının kumandanlığını yaptı. 
     -12 Mart 1996’da dönemin milliyetçi Cumhurbaşkanı Franjo Tudjman tarafından Ordu müfettişliğine getirildi. 
     -29 Eylül 2000’de dönemin Cumhurbaşkanı Stipe Mesic tarafından ordudaki görevine son verildi. 
     Sırplar’a karşı verilen savaşta işlenen savaş suçlarının baş sorumlusu olarak aranan Ante Gotovina hala yakalanamadı. 

ANKA 
     
</TEXT>
</DOC>
