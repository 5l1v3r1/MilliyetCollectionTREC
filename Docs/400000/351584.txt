<DOC>
<DOCNO> 351584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sontur05.html </URL>
<DATE> 2005/06/13/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İbrahim Tatlıses konserinde olay çıktı 
</HEADLINE>
<TEXT>

     Ali Faik ATAY KARABÜK, DHA 

      KARABÜK'te bu yıl ilk kez düzenlenen Uluslararası Kültür Sanat ve Sanayi Festivali'nin son gününde düzenlenen İbrahim Tatlıses konserinde aşırı izdiham nedeniyle olaylar çıktı. Ankara'dan gelen 10 kişilik özel güvenlik ekibi ile 5 zabıta memuru güvenliği sağlamakta yetersiz kaldı. Çıkan olaylara sinirlenen Tatlıses, konserini yarıda bıraktı. 
     Festival kapsamında Safranbolu İlçesi'ne bağlı Karıt Köyü merasında İbrahim Tatlıses bir konser verdi. İbrahim Tatlıses'in sahne almasıyla alanı dolduran yaklaşık 10 bin kişi izdihama neden oldu. Yaşanan izdiham nedeniyle olaylar çıktı. İzleyiciler birbirine girdi. Ankara'dan gelen 10 kişilik özel güvenlik ekibi ile 5 kişilik zabıta memuru güvenliği sağlamakta yetersiz kaldı. Güvenliğin sağlanması için anonslarla halktan yardım istendi ve sakin olmaları çağrılarında bulunuldu. 
     Organizatörler güvenliğin sağlanmamasında jandarma ekiplerini sorumlu tutarken, jandarma yetkilileri ise kendilerinden yardım talebi gelmediğini ve belediye yetkililerinin konserin güvenliğinin kendilerinin sağlayacağını söylediğini belirtti. 
     Buarada yer ayrılmaması nedeniyle basın mensupları da zor şartlar altında görev yaptı. Yaşanan izdihamda NTV kameramanın kamerası kırıldı. 
     Çıkan olaylara sinirlenen Tatlıses ise konserini yarım bırakarak, Ben böyle sevgi istemiyorum, buradaki kadınlardan utanın. 10-15 kişi buranın huzurunu bozuyor. Böyle yaparsanız konseri bitiririm'' deyerek tepki gösterdi. Ancak buna rağmen olaylar devam edince Tatlıses, 5 eser seslendirdikten sonra konseri bitirdi. Tatlıses, daha sonra Karabük Belediyesi'ne ait ambulansla konser alanından uzaklaştı. 
     
</TEXT>
</DOC>
