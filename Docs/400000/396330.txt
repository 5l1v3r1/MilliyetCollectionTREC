<DOC>
<DOCNO> 396330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sonspo05.html </URL>
<DATE> 2005/11/19/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Bülent Tulun Tümer'in sözleşmesi bitiyorsa, konuşabiliriz... 
</HEADLINE>
<TEXT>

     G.Saray'ın Sportif direktörü Bülent Tulun, Tümer Metin ile ilgili açıklama yaptı 'Sözleşmesi bitiyorsa konuşabiliriz. Neden olmasın'. 
     
     Dedikodular kızdırdı 

     Yaklaşan ara transfer dönemi öncesi transfer dedikodularının artması sportif direktör Bülent Tulun'u kızdırdı. Özellikle takımın yabancı oyuncuları hakkında türlü spekülasyonlar yapıldığını söyleyen Tulun, henüz alınmış herhangi bir kararları olmadığını belirtti. Beşiktaş'ın yıldızı Tümer Metin'le ilgili iddialara da değinen Tulun, "Tümer ile bugüne kadar ne görüştük ne konuştuk. Eğer sezon sonu sözleşmesi bitiyorsa, o zaman konuşabiliriz. Neden olmasın" diyerek, açık kapı bıraktı. Tulun, transferle ilgili kararlarını, ligin ilk yarısı tamamlandıktan sonra alacaklarını da sözlerine ekledi. 

     
</TEXT>
</DOC>
