<DOC>
<DOCNO> 375925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/guncel/gun06.html </URL>
<DATE> 2005/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Akdağ Lağım suyuyla sebze yetiştiriyorlar 
</HEADLINE>
<TEXT>


Sağlık Bakanı Recep Akdağ, "Belediyeler, su depoları konusunda, 'İmk nımız ve paramız yok' diyor. Bu mazeret olamaz" diye konuştu 

AYDIN HASAN Ankara 

Sağlık Bakanı Recep Akdağ, yaz aylarında ortaya çıkan sağlık sorunlarıyla ilgili değerlendirmede bulunurken, "Lağım suyuyla bahçelerini, sebzeleri sulayanlar var. Lağım suyuyla sulama olursa elbette bunun ciddi sakıncaları olur" dedi. 
Akdağ, önceki gün Adalet Bakanı Cemil Çiçek'in kızı İclal Çiçek'in Kocatepe Kültür Merkezi'ndeki nik h töreninden sonra yürüyerek, Kocatepe Camii'ndeki hafızlık yarışmasını izlemeye gitti. Cami avlusunda gazetecilerin sorularını yanıtlayan Akdağ, su depoları konusunda yerel yönetimlerden kaynaklanan sorunlar olduğunu, buna çözüm bulmak için çalıştıklarını söyledi. Gelecek yıl için acil eylem planı hazırladıklarını belirten Akdağ, belediyelerle bakanlık yetkililerinin bir araya gelerek depo sorununu ele alacaklarını kaydetti. Akdağ, şunları söyledi 
"Belediyeler, su depoları konusunda, 'İmk nımız, paramız yok' diyor. Bu asla mazeret olamaz. Yol için, park için var ama depo için, su gibi hayati bir konu için yok. Bu birinci derecede bir halk sağlığı hizmetidir. Biz bakanlık olarak takibini yapıyoruz. Hastalıklar oluşmadan önlenmeli. Bu konuda yerel yönetimlere büyük sorumluluk düşüyor." 
Ankara ve çevresinde kolera salgını olduğuna ilişkin iddialara da tepki gösteren Akdağ, "Kolera vakası yok. Yaz döneminde ishal vakalarında artış kaydeden ishal vakalarını bu yıl takibe aldık. Üstüne çok düştüğümüz için sanırım dikkat çekti ve yanlış yorumlara neden oldu" dedi. 


</TEXT>
</DOC>
