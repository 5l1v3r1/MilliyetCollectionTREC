<DOC>
<DOCNO> 387417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sontur15.html </URL>
<DATE> 2005/10/17/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Kilidini kırıp soydukları işyerine, yeni kilit taktılar 
</HEADLINE>
<TEXT>

     
     Emre KOŞAK- Erdoğan PAÇİN BURSA, DHA 
     
BURSA’da, kilitlerini kırarak girdikleri bir kumaş mağazasından bir kamyon dolusu kumaş çalan hırsızlar, olayı gören bir vatandaşın polise telefonla haber vermesi üzerine yakalandı. Hırsızların, işyerinin kırdıkları kilitlerinin yerine yenisini taktıkları ortaya çıktı Bursa’nın Merkez Yıldırım İlçesi Duaçınarı Mahallesi Kırkpınar Caddesi üzerinde bulunan 33 yaşındaki Nebi Bayrak’a ait Muhtar Tekstil’in demir parmaklarındaki asma kilitleri kırarak içeri giren hırsızlar, 70 bin YTL tutarında kumaş çaldı. Hırsızlar, çaldıkları kumaşları 41 yaşındaki Muzaffer Kaya’nın kullandığı 52 K 0302 plakalı kamyona yükledi. İşyerinin kepengini tekrar kapatan hırsızlar, kırdıkları asma kilitlerin yerine yanlarında getirdikleri yeni kilitleri taktı. Kırık kilitleri işyeri önünde unutan hırsızlar, 41 KE 712 plakalı otomobille olay yerinden ayrıldı. 
     Bu sırada olaydan şüphelenen bir vatandaş, durumu polise bildirdi. Görgü tanığının kamyon ve otomobilin plakasını vermesi üzerine polis ekipleri harekete geçti. Kamyon ve otomobilin kaçabileceği güzargahlarda tedbir alan polis ekipleri, kısa süre sonra İstanbul yolu 16'ncı kilometredeiki aracı da durdurdu. 
     Kamyon şoförü Muzaffer Kaya ve otomobil içinde bulunan 33 yaşındaki Fayik Demir gözaltına alındı. Kumaşları satmak için İstanbul’a götürecekleri belirtilen sanıklar, Hırsızlık’ suçundan adliyeye çıkartılacak. 
     
</TEXT>
</DOC>
