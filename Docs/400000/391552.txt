<DOC>
<DOCNO> 391552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/astro/index.html </URL>
<DATE> 2005/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorlu bir yeniay 
</HEADLINE>
<TEXT>


Sabahın erken saatlerinde gerçekleşen yeniay zor açılara işaret etmekte. Yapmamız gereken çok iş söz konusu. Ancak engeller karşısında daha gerçekçi olmalıyız. Büyük iddialar başımıza çok iş açabilir. 
Koç'lar enerjilerini olumlu kullanabilirler. Yakın çevreleri ile uyumlu ve yapıcı ilişkileri onlara huzur veriyor. Bu arada eşin parasal durumunda memnun edici gelişmelerle ilgilenecekler. Boğa'lar hayata pozitif bakabilmeli ikili ilişkilerinde özenli olmalı ve huzursuz edici konulara toleranslı yaklaşmalılar. Ortaklıkla alakalı girişimlerinde kararlı olacaklar. İkizler günlük işlerinde verimli olacaklar fakat, yenilikler ve değişik metotlar denemeliler. Tamamlanması gereken konularda ise disiplinli olmaları şart. Yengeç'ler iş hayatında öne çıkabilecekleri kararlar alacaklar. Duygusal alanda ise hevesli ve yapıcı yaklaşımları var. Aşkta heyecan verici gelişmelerin içine çekilebilirler. Aslan'lar sabırlı olmalı ve evle ilgili uğraşları ihmal etmemeli. Bu konuda düşünülen değişikleri yapmanın zamanı gelmiş olabilir. Başak'lar yakın çevrelerinde hareket ve iletişim yoğunluğu içindeler. Özellikle bugün kısa yolculuklar sıklaşabilir. Eğitim konusunda yeniliklere açık olmak çok şey kazandırabilir. 
Terazi'ler maddi konularda yeni girişimler yapabilirler ama savurganlıktan kaçınmaları gerekli. Ortaklıkla ilgili konulara yönelmeleri onlara fayda getirecek. Akrep'ler burçlarındaki Ay sayesinde etkileyici olacaklar. Kişisel girişimler ve yeni adımlar göze çarpıyor. Bir çok konuda başarı sağlayacak gelişmeler de var. Yay'lar kendilerini toparlamalı ve ileriye dönük düşünmeye çalışmalı. Kendilerini zorlayan konulara karşı iyimser olmalılar. Oğlak'lar yeni planlar yapabilir ve yaratıcı düşüncelerini ortaya koyabilirler. Grup çalışmalarında ise yenilikler denemek onlara başarı getirebilir. Kova'lar pek çok konuda hareketten yana olacaklar. İyimserlikler onlara çok şey kazandıracak zira, iş hayatında yeni atılımlar ve görevler öne çıkabilir. Balık'lar tempolu bir gündeler. Eğitimle ilgili uğraşlar içinde bulunmak ve yeni fikirler oluşturmak konusunda hevesliler. Kardeşlerden gelen destekler ise onları memnun edecek. 


</TEXT>
</DOC>
