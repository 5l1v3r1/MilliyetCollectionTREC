<DOC>
<DOCNO> 350876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/ekonomi/eko02.html </URL>
<DATE> 2005/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Elmalar sahibini buldu 
</HEADLINE>
<TEXT>


17'ncisi düzenlenen Kristal Elma yarışmasında bu yıl birçok dalda ödül verilmezken birinciliği basın dalında yarışmaya katılan Consept Reklamevi, Tariş Zeytinyağı çalışması ile kazandı 

BERRİN HABERVEREN 

1989 yılından bu yana düzenlenen ve bu yıl 17'ncisi dağıtılan Kristal Elma'lar dün gece düzenlenen törenle sahiplerini buldu. 
Birçok dalda ödül verilmezken birincilik ödülünü basın dalında Tariş Zeytinyağı reklamı ile Consept Reklamevi aldı. Televizyon dalında büyük ödülü Medina Turgul DDB ajansı Trabzonspor Halka arz 'Fatih Tekke' ile Kampanyalar dalında büyük ödülü ise OGİLVY MATHER ajansı Ford UEFA CL futbol jenerikleri ile kazandı. 
Kristal Elma Türkiye yarışmasına 950 eser katıldı. En yoğun katılım basın dalında 46 başvuru ile ve otomotiv ve kurumsal imaj kategorilerinde oldu. Başvuru yapılmayan tek kategori ise televizyon dalında 'hobi-oyuncak- spor araç ve gereçleri-kırtasiye' oldu. 

950 çalışma katıldı 
Yarışmaya bu yıl 32'si Reklamcılar Derneği üyesi 64 reklam ajansı, 2 internet şirketi, 11 reklam filmi yönetmeni, 5 reklam müziği bestecisi ve 4 fotoğraf sanaçısı katıldı. Töreni Okan Bayülgen sundu. CNN Türk'ten canlı yayınlanan tören Lütfü Kırdar Uluslararası Kongre ve Sergi Sarayı'nda yapıldı. Reklamcılar Derneği Başkanı Jeffi Medina yaptığı konuşmada 950 çalışmanın yarışmaya katıldığını belirterek şöyle konuştu 
"Reklam değeri yüksekti ama bazı kategorilerde ödül çıkmadı. Reklamlarımız gelişmiş ekonomilerde üretilen çalışmalarla boy ölçüşecek seviyede. Ama bizde istikrar ve devamlılık firesi var. H l günü kurtarıyoruz. Günü kurtarmakta usta ülkelerden olduk. Günü kurtaran kampanyalarla değil, uzun vadede marka değeri oluşturan kampanyalar üretmemiz lazım." 

Basın dalında ödüller Consept-Tariş zeytinyağı, Alice BBDO-Doritos Bitpas, RPM Radar-Okey 'Alo Okey', Alice BBDO-Miele çamışır makinesi, Atlantis Ajansı-İstikbal 'Sevgililer Günü', Rafineri-Sony Wolkman, Rafineri-T-Box t shirt, seksi boxer ve çakmak, TBWA İstanbul-BMW motorsiklet 'Arı', Rafineri-Lassa Yol yardımı, Rafineri-Dinamo 103.8 'House', Y R Reklamevi-Burger King 'Martı', OGLVY MATHER-WWF Türkiye Doğal Hayatı Koruma Vakfı, RPM Radar-Okey 'Geçmiş sevgililer günü', Markomleo Burnett-Özel Medikano Hospital. 

TV dalında ödüller Alice BBDO-Doritos Alaturca 'Veda', Pars McCann-Erickson-Arko traş köpüğü, Medina Turgul DDB-Trabzonspor halka arz 'Fatih Tekke', TBWA İstanbul-Beko Difuzyon serisi, İlancılık-Esenmat, TBWA İstanbul-Beko PC, OGİLVY MATHER-Ford Transit 'Gerçek Kahraman', Medina Turgul DDB-Remix Yemek Kitabı, TBWA İstanbul-Resfest Dijital Film Festivali, Rafineri-Hürriyet 'Aile içi şiddet', OGİLVY MATHER-Ford UEFA CL Futbol jenerikleri 'Sun roof'. 


</TEXT>
</DOC>
