<DOC>
<DOCNO> 356800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonyas15.html </URL>
<DATE> 2005/06/29/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
'Deep Impact', Tempel 1'e 5 gün sonra iniyor 
</HEADLINE>
<TEXT>

     Tarihte ilk kez bir kuyrukluyıldıza ''inerek'' onu kalbinden inceleyecek ''Deep Impact Derin Darbe '' adlı uzay aracının hedefine ulaşmasına 5 gün kaldı. 
     ABD-Ulusal Havacılık ve Uzay Dairesi'nin NASA 70 yıllık araştırma kurumu California-Pasadena'daki Jet Motorları Geliştirme Merkezi'nden Jet Propulsion Laboratory JPL yapılan açıklamaya göre, Delta 2 roketiyle Florida-Cape Canaveral üssünden Ocak 2005'te yola çıkan Deep Impact, 132 milyon km Dünya-Güneş uzaklığı 150 milyon km ötede, Mars ile Jüpiter arasında bulunan Tempel-1 kuyrukluyıldızına çok yaklaşarak ''bakırdan mermi'' saplayacak. Böylece, evrenin doğuş evrelerinden sonra en eski kalıntılar olan gizemli kuyrukluyıldızlar üzerine ilk yakından inceleme yapılmış olacak. 
     Mars gezegeni yüzey araştırması için 8 yıl önce olduğu gibi ABD'nin 229. Ulusal Bağımsızlık Bayramı'nın kutlanacağı 4 Temmuz için ''inişi'' ayarlanan Deep Impact aracı, 372 kilogram ağırlığında, bakırdan, çamaşır makinesi büyüklüğündeki dev mermiyi kendinden ayırarak, Tempel 1 Kuyrukluyıldızının kalbine saatte 37 bin kilometre hızla saplayacak. 
     Beş ton TNT trinitrotolüen patlayıcı gücünde çarpmayla kuyrukluyıldız çekirdeğinde futbol sahası büyüklüğünde ve 45 metre derinlikte krater açılabileceği tahmin ediliyor. Çarpışmanın başarılı olma ihtimali yüzde 99.9 olarak hesaplandı. 
     Mermiye yerleştirilecek kamera, çarpışma anına kadar çekeceği görüntüleri kuyrukluyıldızın 500 kilometre yanından geçecek Deep Impact'a gönderecek, bu görüntüler Deep Impact aracılığıyla Dünya'ya iletilecek. 
     Kainatın en eski oluşumlarından olduğu düşünülen buz çekirdekli gizemli kuyrukluyıldızların iç formülü ilk kez çözülme yoluna girecek. 
     Evrenin en yaşlı gökcisimlerinden veya Güneş Sistemi'nin ilk evrelerine ait oluşumlar olduğu düşünülen kuyrukluyıldızlardan sağlanacak derinlemesine bilgiler, astrofizik için eşsiz değerde malzeme getirebilecek. 
     
     SU 
     NASA yetkililerinden ve Impact'in baş müfettişi Maryland Üniversitesi öğretim üyesi Prof. Dr. Michael A'Hearn, ''Kuyrukluyıldızların su sağladıklarını biliyoruz'' diyerek, Dünya oluşumunda kuyrukluyıldızların etkisinin ve çarpmalarının araştırıldığını aktardı. 
     Kuyrukluyıldıza çarpacak merminin yapımında bakırın tercih edilmesinin sebebi, bu maddenin kuyrukluyıldızın zemin özellikleriyle karışmayacak olması. 
     İnsanoğlu ilk defa bir kuyrukluyıldıza ''bindirme'' ya da ''çıkarma'' yapmış olacak. Tempel 1, 20 yılda bir Dünya'nın yakınından geçen kuyrukluyıldızlardan biri. Kuyrukluyıldızın çekirdeğinin 8-14 kilometre boyunda olduğu sanılıyor. 
     Tempel 1 Kuyrukluyıldızını, Alman astronom Ernst Wilhelm Leberecht Tempel 1821-1889 1867'da buldu. 
     
     YÖRÜNGE SABİT 
     NASA yetkilileri, bu çarpma sırasında kuyrukluyıldızın yörüngesinden çıkmayacağını, ''Astronomide, bu çarpışmanın bir sivrisineğin Boeing 767 tipi uçağa çarpmasına denk olduğunu, bu nedenle kuyrukluyıldızın yörüngesinin değişmeyeceğini'' belirtti. 
     Merminin kuyrukluyıldıza çarpışı, ''Deep Impact''de bulunan kameralarla ve Hubble, Chandra ve Spitzer uzay teleskopları ve Yer'de çok sayıda bilim teleskopuyla incelenecek. 
     NASA'nın 267 milyon dolara mal olan Deep Impact aracı 431 milyon km yol aldı. Mart'ta Impact'in teleskop kameraları odaklama ayarından çıktı. Ancak ciddi sorun giderildi ve o ay Impact, Tempel'e 64 milyon km mesafeden mükemmel fotoğraflar gönderdi. Tempel'in berrak çekirdeği geçen hafta 32 milyon km'den alınmış haliyle yüksek çözünürlükte fotoğrafa geçirildi. 
     
     SÜNGER GİBİYSE 
     Tempel'in çekirdeği eğer gözenekli sünger gibiyse Impact'in bakır mermisi 200 metre genişliğinde çukur açabilecek. 
     Kontrol merkezi Pasadena-JPL'den verilen komutlarla 3 temmuzdan itibaren 22 saat boyunca Impact ve kameralı mermisi, Tempel'e en yakın yörünge ve dalış konumuna getirilecek. 
     NASA JPL Impact Projesi Müdürü Rick Grammier, ''Yapılmaya çalışılan iş, bir mermiyi diğerine, onu da üçüncüsüne, yerinde tam zamanında yapıştırmakla aynı'' dedi. 
     İmpact'in internet adresi 
     http www.nasa.gov deepimpact 
     
</TEXT>
</DOC>
