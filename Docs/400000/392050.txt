<DOC>
<DOCNO> 392050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/astro/index.html </URL>
<DATE> 2005/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İşbirliği faydalı 
</HEADLINE>
<TEXT>


Bugün daha hevesli ve değişikliklere açık bir günde olacağız. Bu arada bir düşünce etrafında toplanmak bize yeni fikirler de getirebilir. Yolculuklar, yeni keşifler ve ufuklarımızı genişletebileceğimiz fırsatlar açısından son derece hareketli bir gün olabilir. 
Koç'lar olumlu düşüncelerini ortaya koyabilirler. Yabancılarla temaslar onlara şans getirici olabilecek. İyimser enerjileri öne çıkarken, ilişkilerini de olumlu yönde etkiliyor. Boğa'lar ortaklaşa alanda birtakım fırsatlarla karşı karşıya olacaklar. Eşin parasal durumuyla ilgili güzel gelişmeler ve yeni anlaşmalar olası görünüyor. İkizler ilişkiler açısından uyumlu ve rahat bir gündeler. Ortaklaşa projelerde ise ciddi kararlar ve girişimlerin içinde yer alabilirler. Yengeç'ler uzun zamandır ihmal ettikleri detaylara dönmeli. İş ortamında ise uyumlu çalışmaları çok kolay. Bugün yenilikler denemek onları daha verimli kılacak. Aslan'lar kendilerini rahat ifade edebiliyorlar. Bu sayede çocuklarla ilgili konular ve aşk hayatında pozitif olaylar yaşamaları onları mutlu edecek. Başak'lar bugün yorucu şartlara rağmen verimli olabilirler. Ellerindeki işleri bitirmek ve eve ait konularla ilgilenmekten memnunlar. Kendilerine zaman ayırmaya da çalışmalılar. 
Terazi'ler sözleri ile etkileyici olacaklar. Sosyal konular ve verimli kısa yolculuklar gündeme gelebilir. Onlar için başarıya yakın olacakları bir gün. Akrep'ler maddi konularda tutarlı olmalı ve harcamalarını dengeli yapmalı. Birikimlerini yatırıma dönüştürmeleri için fırsatlar çıkabilir. Uzun vadeli düşünmeliler. Yay'lar son derece dikkat çekiyorlar. Yeni düşüncelerini uygulamak için cesur olmalılar. Duygu ve düşünceler çok rahat paylaşılıyor. Oğlak'lar duygusal konulardan yana huzursuzlar. Düşüncelerini netleştirmeli ve geçmişe ait konularda iyimserliklerine güvenmeliler. Kova'lar pozitif düşünceler içindeler. İleriye dönük projeler ve planlar çok rahat uygulanabilir. Grup çalışmalarında verimli olmaları da çok kolay olacak. 
Balık'lar iş hayatında girişkenliklerini kullanmalı. Bu sayede olası değişiklikler onlara olumlu yansıyabilir. Üstlerden destek görmeleri de mümkün. 

</TEXT>
</DOC>
