<DOC>
<DOCNO> 353129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/ekonomi/eko07.html </URL>
<DATE> 2005/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'5 yılda 4 milyar dolarlık emeklilik fon birikimine ulaşılacak' 
</HEADLINE>
<TEXT>



Garanti Emeklilik ve Hayat, İstanbul, Adana ve Antalya'dan sonra Ankara'da emeklilik semineri gerçekleştirdi. Seminerlerin İzmir, Gaziantep, Denizli ve Kayseri'de de düzenlenmesi planlanıyor. 
Ankara'daki seminerde konuşan Garanti Emeklilik Genel Müdürü Gökhan Erün, sisteme bugüne kadar yaklaşık 471 bin kişinin katıldığını ve ulaşılan fon büyüklüğü ile bireysel emeklilik sisteminin Türk ekonomisine 528 milyon YTL katkı sağladığını söyledi. Sektörün 5 yıl sonunda 4 milyar dolarlık bir fon birikimi ile ekonomiye katkıda bulunmasını beklediklerini söyledi. Erün, dünyada 10 milyonluk Çek Cumhuriyeti'nde 5 yıl içinde 2.5 milyon kişinin yani nüfusun dörtte birinin bireysel emekliliğe katıldığını Amerika'da bireysel emeklilik fonlarının ulaştığı büyüklüğün ise 12.5 trilyon dolar olduğuna dikkat çekti. 


</TEXT>
</DOC>
