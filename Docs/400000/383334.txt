<DOC>
<DOCNO> 383334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/soneko17.html </URL>
<DATE> 2005/10/02/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Başmüzakereci Babacan, ekonomi kurmaylarını topluyor 
</HEADLINE>
<TEXT>

     Devlet Bakanı ve Başmüzakereci Ali Babacan, Avrupa Birliği AB ile müzakereler çerçevesindeki gelişmeler konusunda, akşam saatlerinde, ekonomi kurmaylarıyla biraraya gelecek. 
     A.A muhabirinin aldığı bilgiye göre, Babacan, akşam saatlerinde, Hazine Müsteşarı İbrahim Çanakcı, Merkez Bankası Başkanı Süreyya Serdengeçti ve diğer ekonomi kurmaylarıyla toplantı yapacak. 
     Toplantıda, AB ile müzakerelerin başlaması ile ilgili olumsuz bir sonuç ihtimaline karşı ekonomideki gelişmelerin ele alınacağı öğrenildi. 
     Öte yandan, Başmüzakereci Babacan'ın, şu sıralarda Dışişleri Bakanlığı'nda, Dışişleri Bakanı ve Başbakan Yardımcısı Abdullah Gül ile toplantı halinde olduğu belirtiliyor. 
     
</TEXT>
</DOC>
