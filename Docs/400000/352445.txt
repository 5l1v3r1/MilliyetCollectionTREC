<DOC>
<DOCNO> 352445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/spor/spo20.html </URL>
<DATE> 2005/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Pazar hikayesi 
</HEADLINE>
<TEXT>


YAKAN TOP Nilay YILMAZ 


Ligler bitince, spor programları da büyük bir hızla tatile çıktı. "2 ay transfer haberleri ve köşe yazarlarıyla idare edicez" derken bir de baktık ki yazarların da çoğu gitmiş azı kalmış. Eee, yazacak konular da azalmışken biz de abilerimizin, ablalarımızın yaptığı gibi kendi özel hayatımızdan bir şeyler yazalım dedik... Merak edenler okusun, etmeyenlere ise tavsiyemiz, gaflara geçmeleridir. 
Geçtiğimiz Pazar günü arkadaşlarla geçen yıldan beri yapmayı planladığımız pikniğimizi nihayet gerçekleştirdik. Polonezköy'e doğru ilerlerken, Galatasaray'ın Hagi'den sonra bir türlü bulamadığı 10 numara için adı geçen ve Pas Fotomaç'ın manşetini süsleyen Selim Benachour'un adı üzerinden Galatasaraylılarla dalga geçildi "Hangi Selim bu, 3. Selim mi " diye. Ayrıca yine aynı gazetede Fransa'nın Galatasaray'ın arka bahçesi olarak nitelendirilmesi kahkalarla dolu bir yolculuk yapmamızı sağladı. Fenerbahçe'nin şampiyonluğu üzerine yapılan "derin " analizler de işin tuzu biberi oldu. Galatasaray'ın 5'i 1 yerde ve Beşiktaş'ın Kadıköy Hatırası 3-4 tişörtleriyle pikniğe gelen arkadaşlarımız Fenerbahçeli bir arkadaşımızı aralarına alıp fotoğraf çektirdi. Bu görüntü ezeli dostluk açısından çok duygusal anlar yaşamamıza neden oldu tabi ki. Ancak pikniğe tişört açısından hazırlıksız gelen Fenerbahçeli arkadaşımızın hafif bir durgunluk içinde olduğu da gözlerimizden kaçmadı 
Sizlere Polonezköy'ü anlatacak değilim. Yediklerim de, gördüklerim de benim olsun. 
Grupta bulunan çocuklar Yakantop oynamaya başlayınca ben de duramadım yerimde ve katıldım aralarına. En az 10 yıldır oynamıyordum köşemize adını veren oyunu. Diğer yetişkinler de bizim keyfimize katıldılar, olduk 14 kişi. Yaklaşık 3 saat oynadık, çocukluğumuzu özlemle andık. Arkasından da bir maç çevirdik aramızda. Baştan kaleye geçtim. Ama kalede sıkılarak santraya çiçek toplamaya çıkan Cordoba'ya hak vererek, hemen oradan uzaklaştım. En son Luciano olmaya karar verdim. Bir rakip kalede, bir bizim kalade. Ama ben onun kadar becerikli değildim gol atamadım, lakin maçı bizim takım 8-4 kazandı. 
Sonuç mu Sonuç yok. 10 yıldır hareketsiz kalan vücudum bu kadarını kaldırmadı. H l her tarafım ağrıyor... 

Brezilya, futbolla varolan tek ülkedir. 
Alex Bellos 




Ümit Aktan'la 
TC seri no 13 
Kazakistan garibini döver dövmez, mahalle kabadayısı tavrıyla ortaya çıkıp şımarmaları ben yemiyorum. Çünkü bir öncesinde yan mahallenin abisinden yediğimiz dayağı unutamıyorum. 
Ümit Aktan - Türkiye 

Onlarınsa bize bir çuval golü var 
İki maç yaptığımız Yunanistan'a daha golümüz yok. 
Şansal Büyüka - Akşam 

Tamam Abi 
Gerets kolları sıva bakalım. 
Turgay Şeren - Akşam 

Ne büyük takımmışız 
Unutmayalım ki, biz dünya üçüncüsü olmuş bir ülkeyiz. Unutmayalım ki, biz iki kez hem de üst üste Avrupa Şampiyonası finallerine katılmış bir ülkeyiz. 
Şansal Büyüka - Akşam 

Sana da tamam Abi 
Kardeşim rahat bırakın da görevlendirdiğiniz bir teknik direktör her sabah asılarak uyanmaktansa bir turnuvada yapabileceklerini yapsın. 
Reha Muhtar - Sabah 

Aman iyi olmuş 
İki dakika arayla gelen iki erken gol ilmiği kaçırmadan kazağı rahat örmemizi sağladı. 
Levent Tüzemen - Sabah 

Hangileri 
İçerde kaybedilen 3 tane maç var. 
Serhat Ulueren-Telegol, Star 



Geçmiş zaman olur ki... 

Türkiye futbolunun en büyük oyuncularından, efsanelerinden. Günümüzde bile onu tanımayan yok. Nam-ı diğer Ordinaryus. Lefter Küçükandonyadis anlatıyor 
Yarım asırdan fazla oldu. Fenerbahçe'deyim. O zamanlar maçlar bölgesel yapılıyor. İstanbul dışındaki takımlarla özel maçlar oynanıyor. İzmir'de Karşıyaka'yla özel bir maç yapacaktık. Müsabakayı bir banka müdürü yönetecekti. Bu beyefendi, maçtan bir gün önce arkadaşlarına, beni oyundan atacağı üzerine neredeyse iddialaşmış. 
Ertesi gün maç başladı. İlk dakikalar, hakem bağırdı "Çok sert oynuyorsun, dikkat et. Oyundan atarım " 
Şaşırdım, çünkü daha ayağıma top değmemişti. Dayanamadım ve "Sert oynamıyorum ki..." dedim. 
Aniden parladı "Bak atarım seni... Ben Lefter mefter tanımam..." 
Sinirlendim ve "Peki... Sen bilirsin... Atarsan at..." dedim. 
O zamanlar kırmızı kart yoktu, hakemin "Seni attım" demesi yetiyordu. Dedi de... 
Sahadan çıktım. Soyunma odasına doğru yürümeye başladım. Ne olduysa o zaman oldu. On binlerce seyirci tezahürata başladı "Hakem dışarı, Lefter içeri..." 
Tezahürat durmak bilmiyordu. Hiç kimse sahadan çıkmamı istemiyordu. Çok duygulandım. Hakem de şaşırmıştı. 
Sonra, hakem oyundan çıkmak zorunda kaldı, yan hakemlerden biri orta hakem oldu. Ben sahaya girdim. Maça devam ettim. 


</TEXT>
</DOC>
