<DOC>
<DOCNO> 363432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sonspo05.html </URL>
<DATE> 2005/07/22/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Nihat Kahveci Değerimi bilmediler... 
</HEADLINE>
<TEXT>

     İspanya Ligi’nde 100 maçta 50 gol attığını vurgulayan Nihat, Eğer Brezilyalı olsaydım Real Madrid’de oynardım, halk da benimle daha çok ilgilenirdi'' dedi 
     
     Gol kralı olurdum’ 

     Real Sociedad’da forma giyen Nihat Kahveci, ilginç açıklamalarda bulundu. İspanya’nın Marca gazetesine röportaj veren milli futbolcumumuz, Eğer Brezilyalı olsaydım, bir Galactico Real Madridli yıldız futbolcuların lakabı olduğumu söylerlerdi. 100 maçta, 50 gol attım. Türk olduğumdan mı, yoksa Real Sociedad’ta oynadığımdan mı bilmiyorum, gereken önemi görmedim. Geçen yıl da sakatlanmasaydım gol kralı olurdum'' diye konuştu. 
     
     Beni satacaklar’ 

     Transfer konusuna açıklık getiren Nihat, Bir yıllık bir kontratım kaldı ama bunu uzatmak için hazırım. Kulübüm ne kadar para istediğimi aşşağı yukarı biliyor. İki taraf da kendi çıkarını savunacaktır ama anladığım kadarıyla beni satacaklar. Şampiyonlar Ligi’ne katıldığımız yıldan sonra düşüş yaşadık. Bir sezon daha şampiyonluk için yarışan bir Real Sociedad’da oynamak isterim. Ligde kalmak için mücadele etmek hoşuma gitmiyor'' dedi. 
     
     Takıma çok şey verdik’ 

     Nihat sözlerini şöyle sürdürdü Real’in ekonomik krizde bulunmasının sebebinin Darko Kovaçeviç ve bana fazla para ödenmesinden kaynaklandığı görüşüne katılmıyorum. Açık olarak söylemek istiyorum ki ben çok kazanmıyorum. Beni ve Kovaçeviç’i almak için çok para harcadıkları doğru, ama Real’e çok şey verdik. Bizim transferlerimiz iyi çıktı.'' Öte yandan sakatlığının tamamen geçtiğini savunan Nihat, ligin ilk maçına yetişeceğini söyledi. 

     
</TEXT>
</DOC>
