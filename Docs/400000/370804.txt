<DOC>
<DOCNO> 370804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/yasam/yas02.html </URL>
<DATE> 2005/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Güzel Cansın mıcır kurbanı 
</HEADLINE>
<TEXT>


Fen Lisesi'ne girme hayalleri kuran Cansın Filiz, mıcırlı yol kazasında can verdi. Acılı baba, kızının kaybettiği yaşama hakkını mahkemede arayacak 

TAYLAN YILDIRIM İzmir DHA 

Orta Öğretim Kurumları Sınavı'nda 365 puan alan ve İzmir Atatürk Anadolu Lisesi'ne gitme hayalleri kuran Cansın Filiz 14 , mıcır kurbanı oldu. 
Güzel Filiz, Merkez Bankası İzmir Bölge Müdürlüğü'nde görevli babası Haluk ve annesi Jale Filiz'le Antalya'ya tatile gitmek için geçtiğimiz cuma günü yola çıktı. Haluk Filiz, saat 01.30 sıralarında Denizli'nin Serinhisar İlçesi yakınlarında, yeni tamamlanan mıcır kaplı yola geldi. Bu sırada baba Filiz, hatalı sollama yapan bir kamyondan kaçabilmek için frene basıp direksiyonu kırdı. Filiz'in aracı kontrolden çıktı ve takla atarak kanala düştü. 

Camdan fırladı 
Arka koltukta uyuyan Cansın, kazanın şiddetiyle camdan fırlayarak kendi araçlarının altında kaldı. Kızları olay yerinde korkunç şekilde can veren Filiz çifti ise yaralı halde Denizli Devlet Hastanesi'ne kaldırıldı. 

'Ne levha, ne uyarı vardı' 
Cansın dün sevenleri ve arkadaşlarının gözyaşları arasında Urla Mezarlığı'nda toprağa verilirken, eşiyle taburcu edilerek İzmir'deki evlerine getirilen baba Haluk Filiz, kızlarına okul öncesi moral kazandırmak için tatile çıktıklarını söyledi. Yüreklerine evlat acısının düştüğünü söyleyen Filiz, kaza anını şöyle anlattı 
"Yolda mıcır olduğuna dair bir işaret levhası, hız sınırı göstergesi yoktu. Mıcırlı olduğunu gördüğüm için yavaş ilerliyordum. Kamyonun kayarak üzerimize geldiğini görünce kurtulmaya çalıştım. Yolun kenarına yaklaşırken mıcırdan durmayan otomobil kanala düştü. Kızımı kaybettim. Düşünmeden yol yapıyorlar. Evlatlarını aynı kazalarda kaybetseler eminim ne kadar büyük acı yaşadığımı anlayacaklardır. Kızım için hukuk mücadelesi başlatacağım." 
Anne Jale Filiz de "Sorumsuzluklarıyla kızımın hayallerini aldılar. Gülen yüzünü soldurdular. Yaşadığım yürek acısının hesabını soracağım" dedi. 

Mıcır kazaları Meclis'e taşındı 

ANKARA Milliyet 
CHP Bursa Milletvekili Kemal Demirel, Sky Türk spikeri Mehmet Tacettinoğlu'nun yaşamını yitirmesiyle gündeme gelen 'mıcır' kazalarını, soru önergesiyle TBMM'ye taşıdı. Demirel, Bayındırlık ve İsk n Bakanı Faruk Nafiz Özak'tan yanıtlamasını istediği sorulardan bazıları özetle şöyle 
Turizm merkezleri çevrelerindeki yol yapım çalışmalarının turizm mevsimi öncesinde tamamlanmamasının sebepleri nelerdir Özellikle yaz mevsimi ve sıcaklarla birlikte asfaltlarda meydana gelen erime ve yollara dökülen mıcır vb. konusunda sürücülerin uyarılmasının daha özenli yapılması için neler yapmayı planlıyorsunuz Yollara atılan mıcır ve diğer çakıl türü ürünlerin yollarda arabaların dengesini bozduğu ya da diğer araçların camlarına sıçraması sonucunda kazalara neden olduğu yönünde şik yetler olmaktadır. Bu şik yetlerin önlenmesi ve kazaların önüne geçilmesi için neler yapmayı planlıyorsunuz 


</TEXT>
</DOC>
