<DOC>
<DOCNO> 373932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sontur64.html </URL>
<DATE> 2005/08/29/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Beşiktaşlı futbolcu Ahmet Hassan'ın aracında hırsızlık... 
</HEADLINE>
<TEXT>

     Beşiktaşlı futbolcu Ahmet Hassan’ın Bahçelievler’de park ettiği aracının camını kıran bir kişi, içinde futbolcunun para, kredi kartları ve pasaportunun bulunduğu çantasını alarak kaçtı. 
     Alınan bilgiye göre, Mısır Milli Takımı’nın kampına katılmak üzere 34 MC 598 plakalı cipiyle Atatürk Havalimanı’na hareket eden futbolcu, 
     alışveriş yapmak için Yenibosna’daki bir mağazaya girdi. 
     Hassan’ın mağazada bulunduğu sırada, park yerindeki aracının arka camını kıran bir kişi, futbolcunun çantasını alarak kaçtı. 
     Mağazadan çıktığında durumu fark eden Mısırlı futbolcu, telefonla polis çağırdı. Polis araçta inceleme yaparken, Ahmet Hassan da olayla ilgili bilgi verdi. 
     Ahmet Hassan’ın çalınan çantasında, bir miktar para, kredi kartları ve pasaportunun bulunduğu öğrenildi. 
     
</TEXT>
</DOC>
