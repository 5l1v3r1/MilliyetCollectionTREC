<DOC>
<DOCNO> 367815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sondun19.html </URL>
<DATE> 2005/08/07/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Rumlar, AB temsilcisinin köpeğinin ölümüne neden oldu 
</HEADLINE>
<TEXT>

     ANKA 

      Görevi sona eren Lefkoşa’daki AB Temsilcisi van der Meer’in adadaki son günü zehir oldu. Lefkoşa Havaalanı’nda uzun bir süre kızgın güneşin altında bırakılan van der Meer’in köpeği öldü. Van der Meer, Rum havaalanı görevlileri suçlarken olayın peşini bırakmayacağını söyledi. 
     Adriaan van der Meer, üç yıl görev yaptığı adadan ayrılırken, çok sevdiği Golden Retriever cinsi köpeği, 50 dakida kadar kızgın güneş altında bırakılınca fenalaşarak öldü. 
     Köpeğinin ölmesine çok üzülen van der Meer, yolculuktan vazgeçerek adada bir süre daha kaldı. Rum Havayolları şirketini sert biçimde eleştiren van der Meer, köpeğin en az bir bucuk saatte güneş altında bırakıldığını belirterek "Köpeğime bir parça eşya gibi muamele edildi" dedi. 
     Van der Meer, olayın peşini bırakmayacağını belirtirken Rum Havayolu şirketi sözcüsü, köpeğin ne kadar bir süre asfalt üzerinde kaldığı konusunda görüş ayrılıkları bulunduğunu söyledi. "Bizimkiler 10 dakika, onlar ise 50 dakika diyorlar" ifadesini kullanan sözcü, bir soruşturma açıldığını belirtti. 
     
</TEXT>
</DOC>
