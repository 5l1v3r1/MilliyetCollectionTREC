<DOC>
<DOCNO> 390455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sonsiy09.html </URL>
<DATE> 2005/10/28/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Ramazan'ın en ilginç duası DYP'den 
</HEADLINE>
<TEXT>

     DYP Genel Başkanı Mehmet Ağar’ın, DP, AP ve DYP’li eski milletvekillerine verdiği iftar yemeği son dönemin en ilginç duasına sahne oldu. 
     Hilton Oteli’nde dün gerçekleştirilen yemek sonrası iftar duasını 1980 ihtilali öncesinde Süleyman Demirel’in son kabinesinde Diyanet İşleri Başkanlığı’ndan sorumlu olan eski Devlet Bakanı Muhammed Kelleci yaptırdı. 
     Kelleci’nin Sakal-ı Şerif olayı, özelleştirme eleştirileri ve Başbakan Recep Tayyip Erdoğan’ın vatandaşlara yer yer verdiği cevaplara göndermeler içeren duası özetle şöyle 
     "Canımızdan aziz bildiğimiz mukaddes emanetlerle beraber ebed müddet devam edecek olan devletimizi pazarlamadan, aziz ve necip milletimizi azarlamadan, geçmişden gelen halka hizmet hakka hizmet anlayışı ile hizmetlerimizi yapmak istiyoruz." Kelleci, salonda bulunan DYP’lilerin hep bir ağızdan "amin" dediği duasını ANKA’ya şöyle değerlendirdi 
     "Bu gecenin manevi iklimini hatırlattık. Ramazanda ibadete gönüller yakın. Allah’ın affına mağfiretine uygun, merhametlerin çoğaldığı bir gün. Böyle bir vesile ile bir araya gelmişiz. Geçmişle bugün kuçaklaşmış ve gelecek bir araya gelmiş. Öyle bir iklim içerisinde düşüncelerimiz ifade ettik." 
     
</TEXT>
</DOC>
