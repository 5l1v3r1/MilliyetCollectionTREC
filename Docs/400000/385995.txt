<DOC>
<DOCNO> 385995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/yazar/kohen.html </URL>
<DATE> 2005/10/12/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Felaketin yarattığı fırsat... 
</HEADLINE>
<TEXT>


PAKİSTAN'ın önde gelen gazetesi "Dawn"ın dün depremle ilgili manşet haberi şöyle başlıyordu "Azad Keşmir'in 2 milyon nüfuslu başkenti Muzafferabad, artık yaşayanların şehri değil. Burası şimdi adeta büyük bir mezarlık... Cesetler her tarafta, sokaklarda, yıkılan binaların altında... Kurtulabilenler dün geceyi açıkta geçirdiler. Çadır yok, yiyecek içecek yok, ilaç yok..." 
Ve uzun yazı şöyle bitiyor "Muzafferabad'ın yüzde 80'i yerle bir oldu. Yetkililer bu şehrin ancak 40 yıl sonra eski haline dönebileceğini söylüyorlar. Bu durumda başkentin yerini değiştirmek daha akıllıca bir iş olacak"... 
Geçen cumartesi Pakistan'ın başına gelen büyük felaketi, günlerden beri TV ekranlarından izliyoruz. Keşmir gerçekten tarihin en büyük doğal afetine sahne olmuş. Resmi ağızlar 30 ile 40 bin ölüden söz ediyor. Daha da acısı, bu bölgede yeni nesil yok olmuş... Doğa buraları öylesine amansız şekilde vurmuş... 

KEŞMİR, dünyanın en fakir bölgelerinden biri. Yıkılan kamu binalarının, evlerin depreme dayanıklı olmaması, yerel makamların ve hükümetin böyle bir olasılığa karşı hazırlıklı olmaması, yoksul halkın kurtulan kesiminin de gereken yardımı zamanında alamaması, felaketin boyutlarını daha da artırıyor. 
Gerçi öylesine büyük bir doğal afete karşı, "ileri ülkeler"in de çaresiz duruma düştükleri görülüyor. Bunun son örneği New Orleans felaketi. 
Ancak "Dawn" gazetesinin başyazısında da belirttiği gibi, Pakistan'ın bu olaydan çıkarması gereken dersler var. Depreme daha dayanıklı binaların yapılmasından yardım faaliyetinin daha iyi koordine edilmesine varıncaya kadar... 
Bunlar bizdeki durumu da çağrıştırmıyor mu 

PAKİSTAN'a şimdi dünyanın her yerinden yardım akıyor. Türkiye de kardeş ülkeye yardım elini ilk uzatan ülkelerden. Bunu Kızılay sağlıyor. Ne var ki, Türkiye'de bu kampanyaya katılmak isteyen sivil toplum örgütleri de var. "Arama Kurtarma Araştırma Derneği" AKA , dün yayımladığı bir bildiride, kendi yardım projesinin bürokrasiye takıldığını ve bu nedenle hazır bekleyen ekiplerini gönderemediğinden şik yet ediyor... 
Bu işler daha koordine bir şekilde, el ele vererek yapılamaz mı .. Bu, böyle hallerde Türkiye'nin nasıl hareket edeceğini önceden düşünüp gerekli düzenlemeleri önceden yapması zorunluğunu hatırlatıyor... 

PAKİSTAN'a bu kara günde yardım elini uzatanlardan biri de komşusu -ve Keşmir sorunu nedeniyle "düşmanı"- Hindistan'dır... Olaydan hemen sonra Hindistan yardım önerdi, Pakistan da bunu kabul etti. Bu vesile ile iki başkent arasında "kırmızı telefon" çalıştı... 
İki ülke 2002'de Keşmir anlaşmazlığı yüzünden savaşın eşiğine gelmişti. Kriz atlatıldıktan sonra, iki taraf arasında bir diyalog kuruldu, karşılıklı temaslar başladı, güven artırıcı önlemler alındı... 
Şimdi şu soru akla geliyor 1999 depreminden sonra gerçekleşen Türk-Yunan yakınlaşması ve son tsunami felaketinden sonra varılan Endonezya-Aceh anlaşması gibi, Keşmir'deki felaket, Pakistan'la Hindistan arasında gerçek bir barış sürecinin başlamasına yol açamaz mı 
İşte kaçırılmaması gereken tarihi bir fırsat... 



</TEXT>
</DOC>
