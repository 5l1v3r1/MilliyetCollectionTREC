<DOC>
<DOCNO> 355290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/guncel/gun01.html </URL>
<DATE> 2005/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkın tepkisi sansürü kaldırdı 
</HEADLINE>
<TEXT>


Dış cephesindeki iç çamaşırlı manken fotoğraflarını çarşafla kapatan mağaza, müşterilerden gelen tepki üzerine çarşafı indirdi 

ERSİN ERCAN DHA 

Bolu'da geçen hafta 2 avukatın şik yetçi olacakları iddiası üzerine iç çamaşırlı manken fotoğraflarını çarşafla kapatan iç giyim mağazası, müşterilerinden gelen tepkiler sonucu sansürü kaldırdı. Mağaza Müdürü Aykut Arslan "Halktan 'Neden kapattınız Böyle bir şey olmaz' diyenler oldu. Biz de bu tepki üzerine çarşafı indirmeye karar verdik" dedi. 
Kentin en işlek caddesi olan İzzet Baysal'da yaklaşık 40 gün önce faaliyete geçen Yavuz İç Giyim Mağazası, işyerinin dış cephesindeki pijamalı ve gecelikli mankenlerin yer aldığı reklam panosunda bulunan 2 iç çamaşırlı kadın fotoğrafını kapattı. İddiaya göre, işyerine gelen 2 avukatın şik yetçi olacaklarını söylemesi, uygulanan sansürde etkili oldu. Mağaza yetkilileri, 2 iç çamaşırlı manken fotoğrafının yerine pijamalı mankenlerin bulunduğu fotoğraflar konulacağını söyledi. Önceki akşam mağaza çalışanları, iç çamaşırlı kadın fotoğraflarının üzerindeki çarşaf ve gazete parçasını indirdi, ancak iç çamaşırlı manken fotoğrafları değiştirilmedi. 

'Böyle şey olmaz' 
Mağaza Müdürü Arslan, "Bir haftadır halktan bize rahatsız olduklarına dair tepki gelmedi. Hatta 'Neden kapattınız Böyle bir şey olmaz' dediler. Halktan böyle bir tepki gelince sansürü kaldırdık." 


</TEXT>
</DOC>
