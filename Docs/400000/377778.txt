<DOC>
<DOCNO> 377778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonsiy07.html </URL>
<DATE> 2005/09/12/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
"CHP Ortak Toplantısı" başladı... 
</HEADLINE>
<TEXT>

     ''CHP Ortak Toplantısı'', Genel Başkan Deniz Baykal başkanlığında başladı. CHP Genel Başkanı Deniz Baykal, artan olaylarla ilgili TBMM’yi olağanüstü toplantıya çağırıp çağırmama konusundaki kararı açıklayacağı bugünkü basın toplantısından önce partisinin tüm yetkili kurullarını ortak toplantıya çağırmıştı. 
     CHP Genel Merkezi'ndeki toplantıya, MYK üyeleri, grup başkanvekilleri ve grup yönetim kurulu üyeleri katılıyor. 
     CHP Merkez Yürütme Kurulu’nun bugünkü toplantısının gündemine son günlerde artış gösteren olaylar ve partinin buna karşı TBMM’yi olağanüstü toplantıya çağırıp çağırmama kararını karara bağlaması alınmıştı. Daha sonraki gelişmelerle CHP MYK toplantısı olağanüstü bir nitelik kazandı. 
     CHP Genel Başkanı Baykal, MYK toplantısının ardından bir basın toplantısıyla alınan kararları bizzat açıklayacağını duyurdu. Ardından da Baykal’ın talimatıyla MYK toplantısı genişletildi. CHP’nin Grup Başkanvekilleri ve Grup Yönetim Kurulu üyeleri de toplantıya çağrıldı. 
     CHP yönetimince ayrıca, genişletilmiş MYK toplantısının ardından Baykal’ın düzenleyeceği basın toplantısının yurt çapında vatandaşlar tarafından izlenmesi için canlı yayın bağlantıları yapıldı. 
     
</TEXT>
</DOC>
