<DOC>
<DOCNO> 365197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sonyas08.html </URL>
<DATE> 2005/07/28/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Esra Eron ve Yağmur Ünal'ı dövmedim .. 
</HEADLINE>
<TEXT>

     Cesur SERT DHA 

      TÜRK Sineması'nın Sultan’ lakaplı sanatçısı Türkan Şoray'ın kızı Yağmur Ünal'ın ardından sekiz aydır birlikte olduğu podyumların ünlü ismi Esra Eron'u dövdüğü iddia edilen Barış Yaman, suskunluğunu bozdu. 
     Medyadan uzak durmaya çalıştığını, gazetelere yansıyan dayak haberlerine anlam veremediğini belirten Barış Yaman, sevgilisi Esra Eron ile birlikte açıklamalarda bulundu. Üç yıl çıktığı Yağmur Ünal'ı İstanbul Şamdan'da dövdüğü haberlerinin de yalan olduğunu belirten Barış Yaman, Bodrum'da Esra Eron'u dövdüğü yolunda basında çıkan haberleri tepki gösterdi. Yaman, Bodrum'da Esra ile bir gün kaldık. Aramızda en ufak tartışma dahi çıkmadı. Ben hiçbir kız arkadaşımı dövmedim. Ailemle daha önce çıkan yalan dayak haberleri nedeniyle aram bozuldu. Esra'nın kız arkadaşları dahi beni dayakçı biliyor. Bunun önüne nasıl geçeceğim, engelleyeceğim bilmiyorum. Şiddetin her türlüsüne karşıyım. Bu yanlış imajdan kurtulmam lazım'' dedi. 
     Bodrum'da kalabalık bir arkadaş topluluğu içinde olduklarını belirten Esra Eron da, Yalan haberler canımızı sıkıyor. Mutlu bir beraberliğimiz var. En ufak bir sorun dahi yaşamıyoruz. Hakkımı hukuki yollardan arayacağım. Cumartesi gününden beri Çeşme'deyiz. İyi ki ailemin yanına gelmişiz. Yoksa ailem bile inanmayacaktı. Sabahtan beri tüm arkadaşlarım aradı. Canım çok sıkkın'' diye konuştu. 
     
</TEXT>
</DOC>
