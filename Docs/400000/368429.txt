<DOC>
<DOCNO> 368429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sontur12.html </URL>
<DATE> 2005/08/09/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
'Tecavüze uğradım, kardeşlerim duyarsa beni öldürür' 
</HEADLINE>
<TEXT>

     Murat SANDIKÇI DHA 

      SAMSUN’da 3 günlük olduğu sanılan kız bebek sahilde terkedilirken, üzerinde, Tecavüze uğradım. Ben bir talebeyim. Tecavüz eden kabullenmedi. Kardeşlerim duyarsa beni öldürür'' yazılı not bulundu. 
     Çay bahçelerinin yoğun olduğu Atakum sahilinde dün akşam örtüye sarılı halde bir çanta içerisinde bebek bulundu. Polis, 3 günlük olduğu belirtilen bebeği Samsun Doğum ve Çocuk Bakımevi’ne götürdü. Bebeğin üzerinden çıkan notta, tecavüze uğradığını belirten bir kadın tarafından bırakılmış olması polisi harekete geçirdi. Adını açıklamayan ve öğrenci olduğunu belirten anne tarafından yazılı notta, Tecavüze uğradım, ben bir talebeyim. Tecavüz eden beni kabullenmedi. Babam, kardeşlerim duyarsa beni öldürürler. Bakma imkanım yok. Onun için bırakmak zorundayım. İsmi Gamzegül. Durumum düzelirse belki alırım. Canımın parçasını bırakmak zorunda kaldım. Allahım beni affet'' yazılı olduğu görüldü. 
     Polis bölgede araştırma başlattırken, 2 kilo 370 gram ağırlığındaki bebeğin, hafif derecede sarılığının olduğu belirtildi. Tedavisi yapılan bebeğin annesinin bulunmaması halinde Çocuk Yavası’na gönderileceği açıklandı. 
     
</TEXT>
</DOC>
