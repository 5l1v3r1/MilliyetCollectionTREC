<DOC>
<DOCNO> 369043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sontur20.html </URL>
<DATE> 2005/08/11/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
İzmir'de eylem hazırlığında 2 PKK'lı yakalandı 
</HEADLINE>
<TEXT>

     İzmir’de eylem hazırlığı içinde olduğu belirlenen ve terör örgütü PKK üyesi oldukları iddia edilen iki kişi, 800 gram plastik patlayıcıyla yakalandı. 
     Alınan bilgiye göre, istihbarat çalışmaları sonucu, Buca İlçesi Kozağaç Mevkii’nde bir binaya operasyon yapan terörle mücadele Şube Müdürlüğü ekipleri, terör örgütü PKK üyesi olduğu iddia edilen O.A. 
     28 ve M.Z’yi 26 , O.A’nın eşi ve çocuğuyla yaşadığı evde yakaladı. 
     Evde yapılan aramada, yaklaşık 800 gram plastik patlayıcı ve bomba yapım düzeneklerinde kullanılan malzemeler ele geçirildi. 
     M.Z ve O.A’nın yaklaşık 5 yıl önce yurtdışına çıkarak terör örgütü PKK’nın Irak’taki kamplarına gittikleri, burada bombalama ve suikast üzerine özel eğitim aldıkları iddia edildi. Daha önce poliste gösterilere katıldıkları için kayıtlarının bulunduğu öğrenilen zanlıların, yaklaşık 4 ay önce Güneydoğu sınırından Türkiye’ye girerek, İzmir’e geldikleri, O.A’nın eşi ve çocuğuyla birlikte bir aile görünümü vererek, dikkatleri üzerine çekmemeye çalıştığı ve bombalama için uygun bir ortamı beklediği ileri sürüldü. 
     O.A’nın eşi ifadesi alındıktan sonra serbest bırakıldı. O.A ve ailesinin üzerlerinden, ücretsiz sağlık hizmeti almaları için kullanılan Yeşil Kart çıktığı bildirildi. 
     Soruşturmanın geniş çaplı olarak sürdürüldüğü belirtildi. 
     
</TEXT>
</DOC>
