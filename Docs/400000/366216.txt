<DOC>
<DOCNO> 366216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sonyas13.html </URL>
<DATE> 2005/08/01/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Aşk acısının ilacı 
</HEADLINE>
<TEXT>

     BBC TÜRKÇE 

      Gençlerin üçte biri için aşk hayatında kaybettikleri kilo olarak geri dönüyor. 
     En azından İngiltere'de yapılan bir araştırmanın sonucu böyle. 
     Yeme bozuklukları olan insanların tedavisiyle ilgilenen Priory Grubunun bin genci kapsayan araştırmasına göre gençlerin üçte biri aşk hayatındaki mutsuzlukları karşısında yemek yemeye yöneliyor. 
     Araştırmaya 15 ile 24 yaşları arasındaki gençler dahil edilmiş. 
     Ankete katılanların yüzde 60'ı açlıklarını çukulata ve fast food'la bastırdıklarını söylemiş. 
     Uzmanlar, bunun genel yeme alışkanlıkları konusunda kaygıları artıran bir veri olduğu kanısında. 
     Ayrıca, uzmanlar, rahatlama amaçlı yenen yemeklerin bir süre sonra yeme bozukluğunu getirebileceği uyarısında bulunuyorlar. 
     Yeme Bozukluğu Derneği'nden Sudan Ringwood, yeme bozukluğunun insanların duygularını kontrol etmeye çalıştıkları durumlarda ortaya çıktığını belirtiyor. 
     Yetişkinler de abur cubura meyilli Priory Grubu'ndan Doktor Peter Rowan ise gelecek nesli bu gençlerin yetiştireceğine dikkat çekerek " Yeme alışkanlıklarını çocuklarına geçirecekler, şu anki koşullar devam ederse, yeme bozukluğu olan genç sayısı artmaya devam edecek" diyor. 
     İngiltere'de 1.1 milyon İngiliz yeme bozukluğu teşhisi konmuş, ancak bu sayının çok daha fazla olduğu sanılıyor. 
     
     'Aşk açlığı' 
     Prory Grubunun tahminlerine göre İngiltere'de 11 milyon yetişkinin yeme bozukluğu sorunundan muzdarip. 
     Yetişkinlerin yüzde 52'si kendilerini kötü hissettiklerinde çukulata yerken yüzde 25'i abur cubura cips, gofret, vb. yöneliyor. 
     Uzmanlara göre en iyi yöntem ise kuşkusuz sorun olduğunu hissettiğinizde hemen yardım istemek. 
     
</TEXT>
</DOC>
