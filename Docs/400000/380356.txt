<DOC>
<DOCNO> 380356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sontur22.html </URL>
<DATE> 2005/09/21/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
PKK, Kandil Dağı'na anıt dikti 
</HEADLINE>
<TEXT>

     Özgür CEBE DİYARBAKIR, DHA 

TERÖR örgütü PKK, Kandil Dağı'ndaki bir kampa Şırnak'ta girdiği çatışmada öldürülen örgütün önde gelen isimlerinden Mahsun Korkmaz’ın anıtını dikti. 
     Irak Cumhurbaşkanı Celal Talabani’nin liderliğini yaptığı Kürdistan Yurtsever Birliği’nin KYB kontrolündeki Süleymaniye yakınlarındaki Sengeser kasabasının Kortek bölgesinde kimlik kontrolü yapan PKK’lılar Kandil Dağı'ndaki kampa bölücübaşı Abdullah Öcalan’ın flamalarıyla, örgütün 1986 yılında Şırnak’ın Gabar Dağı'nda öldürülen önde gelen isimlerinden Agit’ kod adlı Mahsun Korkmaz’ın bronzdan yapılan anıtını dikti. 
     Terör örgütü PKK’nın üst düzey yöneticilerinin barındığı bu kampın örgütün ana karargahı olarak kullanıldığı ve silahlı eylem talimatlarının buradan verildiği belirtildi. Kampta ayrıca güvenlik güçleriyle çeşitli tarihlerde sınır bölgesinde girdikleri çatışmalarda öldürülen PKK’lı teröristlere ait mezarlar da bulunuyor. 
     
</TEXT>
</DOC>
