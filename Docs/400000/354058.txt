<DOC>
<DOCNO> 354058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonspo07.html </URL>
<DATE> 2005/06/21/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Carew-PSG flörtü 
</HEADLINE>
<TEXT>

     Demirören'in, "Bonservisi 10 milyon Euro" dediği Carew'in menacerinin, Paris Saint Germain ile dirsek temasında bulunduğu ortaya çıktı. 
     Beşiktaş Başkanı Yıldırım Demirören, John Carew bir yere gidemez... Ancak yine de onu ısrarla isteyen bir kulüp olursa da yüklü bir bonservis bedeli öder. Bu futbolcumuzun değeri, 10 milyon Euro’dur'' diyor. Teknik direktör Rıza Çalımbay da, Norveçli golcünün kalmasını istiyor, ancak taraflar arasında ayrılığın sadece bir şartla gerçekleşebileceğini ifade ediyor Kulübümüzün menfaatleri gereği çok büyük bir teklif gelirse, elbette gönderilebilir...'' 
     
     Paris’te buluştular 

     Yönetim ve teknik kadronun hakkında bu düşüncelere sahip olduğu John Carew’in uzun süredir kendisine talip olan Paris Saint Germain ile dirsek temasında bulunduğu öğrenildi. Menaceri Floyd’un Paris’e kadar giderek Fransız Kulübü yetkilileriyle görüşmelerde bulunduğu ortaya çıktı. Taraflar arasında çok büyük anlaşmazlıklar yaşanmadığı, ancak Siyah - Beyazlılar’ın 10 milyon Euro’luk bonservis bedeli istemesinin sorun yarattığı kaydedildi. 
     
     ve Güven borsada 

     John Carew’in durumunun önümüzdeki günlerde netlik kazanacağı öğrenilirken, Beşiktaş yurt içinden bir transferi daha bitirdi. Souleymane Youla, Adem Dursun, Ali Tandoğan ve Volkan Ünlü ile nikah kıyan Siyah - Beyazlılar, Kürşat Duymuş’la da her konuda anlaşmıştı. Bir süre önce prensipte el sıkışılan İstanbulsporlu Halit Güven Kocabal’la yapılan görüşmeler de dün İstanbul Menkul Kıymetler Borsası’na IMKB bildirildi. 

     
</TEXT>
</DOC>
