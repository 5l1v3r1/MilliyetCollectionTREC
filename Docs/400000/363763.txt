<DOC>
<DOCNO> 363763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/guncel/axgun02.html </URL>
<DATE> 2005/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İmamlara 'denize sıfır' dil kursu 
</HEADLINE>
<TEXT>


Diyanet İşleri Başkan Yardımcısı Görmez, kuruma devredilen 40 dekarlık kampın 'tatil değil, eğitim mek nı olacağını' söyledi 

ÖNDER YILMAZ Ankara 

İzmir'in Gümüldür beldesinde Tarım ve Köyişleri Bakanlığı'na ait, denize sıfır 40 dekar arazi üzerindeki 500 yataklı kampın, özelleştirme kapsamından çıkarılarak Diyanet'e bedelsiz tahsisine ilişkin tartışma büyüyor. 
Diyanet İşleri Başkan Yardımcısı Mehmet Görmez, tesisin AB ülkelerine gönderilecek personelin eğitimi için kullanılacağını açıklarken, Yol - İş Sendikası, kendilerine satılan kampın geri alınmasına tepki gösterdi. 
Eski Başbakan Bülent Ecevit'in Mekke'deki arazisini bağışlamasının ardından, Maliye Bakanlığı'nın da İzmir - Gümüldür'deki tatil kampını bedelsiz olarak Diyanet'e devretmesi, gözleri bu kuruma çevirdi. 
Yol - İş Sendikası Genel Başkanı Fikret Barın, Özelleştirme İdaresi Başkanlığı'nca ÖİB 3 trilyon 10 milyara 3 milyon 10 bin YTL kendilerine satılan kampın, "ihalenin yerel gazetelerde yayımlanmadığı" gerekçesiyle geri alındığını hatırlatarak, "Aynı yöntemle yapılan diğer ihaleler niye iptal edilmedi " dedi. 

'Denize girilmeyecek' 
Diyanet İşleri Başkan Yardımcısı Görmez ise, kampın denize girmek için değil, dil eğitim merkezi olarak kullanılacağını açıkladı. Görmez, "AB sürecinde yurtdışına gönderilecek personelin eğitimi için yere ihtiyacımız vardı. 'İmamlar tatil yapmak için kamp aldı' bakışı yanlış. Dil eğitim merkezi olarak kullanılacak, denize girmek için değil" diye konuştu. 

'Harem selamlık bölecekler' 

Konuyu TBMM'ye taşıyan CHP İzmir Milletvekili Ahmet Ersin, Milliyet'e açıklamasında, özelleştirme iptalinin Gümüldür Belediyesi'nin CHP'li oluşundan kaynaklandığını öne sürdü ve şunları söyledi 
"3 trilyonluk özelleştirme gerçekleşseydi, Özelleştirme Yasası gereği bu paranın yüzde 37'sini ilgili belediye, yüzde 10'unu büyükşehir belediyesi alacaktı. CHP'li belediyenin 1 trilyon lirayı 1 milyon YTL aşan gelire kavuşması, sorunların çözülmesi anlamına geliyordu. AKP ilçe başkanı, bu işi iptal ettirdi." 
Ersin, kampın Diyanet'e verilmesine de, "Kamp 5 yıldızlı otellerin arasında. Sahili harem selamlık bölecekler. Turizmin imajına zarar verecekler" diye tepki gösterdi. 


</TEXT>
</DOC>
