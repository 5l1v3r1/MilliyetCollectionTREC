<DOC>
<DOCNO> 372144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/soneko12.html </URL>
<DATE> 2005/08/23/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
L’Oreal'in kırışık önleyici kremine İngiltere'den uyarı 
</HEADLINE>
<TEXT>

     İngiltere, Fransız kozmetik şirketi L’Oreal’den, kırışık giderici krem "De-Crease" ve selülit giderici krem "Perfect Slim"in tanıtıldığı reklam filmlerini yeniden gözden geçirmesini istedi. 
     Ünlü manken Claudia Schiffer’in ürünleri tanıttığı reklam filmleriyle ilgili kararını hafta sonu kamuoyuna duyuran İngiltere Reklam Standartları Kurumu, "Perfect Slim" ürünüyle ilgili yeterli araştırma yapılmadığını ve reklamda, yeteri kadar kanıt gösterilmeden, ürünün sadece estetik açıdan değil, fizyolojik açıdan da selüliti gerçekten yok ettiği izlenimi verildiğini belirtti. 
     İngiltere’de reklam ve ilanların denetiminden sorumlu kurum, kırışık giderici krem "De-Crease"in tanıtıldığı reklam filminde de benzer sonuçlara ulaşıldığını açıkladı. 
     
</TEXT>
</DOC>
