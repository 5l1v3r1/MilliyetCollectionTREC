<DOC>
<DOCNO> 350490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sonyas10.html </URL>
<DATE> 2005/06/09/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Aşkın dokuz hali 
</HEADLINE>
<TEXT>

     İngiliz bilim adamlarına göre aşk tek tip değil. 
     Sanatçılar, edebiyatçılar ve filozoflar yüzyıllar boyunca aşkın gizemini açıklamak için uğraştıysalar da yanıt hiçbir zaman doyurucu olmadı. Ancak İngiliz bilim adamları bunun yanıtını bulduklarını iddia ediyor. 60 çift ile görüşen Nottingham ve London College Üniversiteler'indeki bilim adamlarına göre aşkın, yaşam tarzları, kültürel faktörler ve çağa göre değişen "9 hali" bulunuyor. 
     "Tarih boyunca herkes tek olduklarına inandıkları aşkın anlamını aradı" diyen Psikolog Simon Watts, aşkın değişken olduğunu söylüyor. Aşkın bir beklenti olduğunu savunan uzmanlar aralarında ilk görüşte, güvenli, veya ihtiraslı olan aşkın 9 halini şöyle sıralıyor 
     Yetişkin Aşk Karşılıklı güven ve desteğe dayanır. 
     Eros Aşkı Romeo ve Juliet tarzı aşk. Çiftler birbirlerini görür görmez aşık olur. 
     Hedonistik Aşık Birlikteyken kişisel zevklere ve eğlenceye dayanıyor. 
     Romantik Aşk Çiftlerin birbirlerine duygusal olarak ihtiyacı olduğunu döneme denk gelen aşk. 
     Mitolojik Aşk Çiftlerin birbirlerine kavuşmak için büyük savaş verdiği ve sürmesi için çabanın gerekli olduğu aşk. Yunan mitolojisindeki savaşa neden olan Truvalı Helen ve Paris'in aşkı gibi. 
     Sosyal Aşk İhtiraslı bir aşktan sonra toplumun beklentilerine göre şekil değiştiren aşk. 
     Maceracı Aşk Gişe rekorları kıran Bridget Jones filminde olduğu gibi sürekli inişler ve çıkışlar yaşanan aşk. 
     Güvenli Aşk Zamanla çiftlerin birbirlerinin en iyi arkadaşı olduğu ve kendilerini güvende hissettikleri aşk. 
     Ortak Aşk Çiftlerin kişiliklerini yitirerek tek benlik oluşturdukları aşk. Birbirlerinin cümlelerini tamamlarlar. 
     
</TEXT>
</DOC>
