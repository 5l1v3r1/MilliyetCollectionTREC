<DOC>
<DOCNO> 380061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sontur36.html </URL>
<DATE> 2005/09/20/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Ümraniye'de soyguncular kuyumcuyu öldürdü 
</HEADLINE>
<TEXT>

     Ümraniye’de işyerini soymak isteyenlere direnen bir kuyumcu, başından tabancayla vurularak öldürüldü. 
     Yukarı Dudullu Acısu Caddesi’nde faaliyet gösteren "DemirbeyKuyumcusu"na bir otomobille gelen silahlı ve maskeli 3 kişiden 1’i, soygun için işyerine girdi. Bu kişi, altınları vermemek için kendisine direnen işyeri sahibi Mehmet Demir’e tabancayla ateş ederek başından ağır yaraladı. 
     Demir, ambulansla kaldırıldığı Özel Erdem Hastanesi’nde hayatını kaybetti. 
     Eski bir hukukçu olduğu belirtilen Mehmet Demir’i öldüren soyguncular ise aynı araçla olay yerinden kaçtı. 
     İşyerinden gasp edilen altın olup olmadığını araştıran polis , olay yerinden kaçan kişilerin yakalanması amacıyla geniş çaplı çalışma başlattı. 
     
</TEXT>
</DOC>
