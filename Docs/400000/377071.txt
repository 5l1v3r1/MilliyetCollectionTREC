<DOC>
<DOCNO> 377071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/soneko47.html </URL>
<DATE> 2005/09/09/ </DATE>
<TIME> 19.05 </TIME>
<AUTHOR>  </AUTHOR>
<HEADLINE>
Tüpraş'tan benzine zam 
</HEADLINE>
<TEXT>

     Tüpraş, süper benzin ve kurşunsuz benzinin vergisiz rafineri fiyatına yüzde 5.7, 98 oktan kurşunsuz benzinin fiyatına da yüzde 5.5 oranında zam yaptı. Yarından geçerli olacak zammın pompa fiyatına süper ve kurşunsuz benzinde yüzde 1.9, 98 oktan kurşunsuz benzinde de yüzde 1.8 civarında yansıması bekleniyor. 
     Tüpraş, süper benzinin vergisiz rafineri fiyatını yüzde 5.7 oranında artırarak metreküp başına 684.21 YTL’den 723.14 
     YTL’ye çıkardı. Kurşunsuz benzinin rafineri çıkış fiyatını da yüzde 5.7 oranında artırarak 693.72 YTL’den 733.52 YTL’ye yükselten Tüpraş, 98 oktan kurşunsuz benzinin fiyatını da yüzde 5.5 oranında artırarak 729.18 YTL’den 769.32 YTL’ye çıkardı. 
     Özel tüketim vergisi, EPDK payı ve KDV dahil Tüpraş’ın akaryakıt dağıtım şirketlerine uyguladığı fiyat, süper benzinde yüzde 1.9 artarak metreküp başına 2433.41 YTL’den 2479.35 YTL’ye, kurşunsuz benzinde yüzde 1.9 oranında 
     artarak 2428.11 YTL’den 2475.07 YTL’ye yükseldi. 98 oktan kurşunsuz benzinin benzinin vergili satış fiyatı ise yüzde 1.8 artarak metreküp başına 2613.91 YTL’den 2661.28 YTL’ye çıktı. Akaryakıt dağıtım şirketleri pompa fiyatlarını yarın sabah belirleyerek EPDK’ya bildirecekler. Şirketlerin pompa fiyatlarını süper ve kurşunsuz benzinde yüzde 1.9, 98 oktan kurşunsuz benzinde ise yüzde 1.8 civarında zam yapması bekleniyor. Benzin fiyatlarına en son zam 1 Eylül’de yapılmıştı. 
     
</TEXT>
</DOC>
