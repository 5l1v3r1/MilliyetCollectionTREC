<DOC>
<DOCNO> 395062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sondun29.html </URL>
<DATE> 2005/11/15/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Abbas İsrail, Filistinlileri iç savaşa zorluyor 
</HEADLINE>
<TEXT>

     Filistin Devlet Başkanı Mahmud Abbas, İsrail'i, ''Filistinlileri iç savaşa zorlamakla'' suçladı. 
     Abbas, Filistinlilerin 1988'de sürgünde devlet ilan etmelerinin yıldönümü dolayısıyla yaptığı konuşmada, İsrail'in ''barış yapacak hiç kimsesi'' yokmuş gibi hareket ettiğini ileri sürdü. 
     Abbas, İsrail'in barış görüşmelerinden kaçınmaya çalıştığını ve müzakerelere başlamadan önce Filistinli militanların silahsızlandırılması gerektiğinde ısrar ederek, Filistinlileri iç savaşa zorladığını da ileri sürdü. 
     Abbas, ''İsrail çok tehlikeli bir seçeneği empoze etmeye çalışıyor. Empoze etmeye çalıştıkları seçenek, geçici sınırları İsrail tarafından kontrol edilen ve yerleşim birimleri tarafından bölgelere ayrılmış bir devlet kurmaya dayalı uzun dönemli bir çözümdür'' dedi. 
     Ölen Filistin lideri Yaser Arafat, 15 Kasım 1988'de Cezayir'de Filistin Bağımsızlık Bildirisi'ni yayımlamış ve bağımsız Filistin Devleti'nin kurulduğunu ilan etmişti. 
     
</TEXT>
</DOC>
