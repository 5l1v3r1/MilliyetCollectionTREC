<DOC>
<DOCNO> 386717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sonspo14.html </URL>
<DATE> 2005/10/14/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Rakibimiz İsviçre... 
</HEADLINE>
<TEXT>

     Türkiye'nin, 18. Dünya Kupası Avrupa elemeleri play-off baraj maçındaki rakibi İsviçre oldu. 
     Türkiye, İsviçre ile ilk maçı 12 Kasım Cumartesi günü yapacak, rövanşı ise 16 Kasım Çarşamba günü İstanbul'da olacak. 
     Fatih Terim eşleşme öncesindeki açıklamalarında gönlünden geçen rakibin İsviçre olduğunu açıklamıştı. Son yıllarda çıkışta da olsa uluslararası otoriteler Türkiye'nin önemli bir şansı olduğu görüşünde birleşiyor. 
     Dördüncü grupta favori Fransa'nın ardından ikinci olup Play-Off'a kalmaya hak kazanan İsviçre'de gurbetçilerimizin desteği de Milli Takımımızla beraber olacak. 
     Play-Off baraj maçları 12 Kasım Cumartesi ve 16 Kasım Çarşamba günleri çift maçlı eleminasyon sistemine göre oynanacak ve rakiplerini eleyen takımlar Avrupa kıtasından finallere gitme hakkını kazanacak son 3 ekip olacak. 
     Bugün İsviçre'nin Zürih kentinde yapılan kura çekimine göre, elemeler sonunda baraj maçı yapmaya hak kazanan takımlardan İspanya, Slovakya ile Çek Cumhuriyeti de Norveç ile eşleşti. İlk maçlar 12 Kasım Cumartesi günü İspanya ve Norveç, rövanş maçları da 16 Kasım Çarşamba günü Slovakya ve Çek Cumhuriyeti'nde yapılacak. 


     
</TEXT>
</DOC>
