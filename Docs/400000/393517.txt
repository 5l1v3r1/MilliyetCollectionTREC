<DOC>
<DOCNO> 393517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sontur14.html </URL>
<DATE> 2005/11/09/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Malatya'da 6 ay önce işten çıkarılan 2 bakıcı tutuklandı 
</HEADLINE>
<TEXT>

     Malatya Çocuk Yuvası’ndaki 0-6 yaş grubu çocuklara kötü muamelede bulundukları gerekçesiyle, daha önce işten çıkarılan 2 bakıcı daha tutuklandı. Böylece olayla ilgili tutuklu sayısı 7’ye ulaştı. 
     AA muhabirinin aldığı bilgiye göre, yaklaşık 6 ay önce yuvadaki işlerine son verilen 2 bakıcıyla ilgili bir ihbarı değerlendiren savcılık, Ramazan Bayramı öncesinde Nöbetçi Sulh Mahkemesi’ne Y.G ve M.A’nın tutuklanması talebinde bulundu. Mahkeme, zanlıların tutuksuz yargılanmak üzere serbest bırakılmasına karar verdi. 
     Bayramdan sonra savcılık bir üst mahkeme olan Nöbetçi Asliye Ceza Mahkemesi’ne tutuklama talebiyle yeniden başvurdu. İtiraz üzerine Nöbetçi Sulh Ceza Mahkemesi, Y.G ve M.A’nın tutuklanmasına karar verdi. 
     Malatya Çocuk Yuvası’nda kalan 0-6 yaş grubu çocuklara kötü muamelede bulundukları gerekçesiyle daha önce Ş.S, E.B, N.D, M.K, F.İ tutuklanmış N.T ve İ.Y ise tutuksuz yargılanmak üzere serbest bırakılmıştı. 
     
</TEXT>
</DOC>
