<DOC>
<DOCNO> 362835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sontur23.html </URL>
<DATE> 2005/07/20/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Rastgele aranan cep telefonuyla gelen evlilik... 
</HEADLINE>
<TEXT>

     Tekirdağ’ın Hayrabolu İlçesi’nde bir kişi, rastgele aradığı cep telefonunun sahibiyle evlendi. 
     Bursa’nın Karacabey İlçesi’nde yaşayan Burcu Yüksel 19 , bir arkadaşının cep telefonunda kayıtlı numarasının son rakamını değiştirerek, başka bir numaraya çağrı gönderdi. 
     İlçeye bağlı Soylu Köyü’nde çiftçilik yapan Hakan Taşkın 25 , bilmediği bir numaradan arandığını görünce, merak ederek Yüksel’e ait numarayı aradı. 
     Telefon konuşmasında Yüksel’in sesinden etkilenen Taşkın, tanışmak ve arkadaşlık yapmak amacıyla Yüksel’in yaşadığı Bursa’ya gitti. 
     Arkadaşlıkları aşka dönüşen Taşkın ve Yüksel, Hayrabolu Belediye Başkanlığı Evlendirme Memurluğu’nda dünya evine girdi. 
     Birbirlerine aşık olduklarını ifade eden Taşkın, "Önceleri telefon arkadaşlığı olarak başlayan ilişkimiz, ilerleyen günlerde aşka dönüştü. 6 Ağustos 2005’te köyümüzde düğün yapacağız" dedi. 
     Yüksel de annesi ve 3 kardeşinin karşı çıkmasına rağmen Taşkın ile evlendiğini, mutlu olduklarını söyledi. 
     
</TEXT>
</DOC>
