<DOC>
<DOCNO> 387829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/siyaset/siy06.html </URL>
<DATE> 2005/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, YÖK'e 3 üye atadı 
</HEADLINE>
<TEXT>


ANKARA Milliyet 


Cumhurbaşkanı Sezer, Başbakanlık kontenjanından YÖK üyesi iken görev süresini dolduran Prof. Dr. Aybar Ertepınar'ı Cumhurbaşkanlığı kontenjanından açık bulunan YÖK üyeliğine seçti. Prof. Dr. Barbaros Günçer'in istifasıyla boşalan YÖK üyeliğine İstanbul Üniversitesi Edebiyat Fakültesi Öğretim Üyesi Prof. Dr. M. A. Yekta Saraç, Ertepınar'ın görev süresini tamamlaması nedeniyle boşalan üyeliğe de M. Emin Kuz, Bakanlar Kurulu'nca seçildi. Sezer, bu seçimleri de onayladı. 
Kuz, Bakanlar Kurulu kararıyla TRT Yönetim Kurulu Üyesi olmuştu. Ancak, RTÜK tarafından üyeliğe önerilmeyen Prof. Dr. Hasan İşgüzar, Danıştay'a dava açmıştı. Danıştay, Kuz'un TRT Yönetim Kurulu Üyeliği'ne atanmasına ilişkin Bakanlar Kurulu kararının yürütmesini durdurmuştu. Kuz, Başbakan Başmüşavirliği görevini yürütüyordu. 


</TEXT>
</DOC>
