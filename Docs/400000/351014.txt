<DOC>
<DOCNO> 351014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sondun38.html </URL>
<DATE> 2005/06/11/ </DATE>
<TIME> 23.55 </TIME>
<AUTHOR>  </AUTHOR>
<HEADLINE>
Suriye, Lübnan'da "ölüm listesi" oluşturduğunu reddetti... 
</HEADLINE>
<TEXT>

     Suriye, Lübnan’da öldürmeyi planladığı politikacıları içeren bir "ölüm listesi" oluşturduğu iddialarını reddetti. 
     Suriye Enformasyon Bakanlığı Dış Basın Masası Başkanı Nizar Mahyub, "Suriye, bazı Lübnanlıların kullandığı bu kaba ve ahlaksız metotları reddediyor" dedi. 
     Beyaz Saray sözcüsü Scott McClellan, Suriye’nin, Lübnan’daki varlığına karşı çıkan muhalifleri ortadan kaldırmak için Suriyelilerin bir "kara liste" oluşturduğunu söylemişti. 
     Suriye’ye muhalif olan Lübnanlı muhalefet lideri Velid Canbolat da aynı yönde iddialarda bulunmuştu. 
     Mahyub, "Bu iddialar, seçmenlerin oyunu almak ve Suriye’ye karşı kıştırmalarda bulunmayı amaçlayan ucuz girişimlerdir" dedi. 
     
</TEXT>
</DOC>
