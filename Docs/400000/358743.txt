<DOC>
<DOCNO> 358743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sontur27.html </URL>
<DATE> 2005/07/06/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Şarbon teşhisi konan çocuklarını durumu iyiye gidiyor... 
</HEADLINE>
<TEXT>

     Bingöl’ün Çukurca Köyü’nde şarbon teşhisi konulan iki çocuğun Elazığ’daki tedavisi sürüyor. 
     Fırat Üniversitesi FÜ Fırat Tıp Merkezi FTM Çocuk Sağlığı ve Hastalıkları Ana Bilim Dalı ABD Çocuk Enfeksiyon Hastalıkları Uzmanı Yrd. Doç. Mehmet Turgut yaptığı açıklamada, Bingöl’ün Çukurca Köyü’nde şarbon teşhisi konularak Elazığ’a getirilen iki çocuğun genel durumlarının düne göre çok iyi olduğunu söyledi. 
     Hastaların Bingöl’den dün saat 14.00’da FTM’nin Acil Servisi’ne getirildiklerini belirten Turgut, ilk müdahalenin ardından hastaların hastaneye yatırıldığını bildirdi. 
     Yapılan testlerin artından hastaların iyi pişmemiş hayvan eti yediklerini tespit ettiklerini ifade eden Turgut, "Bize, boğazlarında ateş ve şişlik olduğu için getirildiler. Gerek klinik gerekse mikrobiyolojik olarak da hastalığın şarbon olduğunu doğruladık. Dün 16.30’da başladığımız tedaviye iyi yanıt aldık. Çocukların genel 
     durumları düne göre çok iyi" diye konuştu. 
     Birgül ve Burhan Bayıltmış kardeşler, dün Bingöl’ün Çukurca Köyü’nden şarbon teşhisiyle Elazığ’a getirilmişlerdi. 
     
</TEXT>
</DOC>
