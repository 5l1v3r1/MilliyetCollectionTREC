<DOC>
<DOCNO> 383178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sontur07.html </URL>
<DATE> 2005/10/01/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Çocuklarından 5 gündür haber alamıyorlar... 
</HEADLINE>
<TEXT>

     Karaman’da, 5 gün önce oynamak için evinden ayrılan 9 yaşındaki Muzaffer Gülsuna’dan haber alınamıyor. 
     Anne Nurcihan Gülsuna 32 , AA muhabirine yaptığı açıklamada, 26 Eylül Pazartesi günü arkadaşlarıyla oyun oynamak için Koçakdede Mahallesi Hilmi Birand Caddesi’ndeki evlerinden ayrılan oğlu Muzaffer Gülsuna’dan 5 gündür haber alamadıklarını söyledi. 
     Gülsuna, durumu hemen polise bildirdiklerini, ancak halen bir sonuca ulaşamadıklarını belirtti. 
     Gidebileceği yerlere ve arkadaşlarının evlerine baktıklarını anlatan Gülsuna, "5 gündür perişan olduk. 9 yaşındaki çocuğumuzun nerede ve ne durumda olduğunu merak ediyoruz. Evden kaçması için de bir neden yoktu. Çocuğumuzun kötü kişilerin eline düşmesinden endişe ediyoruz" diye konuştu. 
     
</TEXT>
</DOC>
