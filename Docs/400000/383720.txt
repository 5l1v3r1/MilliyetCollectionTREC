<DOC>
<DOCNO> 383720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/ekonomi/eko05.html </URL>
<DATE> 2005/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İran Turkcell'le işimiz bitti newline Turkcell Vakit henüz dolmadı 
</HEADLINE>
<TEXT>


EKONOMİ SERVİSİ 

İran Telekomünikasyon Bakan Yardımcısı ve İran Telekom Şirketi Başkanı Vefa Gaffaryan, İrancell Konsorsiyumu'nda "bakanlık ve yerel ortaklar açısından Turkcell ile işlerinin bittiğini" söyledi. 
Haber üzerine İMKB'ye bir açıklama gönderen Turkcell, İran Telekomünikasyon Bakanlığı'nın kendilerine 21 Kasım 2005'e kadar süre tanıdığını ve projenin zamanında tamamlanması için yerel ortaklarla gayret gösterildiğini bildirdi. 

Payı yüzde 49'a indi 
Turkcell başkanlığındaki konsorsiyum, Şubat 2004'te cep telefonu lisansı ihalesini kazanmış, ancak meclisteki muhafazak r milletvekillerinin girişimiyle Turkcell'in İrancell anlaşmasındaki payı, yüzde 70'ten yüzde 49'a çekilmişti. 
Turkcell, konsorsiyumdaki payının yüzde 49 olduğuna ilişkin anlaşmayı eylül ayının ilk günlerinde imzalamış, fakat görüşmeler, her iki tarafın da birbirini lisans ücretini ödememekle suçladığı bir duruma gelmişti. 

'Yönetici olmak istiyor' 
Turkcell'in konsorsiyumdaki payının yüzde 49'a düşürülmesinden sonra yükümlülüklerini yerine getirmediğini iddia eden Gaffaryan, "Turkcell bu projede yönetici olmak istiyor. Bu kanunlara aykırı" dedi. 
İrancell'in yerel ortakları da Turkcell ile görüşmelerin bittiğini ve Güney Afrika şirketi MTN ile ilgilendiklerini açıklamışlardı. 


</TEXT>
</DOC>
