<DOC>
<DOCNO> 363679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sonspo06.html </URL>
<DATE> 2005/07/23/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Schalke 04 Ailton büyük, aptal bir çocuk gibi davranıyor... 
</HEADLINE>
<TEXT>

     Alman 1. lig Bundesliga takımlarından FC Schalke 04'ün kulüp yöneticileri, Ailton'un Teknik Direktör Ralf Rangnick'e yönelik eleştirilerine sert şekilde tepki gösterdi. 
     Takım menajeri Andreas Müller, Bild gazetesine yaptığı açıklamada, Beşiktaş'a transfer olan Ailton'un, bir çocuk kadar huysuz olduğunu söyleyerek, ''Rangnick ona her zaman saygılı davrandı, ancak gerekli olduğu zamanlarda haklı olarak da kızdı. Asıl sorun onun kafasında. Özel sorunlarını kontrol altında tutmayı başarmalı'' dedi. 
     Rangnick de, ''Bu çok ilkelce. Oyuncunun gerçek karakterini ortaya koyuyor. Onun seviyesine inmeyeceğim. Bu kadar zaman ve anlayışı teknik direktörlük yaşantımda hiç bir futbolcuya ayırmadım. İki kez Brezilya'ya gitmesine izin verdik. Oynamak istemediği zaman saatlerce onunla konuştuk. Onun için daha neler yaptığımızı bilseniz'' diye konuştu. 
     Ailton, Bild gazetesine yaptığı açıklamada, Rangnick'i sert bir dille eleştirmiş ve ''Rangnick beni mahvetti. Beni kendi sorunlarını örtbas etmek için kullandı'' şeklinde konuşmuştu. 

     
</TEXT>
</DOC>
