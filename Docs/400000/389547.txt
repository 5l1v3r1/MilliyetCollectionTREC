<DOC>
<DOCNO> 389547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sonsiy26.html </URL>
<DATE> 2005/10/25/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Başbakanlık sözcüsünden "Bayram değil seyran değil" açıklaması 
</HEADLINE>
<TEXT>

     Başbakanlık Sözcüsü Akif Beki, Başbakan Recep Tayyip Erdoğan’ın, Cumhurbaşkanı Ahmet Necdet Sezer’in vereceği 29 Ekim Resepsiyonu’na rektörleri davetine ilişkin soruya verdiği yanıttın bazı yanlış anlaşılmalara neden olduğunu bildirdi. 
     Beki, A.A muhabirine yaptığı açıklamada, Başbakan Erdoğan’ın dün Kuveyt ve Yemen’i kapsayan ziyareti öncesinde Esenboğa Havaalanı’nda bir gazetecinin, Cumhurbaşkanı’nın 29 Ekim’de vereceği resepsiyona bütün üniversitelerin rektörlerini davetine ilişkin bir soru yöneltildiğini anımsattı. 
     Bugün bazı gazetelerde, buna ilişkin yer alan haberlere açıklık getirmek istediğini belirten Beki, Başbakan’ın, bu soruya "muhatabının kendisi olmadığını" dile getirerek, "Bayram değil seyran değil" dediğini, bununla "sorunun yer ve zamanlamasını kastettiğini" söyledi. 
     Bu ifadenin muhatabının, "soruyu soran gazeteci" olduğunun "açık olduğunu" belirten Beki, yanlış anlaşılmaları önlemek için konuya açıklık getirmek istediğini kaydetti. 
     
</TEXT>
</DOC>
