<DOC>
<DOCNO> 350968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/yazar/guclu.html </URL>
<DATE> 2005/06/11/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Anadolu liselerine yazık olur 
</HEADLINE>
<TEXT>


Anadolu liseleri, eğer bir son dakika değişikliği olmazsa, önümüzdeki öğretim yılından itibaren tarihe karışacak. Bu da Türk eğitim tarihine geçen en büyük ihanetlerden birisi olur. 
Anadolu liseleri projesi, Türk eğitim tarihinde, köy enstitülerinden sonra en önemli uygulamalardan birisi. Yabancı kolejlere karşı geliştirildi. Anadolu'nun olanakları kısıtlı yetenekli çocukları da yabancı dil öğrenip dünyaya açılsın diye kuruldu. Çok da başarılı oldu. 
Eğer bugün elinde çantasıyla dünyanın dört bir yanında ticaret yapan gençlerimiz, dünyanın en iyi üniversitelerinde bilim adamlarımız, her yıl on milyonlarca turiste mihmandarlık yapan gençlerimiz varsa, bunda en büyük pay anadolu liselerinindir. 
Anadolu liseleri fikri, Atatürk'ündü. Ama Lozan nedeniyle hayata geçmesi zaman aldı. TED Koleji'nin kuruluş amacı da aynıydı. Kısa sürede Türkiye'nin dünyaya açılan pencereleri oldu. Şimdi birdenbire ne oldu da böylesine önemli bir proje sulandırılıyor. Hem de yerine daha iyi bir model konulmadan. 
Milli Eğitim Bakanlığı'ndaki muhafazak r bürokratlar, anadolu liselerini tarihe gömmek için yıllardır uğraşıyorlar. Önce, tabela anadolu liseleri açarak ismini yıprattılar. O yetmedi, süper liseler gibi alternatif okullar yarattılar. O da başarısız olunca, tüm liseler gibi anadolu liselerini de sıradan liseler haline getirdiler. 
Fen ve matematik gibi bazı derslerin yabancı dille yapılmasının bugüne kadar ne zararı oldu ki, şimdi kaldırılıyor Bu okullarda okuyan öğrencilerin Türkçeleri yeterince gelişmiyormuş, milli benliklerinden uzaklaşıyorlarmış. Aslında bu safsatalara en iyi cevabı, anadolu lisesi mezunları verir. Eminim vereceklerdir de. 
Ayrıca ortada çok ciddi çelişkiler var. İsterseniz gelin bunlardan bazılarını masaya yatıralım 
MEB 5 ay önce yayımladığı ortaöğretim kurumları giriş sınavı kılavuzunda, anadolu liselerinin bir yılı hazırlık sınıfı olmak üzere 4 yıl olduğunu belirtti. Şimdi ise hazırlık sınıfının kaldırıldığını söylüyor. Ülkemizin geleceğine yön veren bir bakanlık, 5 ay içinde böylesine çelişkili bir karar nasıl alabilir Alsa bile, şimdi aldığı bu kararın, 5 ay sonra yeniden değiştirilmeyeceğine kim garanti verebilir Anadolu liseleri sistemi, mademki değiştirilmesi gerektiği kadar kötü bir sistem, o halde Galatasaray, İstanbul ve Kadıköy Anadolu gibi ülkemizin en güzide devlet liselerinde ve kolejlerde uygulamaya neden gelecekte de devam edilecek MEB'in anadolu liselerine alternatif olarak geliştirdiği süper lise ve basamaklı kur sistemi tam bir fiyaskoyla sonuçlandı. Anadolu liselerindeki birkaç yüz bin öğrenciye, yabancı dil öğretecek kadroyu bulamayan bakanlık, 10 milyonu aşkın öğrenciye nasıl yabancı dil öğretecek Bu konuda inandırıcı bir proje h l ortaya koyamadı. 

TÜBA da karşı 
Türkiye Bilimler Akademisi'nin TÜBA bu konuda hazırladığı rapor, pek çok çekinceyi de beraberinde getiriyor. TÜBA 4 yıllık lise eğitimine karşı değil. Ama Milli Eğitim Bakanlığı'nın bu konuda çok hazırlıksız olduğu görüşünde. Başkan Engin Bermek, anadolu liseleri uygulamasına son verilmesinin de doğru olmadığı kanaatinde. 
TÜBA raporunda ısrarla şu soru soruluyor Artı bir yıl ne getirecek 
Milli Eğitim Bakanı Çelik, Talim Terbiye ve MEB bürokratları henüz bu sorunun cevabını verebilmiş değiller. 
Özetin özeti 50 yıllık anadolu liselerini tarihe gömmek, o kadar kolay olmasa gerek. Eğitim süresinin uzatılması da, kişi başına düşen milli gelirin bir gecede 2 katına yükseltilmesi gibi k ğıt üzerinde kalmamalı. İçerik de önemli 



</TEXT>
</DOC>
