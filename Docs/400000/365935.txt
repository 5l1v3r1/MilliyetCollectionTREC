<DOC>
<DOCNO> 365935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/astro/index.html </URL>
<DATE> 2005/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Eskilerden kurtulmalı 
</HEADLINE>
<TEXT>


Haftanın ilk gününde geçmişin etkisinden kurtulmak için daha fazla çaba sarf etmek gerekiyor. Öğleden sonra saatlerinde duygusal nedenlerden dolayı kendimizi kararsız bulabiliriz. Daha iyimser olmaya bakmalıyız. 
Koç'lar için hızlı bir gün. Yakın çevrelerinde bolca iletişim ve hareket olacak. Bugün düşündükleri yolculuklarda dikkatli olmalılar. Boğa'lar para konularında yeni kararlar almak durumunda olacaklar. Kazançlarını artırmanın yollarını ararken, aşırı riskten ve harcamalardan kaçınmalılar. İkizler, burçlarındaki Ay sayesinde dikkat çekiyorlar. Onlara fayda sağlayacak girişimler öne çıkarken, ilişkilerini yeniden gözden geçirebilirler. Yengeç'ler sıkıntılı olabilirler. Onları huzursuz eden koşullara fazla direnmeden beklemeleri gerekiyor. Aslan'lar yapıcı olmayı başaracak durumdalar. Girişimlerinde beklenenden iyi sonuçlar alabilirler. Arkadaşlıklar onlar için canlandırıcı olabilecek. Başak'lar için yüklü bir gün olacak. İş ortamında değişik şartlara uyum sağlamaya çalışmalılar. Üstlerle ilişkilerinde ise özenli olmalılar. 
Terazi'ler iyimser olacakları günlerindeler. Farklı görüşleri olumlu biçimde değerlendirmeye açıklar. Duygusal anlamda yeni deneyimler de yaşanabilir. Akrep'ler başkalarının duygularına özen göstermeliler. Borç ve alacak konularında sabırlı olmaları gereken koşullar da var. Ilımlı olmaları gerekiyor. Yay'lar için hassas olacakları bir gün. İkili ilişkilerden yana birtakım sorunlar yaşanabilir. Pek çok konuda tutarlı olmayı başarmak gerek. Oğlak'lar tamamlanması gereken konuları ihmal etmemeli. Günlük işlerinde dağınık olmaları onları zorlayabilir. Bugün sağlıklarına ayrı bir özen göstermeliler. Kova'lar üstlerindeki gerginlikten kurtulmaya çalışmalı. Yeni girişimler ve yaratıcı konular öne çıkarken bundan yararlanmaya bakmalılar. Balık'lar pek huzurlu değiller. İş hayatında artan sorumluluklar onları zorluyor. Sabırlı olmalı ve eve ait konuların üstesinden gelmeye bakmalılar. 


</TEXT>
</DOC>
