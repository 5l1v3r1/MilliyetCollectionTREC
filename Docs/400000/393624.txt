<DOC>
<DOCNO> 393624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/siyaset/siy03.html </URL>
<DATE> 2005/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürsüden AB ödevleri 
</HEADLINE>
<TEXT>


ANKARA Milliyet 


TBMM kürsüsünden Türkiye'den beklentilerini anlatan Avrupa Konseyi Parlamenter Meclisi AKPM Başkanı Rene van der Linden, TBMM kürsüsünden mesajlar verdi. Linden'in mesajları özetle şöyle 
Tarihten gelen kinler geleceği tıkamamalı. Bütün ülkelerin geçmişlerinde olan olaylarla ilgili ulusal onurlarından vazgeçmeksizin, kendilerini arındırmaları ve geçmişin yüklerinden kurtulmaları çok önemli. İzleme sürecini kapatırken, asamblemiz, Türkiye'deki yetkililerin çabalarını devam ettireceğine dair inancı dile getirirken, 12 hususun bu anlamda takip edileceğini söyledi. Bu çerçevede, yüzde 10'luk seçim barajı, ombudsman sisteminin kurulması, Avrupa çerçeve konvansiyonu, azınlıkların dillerinin korunması, Kürt vatandaşların haklarını kullanması, Venedik Komisyonu'ndan daha fazla yardım alınması.Yazar Orhan Pamuk'a açılan davanın bir an önce durdurulacağından emin olduğumu, bir daha bu tip davaların açılmayacağını ümit ettiğimi söylemek istiyorum. Geleneklerden kaynaklanan kızların öldürülmesine mutlaka son verilmelidir. 

</TEXT>
</DOC>
