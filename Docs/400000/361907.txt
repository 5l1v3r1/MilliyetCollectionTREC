<DOC>
<DOCNO> 361907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/son/sonspo12.html </URL>
<DATE> 2005/07/17/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
"Deivid'in transferinde en iyi teklifi Trabzonspor verdi" 
</HEADLINE>
<TEXT>

     Trabzonspor'da transfer çalışmaları devam ederken, Karadaniz ekibi forvet oyuncusu arayışları hızlandırdı. 
     Yönetim kurulu üyesi Murat Bozoğlu, Brezilya'nın Santos takımında kiralık olarak oynayan, ancak bonservisi Fransa'nın Bordeaux kulübünde bulunan Deivid De Souza'yı kadrolarına katma çalışmalarının sürdüğünü belirterek, ''İspanyol kulüpleri de bu oyuncu istiyor, ancak en iyi teklifi veren külüp Trabzonspor'' dedi. 
     Kulüp başkanı Atay Aktuğ'un da Deivid'in transferini istediği, bu konuda maddi olarak da özveride bulunduklarını ifade eden Bozoğlu, ''Biz Deivid ve menajeriyle anlaştık. Bordeaux Kulübü ile de bir sorunumuz kalmadı. Ancak menajeri daha iyi bir teklif bulmaya çalışıyor. Bizim de süre kaybetmeye tahammülümüz yok. Bu oyuncunun alternatifi var ve bu alternatifi kadromuza katmaya çalışacağız'' diye konuştu. 
     Fluminense'den transfer ettikleri Fabiano Eller Dost Santas'un da Deivid ile konuştuğunu kaydeden Bozoğlu, şöyle konuştu 
     ''Fabiano ona burda nasıl karşılandığını, nasıl bir futbol şehri olduğunu anlattı. Deivid de artık gelmeyi daha çok istiyor. Ancak bu oyuncunun bonservisinin yüzde 40'ı menajerinde bulunuyor. Menajeri futbolcu Trabzonsporludur demesine karşın zaman kazanmaya çalışıyor. Bizim de bekleyecek vaktimiz yok.'' 
     
     OBİNA ÖN PLANDA 
     Trabzonspor yönetiminin Deivid'in menajerinin tutumu karşısında Flamengo'nun 22 yaşındaki forvet oyuncusu Obina'nın transferini ön planda tuttuğu bildirildi. 
     Futbolcunun bonservis ücretinin 3.5 milyon dolar olduğu ve kulübüyle pazarlıkların sürdüğü öğrenildi. Bu futbolcunun transferinin büyük olasılıkla olumlu biçimde sonuçlanacağı ve 20 Temmuz'daki sezon açılışına getirileceği kaydedildi. 
     Öte yandan Obina ile 5 yıllık sözleşme imzalanması düşünülürken, bu oyuncunun çok hızlı, hareketli ve gole dönük bir oyun yapısı olduğunu bildirildi. 
     
</TEXT>
</DOC>
