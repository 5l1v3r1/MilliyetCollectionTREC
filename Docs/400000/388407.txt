<DOC>
<DOCNO> 388407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/ekonomi/eko05.html </URL>
<DATE> 2005/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haşim Bayram Benim bir donum, bir gömleğim var 
</HEADLINE>
<TEXT>


BÜLENT SARIOĞLU Ankara 

TBMM'nin araştırdığı kayıtdışı holdinglerin en büyüğü Kombassan Holding Başkanı Haşim Bayram, sıradışı yorumlarıyla milletvekillerini şaşırttı. 124 bin ortaktan 800 milyon dolar toplayan ve 3 milyar dolarlık varlığı idare eden Bayram, "Bir donum, bir gömleğim var. Gariban bir insanım" dedi. 
TBMM İslami Holding Araştırma Komisyonu'na geçen hafta bilgi veren Bayram, arkasında birçok soru işareti bıraktı. Tutanaklardan Bayram'ın yorumları şöyle 
Afyon Emirdağ'ın bir beldesi var. Hamburg'ta bunlar gemi işçisi, tersane işçisi 100 aile. Bir gün üç çuvalla geldiler yanıma. Kahvehanede oturuyorum. 150 milyon mark var, 'al bunu bizim oraya fabrika kur' dediler. 2000'e kadar -h ş - beni ilah gibi görüyordu insanlar. Çok önemli bir MİT elemanının tabiriyle, sessiz ölüme terk edildik. Avukatlar çıkıyorlar, gelin parayı alın. Halbuki, kanun ya... Biz kanunların açıklarını bulmuşuz. Bu şekilde aşıyoruz. Ortağımıza yardımcı oluyoruz. 1994 krizinde Alanya'nın üçte birini satın almıştık. Sata sata bitiremedik. Bu krizde elimizdeki 700 milyon dolar para olarak kalsaydı, belki Türkiye'nin üçte biri bizimdi şu anda. 

</TEXT>
</DOC>
