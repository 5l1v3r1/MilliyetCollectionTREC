<DOC>
<DOCNO> 378825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/magazin/axmag01.html </URL>
<DATE> 2005/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Atakan herkesi ağlattı 
</HEADLINE>
<TEXT>


GÜRKAN AKGÜNEŞ İstanbul 

Tatil dönüşü Balıkesir'de geçirdiği trafik kazasında yaşamını yitiren ünlülerin uğrak mek nı Bebek Kahvesi'nin sahibi Affan Atakan'ı 36 son yolculuğuna, ailesiyle birlikte müşterileri de uğurladı. 
Fethiye'den İstanbul'a dönüş yapan Atakan'ın kontrolündeki araç, önceki gün Balıkesir-Bursa karayolunun 6. kilometresinde aşırı sürat nedeniyle orta refüjdeki elektrik direğine çarptı. 1.5 ay sonra baba olmaya hazırlanan Atakan, olay yerinde yaşamını yitirdi. 
Atakan'ın ölümü, Bebek Kahvesi müşterilerini de yasa boğdu. Dostları kahveye bu kez Atakan'ın cenazesi için geldi. Cenaze, Bebek Camii'ne götürülürken, Atakan'ın 1 yıl önce evlendiği eşi Müge ve annesi Nesibe Atakan sarılarak birbirlerini teselli ettiler. Aşiyan Mezarlığı'nda toprağa verilen Atakan'ı uğurlayanlar arasında, Bedri Baykam, Cem Özer, Mehmet Güleryüz, Özgü Namal, Mustafa Altıoklar, Haşmet Babaoğlu, Şevval Sam ve Ahmet Utku da vardı. 



</TEXT>
</DOC>
