<DOC>
<DOCNO> 363791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/spor/axspo01.html </URL>
<DATE> 2005/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk smaç süper 3-0 
</HEADLINE>
<TEXT>


Genç Bayan Voleybol Milli Takımı Dünya Şampiyonası'ndaki ilk maçında Hırvatistan'a şans tanımadı. Rakibini set vermeden geçen Ay - Yıldızlı ekibimiz, A Grubu'nda zirveyi kaptı 

İLHAN GÜLER 


Gençlerden süper başlangıç... Türkiye'nin ev sahipliği yaptığı Dünya Voleybol Şampiyonası'nda mücadele eden milli takım Ankara Atatürk Spor Salonu'ndaki ilk maçında Hırvatistan'ı mağlup etti. Rakibini 3-0 yenen Ay - Yıldızlı kızlarımız çekişmeli geçen ilk seti 25-21 önde kapadı. İkinci sette Hırvatlar karşısında üstün bir oyun sergileyen milliler, rakibini 25-16'lık skorla geçti. Son bölümde ise 4 sayı geriye düşmelerine rağmen hemen toporlanan genç millilerimiz, bu seti de 25-21 kazandı. Milli takım, A Grubu'ndaki ikinci maçında bugün 19.00'da Japonya ile karşılaşacak. Dün oynanan diğer maçlarda alınan sonuçlar şöyle A Grubu Brezilya - Japonya 3-1, Sırbistan - Karadağ - ABD 3-1. B Grubu Rusya - Porto Riko 3-0, Mısır - Çin 0-3, Dominik Cum. - İtalya 0-3. 

Maçın karnesi 
HAKEMLER Gerothodoros Yunanistan , Castllo Küba 
TÜRKİYE İzem Giraygil 8 , Seda 8 , Duygu 7 , Güldeniz 8 , Aslı 7 , Eda 7 , Gizem Güresen L 8 , Ergül 6 , Merve 6 , Naz 6 , Neriman 5 
HIRVATİSTAN Usiç 7 , Rescic 7 , Milos 7 , Starceviç 6 , Kaleb 6 , Matic 6 , Cigic L 6 , Baliç 6 , Skender 6 
SETLER 25-21, 25-16, 25-21 

A GRUBU PUAN DURUMU TAKIMLAR O G M AS VS P TÜRKİYE 1 1 - 3 0 2 S.Karadağ 1 1 - 3 1 2 Brezilya 1 1 - 3 1 2 ABD 1 - 1 1 3 1 Japonya 1 - 1 1 3 1 Hırvatistan 1 - 1 0 3 1 

</TEXT>
</DOC>
