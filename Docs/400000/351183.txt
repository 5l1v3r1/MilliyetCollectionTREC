<DOC>
<DOCNO> 351183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/siyaset/axsiy01.html </URL>
<DATE> 2005/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'e çifte yabancı damat 
</HEADLINE>
<TEXT>


CHP'li Nejat Gencan'ın sekreteri Seriye Salmanlı ile AKP'li Asım Aykan'ın sekreteri Müjgan Çetindağ, aynı gün yapılacak nik hla Meclis'e 2 yabancı damat getirecek 

Saliha Çolak - Ankara 


Yaz tatili öncesi yoğun mesai yaşayan TBMM, farklı bir heyecana da ev sahipliği yapıyor. 14 yıllık iki arkadaş, tesadüflerle karşılarına çıkan iki yabancı damatla aynı gün evlenebilmek için son hazırlıklarını yapıyor. 
CHP Edirne Milletvekili Nejat Gencan'ın sekreteri Seriye Salmanlı ile AKP Trabzon Milletvekili Asım Aykan'ın sekreteri Müjgan Çetindağ, aynı yerde, aynı saatte gerçekleştirilecek nik h törenleriyle Meclis'e yabancı damat getirecek. İkinci evliliklerini yapacak Salmanlı ve Çetindağ, aşklarının öyküsünü Milliyet'e anlattı. 
Salmanlı, Yeni Zelanda vatandaşı gen mühendisi Abdullah Kutup Rabbani'yle, kardeşinin beyin ameliyatı için yattığı hastanede tanışmış. Avrupa turunu üç aylık Türkiye turuyla tamamlayan Rabbani, Macaristan'a gittiğinde kendisini Türkiye'de ağırlayan arkadaşının beyin tümöründen hastanede yattığını öğrenip Türkiye'ye dönmüş. 

Aşk için geri dönmüş 
Seriye ile aşkları da hastane odasında başlamış. Rabbani arkadaşına, Salmanlı da kardeşine refakat ettikleri bir hafta boyunca yakınlaşmış. Rabbani sonunda "seyahatlerini durdurma pahasına" Salmanlı'ya evlenme teklif etmiş. 
Müjgan Çetindağ ise, Alman Frank Schlammer'le 23 yaşındaki oğlunun doğum gününde tanışmış. Ardından Schlammer'in, sonra Çetindağ'ın doğum günlerinde bir araya gelen çift, Çetindağ'ın akrabalarının Amasra turu organizasyonları sayesinde yakınlaşmış. 
Çetindağ'a evlenme teklif eden Schlammer, Armada sinemalarına 5 boyutlu sistemi kurmak üzere geldiği Türkiye'ye yerleşecek. Şimdiden "hanım köylü" olan Schlammer, Rabbani gibi, milletvekillerinin de sıcak ilgisiyle karşılanmanın şaşkınlığını üzerlerinden atamamış. 

Arınç da davetli 

Fotoğraf MUSTAFA İSTEMİ 

Seriye Salmanlı, Yeni Zelanda vatandaşı gen mühendisi Abdullah Kutup Rabbani ile, Müjgan Çetindağ da Alman Frank Schlammer ile gelecek hafta yapacakları düğüne Meclis Başkanı Bülent Arınç'ı da davet etti. 


</TEXT>
</DOC>
