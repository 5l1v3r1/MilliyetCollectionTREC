<DOC>
<DOCNO> 353614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sondun18.html </URL>
<DATE> 2005/06/20/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Rice Suriye, Ortadoğu'daki değişiklikleri ciddiye almalı... 
</HEADLINE>
<TEXT>

     ABD Dışişleri Bakanı Condoleezza Rice, Suriye'ye Ortadoğu'daki değişiklikleri ve demokratik reformları ''ciddiye alma'' uyarısında bulundu. 
     Rice, Mısır'ın Şarm Eşşeyh sayfiye beldesinde Devlet Başkanı Hüsnü Mübarek'le görüştükten sonra, Mısır Dışişleri Bakanı Ahmed Ebul Geyt ile düzenlediği ortak basın toplantısında, ABD'nin endişesinin Suriye'nin tutumu olduğunu belirterek, ''Bölgedeki değişiklikleri ciddiye alacak bir Suriye'ye ihtiyacımız var'' dedi. 
     Başkent Kahire'deki Amerikan Üniversitesi'nde yapacağı konuşma öncesi, herkesin demokratik isteklerini desteklediklerini belirten Rice, ''Ortadoğu'da serbest seçim endişesinin özgürlüğün reddedilme gerekçesi olarak gösterilemeyeceğini'' söyledi. 
     
</TEXT>
</DOC>
