<DOC>
<DOCNO> 359766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/spor/aspo.html </URL>
<DATE> 2005/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Panzer gibi güçlü 1-0 
</HEADLINE>
<TEXT>


Galatasaray, FC Udi ve Panningen'in ardından Borussia Dortmund'a da şans tanımadı. Alman rakibini Hakan Şükür'ün attığı golle deviren Sarı-Kırmızılılar üçüncü hazırlık maçında üçüncü galibiyetine ulaştı 


Hollanda kampındaki ilk iki maçında FC Udi'yi 3-1, Panningen'i 12-1'lik skorlarla mağlup eden Galatasaray dün Almanya'daki ilk ciddi sınavında Borussia Dortmund'u tek golle devirdi. 
Güçlü rakibi karşısında daha üstün bir oyun ortayan koyan Cim - Bom'da Teknik Direktör Gerets'in görev verdiği yeni transferler ve gençler olumlu görüntüleri ile dikkat çekti. 
Karşılaşmanın ilk yarısı golsüz kapandı. İkinci yarıya hızlı başlayan Galatasaray 48. dakikada öne geçti. Bu dakikada Necati Ateş'in kaleciden dönen vuruşunu iyi takip eden Hakan Şükür topu ağlara gönderdi. Oyunun kalan bölümlerinde kontrollü bir oyun sergileyen Sarı - Kırmızılı'lar üçüncü hazırlık maçından da galibiyetle ayrılmasını bildi. 

Maçın karnesi 
HAKEMLER Andre Stachowiak, Winumann Guido, Guzijan Delibor 
BORUSSİA DORTMUND Weidenfeller 5 - Krüska 6 , Wörns 7 , Metzelder 5 Nizamettin Dk.85 , Dede 4 - Smolarek 5 , Rosicky 6 , Degen 6 , Kriuge 5 - Koller 6 , Bückley 4 Gambino Dk.78 4 
YEDEKLER Geutenaar, Brzenska, Doukor, Jensen, Mehmet Akgün, Hünemeier, Rammel 
GALATASARAY Aykut 7 - Uğur 6 , Yalçın 6 Cihan Can Dk.70 5 , Tomas 7 , Sinan 5 Sedat Dk.50 5 - Sabri 6 , Volkan 6 Ragıp Dk.82 , Cihan 7 Mülayim Dk.87 , Altan 7 Zafer Dk.70 5 - Necati 6 Hasan Kabze Dk.75 4 , Hakan Şükür 7 Ümit Karan Dk. 75 4 
YEDEKLER Fevzi, Eren, Özgürcan, 
GOL Hakan Şükür Dk.48 
SARI KARTLAR Ümit Karan 

Yenilerin karnesi 

YALÇIN Daha kampa geleli iki gün olmasına rağmen ilk kez yer aldığı takımda sırıtmadı. Savunmaki yetenekleri ile göze battı. 
ALTAN Yenilerin içinde en göze batan isimdi. Son kanatta etkili gözüktü. Ortaya koyduğu mücadeleyle "forma savaşına hazırım" mesajı verdi. 
RAGIP Oyunun son bölümlerinde girdi. Kendisini gösteremeden maç bitti. 


</TEXT>
</DOC>
