<DOC>
<DOCNO> 362763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sonsiy10.html </URL>
<DATE> 2005/07/20/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
AB'nin gözü özel Türk havayolu şirketlerinde 
</HEADLINE>
<TEXT>

     Özel Türk havayolu şirketleri, bazı AB ülkelerinin yakın takibinde. Avrupa Havacılık Örgütü de "dikkatli olun" çağrısı yaptı. 
     Geçtiğimiz hafta Alman Focus dergisinin 13 Türk özel havayolu şirketini inceleyip haberleştirmesi Avrupa’nın dikkatini tekrar özel Türk hava yolu şirketlerine çekti. 
     AB Haber’e göre, AB Komisyonu yetkilileri, bazı AB üyesi ülkelerin Türk şirketlerini yakından izlediklerini doğrularken, AB üyesi ülkelerin Türk şirketleri ile ilgili bilgileri AB Komisyonu ile paylaşmamasından yakındı". 
     Avrupa Sivil Havacılık Örgütü Eurocontrol yetkilileri ise, "Türk şirketleri bu ayşamadan sonra çok dikkatli adımlar atmalı. En ufak hatanın bedeli ağır olur" dedi. 
     Focus dergisinin geçen hafta kapak konusu yaptığı Türkiye incelemesinde özel hava yolları da incelenmişti. 
     Öte yandan, AB üyesi ülkeler 27 Mayıs’ta Brüksel’de toplanmış ve Onur Air baştı olmak üzere 3’ncü ülkelerin havayollarına sıkı güvenlik önlemleri getirilmesini kararlaştırmıştı. 
     AB Komisyonu’nun Ulaşımdan Komisyonu Komiseri Jacques Barrot da "Avrupa uçuşlara yasak koymak için ve halklarının uçuş güvenliğini sağlamak için birlikte hareket etmelidir. 
     Avrupa üye ülkeler arasında iletişimsizliği kabul edemez. 
     Bir ülkede uçuşa yasak getirilirken bir diğerinde uçuşların devam etmesi kabul edilemez" demişti. 
     
</TEXT>
</DOC>
