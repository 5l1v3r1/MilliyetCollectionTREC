<DOC>
<DOCNO> 396151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sontur26.html </URL>
<DATE> 2005/11/18/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Kadıköy'de mantardan zehirlenen kadın öldü, aile kurtuldu 
</HEADLINE>
<TEXT>

     Kadıköy'de semt pazarından alınan kültür mantarından eşi ve 4 çocuğuyla birlikte zehirlenen kadın, bir haftadır yoğun bakımda tutulduğu hastanede öldü. 
     Kayışdağı Mahallesi'nde kurulan semt pazarından bir hafta önce aldıkları kültür mantarını akşam yemeğinde yiyen anne Güssün 31 , baba Hüseyin ve çocukları Nazife 9 , Ağgül 7 , Fatma Nur 4 ve Ayşegül Törün 5 , gece saatlerinde şiddetli kusma şikayetiyle yakınları tarafından Haydarpaşa Numune Hastanesine kaldırıldı. 
     Yedikleri mantardan zehirlendikleri belirlenen ailenin tamamı, tedavi altına alındı. 
     Eşi ve çocukları dün hastaneden taburcu olan Güssün Törün ise tedavi gördüğü yoğun bakım ünitesinde bugün öldü. 
     Güssün Törün'ün, hastaneye geldiği ilk günden bu yana diyaliz makinesine bağlanmasına karşın tedaviye cevap vermediği öğrenildi. 
     Bu arada Üsküdar Cumhuriyet Savcılığı, zehirlenme olayına ilişkin soruşturma başlattı. 
     Hastane morgunda ceset üzerinde inceleme yapan savcı, kesin ölüm nedeninin belirlenmesi için cesedi Adli Tıp Kurumu'na sevk etti. 
     Öte yandan cenazeyi almak için Haydarpaşa Numune Hastanesi'nin morguna gelen Güssün Törün'ün yakınları, semt pazarlarının denetlenmediğini ileri sürerek, vatandaşları ''pazarlardan mantar almamaları'' konusunda uyardılar. 
     
</TEXT>
</DOC>
