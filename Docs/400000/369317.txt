<DOC>
<DOCNO> 369317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sonspo30.html </URL>
<DATE> 2005/08/12/ </DATE>
<TIME> 21.55 </TIME>
<AUTHOR>  </AUTHOR>
<HEADLINE>
Galatasaray 90 2'de güldü 0-1 
</HEADLINE>
<TEXT>

     Turkcell Süper Ligi'nin ikinci hafta açılışında Ankaragücü deplasmanına çıkan Galatasaray, çok şanssız başladığı maçta uzatma dakikalarında attığı golle güldü. Ümit Karan, 90 2'de Cimbom'a hayat veren golü attı. Sarı-kırmızılılarda 2 futbolcu ilk yarım saatte sakatlanıp oyundan çıktı. 
     
     İLK YARI 

     Karşılaşmanın ilk yarısında, ev sahibi Ankaragücü’nün özellikle orta alandaki hareketli ve baskılı futbolu karşısında oyun kurmakta zorlanan Galatasaray, rakip kalede fazla pozisyon bulamadı. Necati ve Cihan’ın sakatlıkları nedeniyle oyuna devam edememelerinin sıkıntısını da çeken sarı-kırmızılılar, bu yarıda İliç ve Hakan ile girdiği gollük pozisyonları da değerlendiremedi. 
     Devre boyunca defans güvenliğini elden bırakmayan Ankaragücü ise hızlı hücumlarda Birol ve Umut ile gol arasa da bunda başarılı olamadı ve devre, golsüz berabere sonuçlandı. 
     9. dakikada Ümit ile verkaça giren Necati, ceza alanında Hakan’ın 
     müdahalesiyle yerde kaldı. Hakem Dereli, pozisyonu aut olarak değerlendirdi. 
     11. dakikada Altan’ın soldan ortasında, ceza alanında topla 
     buluşan Ümit, meşin yuvarlağı, kafayla kaleye gönderdi. Top, uzak kale direği yanından auta gitti. 
     12. dakikada Hasan’ın ara pasında İliç, Ankaragücü ceza alanı 
     içinde topla buluştu. İliç’in karşı karşıya pozisyonda yerden vuruşunda, kaleci Orkun tehlikeyi ayaklarıyla önledi. 
     19. dakikada Hakan Kutlu ile girdiği ikili mücadele sakatlanan ve 
     yaklaşık 5 dakikalık bir tedavinin ardından oyuna dahil olan Necati, maça devam edemeyerek yerini Hakan Şükür’e bıraktı. 
     26. dakikada Saidou’nun kafa pasında ceza alanında topla buluşan 
     Ümit’in vuruşunda top Orkun’dan döndü. Pozisyonu takip eden İliç’in kafa vuruşunda Orkun, bir kez daha gole izin vermedi. 
     29. dakikada Galatasaray’da bu kez de ceza alanında rakiple 
     girdiği mücadelede sakatlanan ve saha kenarında yaklaşık 5 dakika tedavi gören Cihan, oyuna devam edemeyerek, yerini Uğur’a bıraktı. 
     Bu arada, 19. dakikada sakatlanarak oyun dışında kalan Necati, ambulansla hastaneye götürüldü. Golcü futbolcunun, omuz kaslarında zedelenme olduğu öğrenildi. 
     32. dakikada İliç’in ara pasında topla ceza alanına giren Hakan, 
     karşı karşıya pozisyonda kötü vurdu. Meşin yuvarlak, yandan auta gitti. 
     41. dakikada Hasan’ın sağ taraftan ceza alanına havalandırdığı 
     topu, Hakan kafayla kaleye gönderdi. Top, üstten auta çıktı. 
     Karşılaşmanın ilk yarısı, golsüz berabere tamamlandı. 
     
     İKİNCİ YARI 

     İkinci yarıda her iki ekibin de ortaya koyduğu tempolu futbol, karşılıklı pozisyonları da beraberinde getirdi. 75. dakikaya kadar orta alanı hızlı geçen Galatasaray ve Ankaragücü, rakip ceza alanlarında gole çok yaklaştılar, ancak son vuruşlardaki başarısızlık ve kaleciler sonucun değişmesini önledi. Bu dakikadan sonra temponun düştüğü ve karşılıklı pas hatalarının sıkça yaşandığı maçta, herkes hakemden son düdüğü beklerken, ceza alanında Ümit, fırsatı değerlendirerek, topu Ankaragücü ağlarına göndererek, takımına 3 puanı getiren isim oldu. 
     52. dakikada Hasan'ın sağ taraftan ortasında, ceza alanında Hakan ve Song topa beraber yükseldi. Hakan'ın kafa vuruşunda top, yandan auta gitti. 
     57. dakikada Hakan'ın kafayla indirdiği topla ceza alanında buluşan Ümit, kaleci Orkun da çıkmayınca, uygun pozisyonda vurdu. Orkun, üzerine gelen topu rahat kontrol etti. 
     60. dakikada Evren'in ceza alanı dışından şutunda top, kaleci Mondragon'dan döndü. Ceza alanı içinde karşı karşıya pozisyonda topla buluşan Faruk'un zayıf vuruşunda, Mondragon, meşin yuvarlağı yatarak kontrol etti. 
     64. dakikada Niyazi'nin soldan Galatasaray ceza alanına gönderdiği topla buluşan Umut, istediği gibi vuramayınca, meşin yuvarlak Mondragon'da kaldı. 
     65. dakikada Ümit'in soldan ortasında ceza alanında uygun pozisyonda topla buluşan Hasan vurdu. Topa yatarak müdahale eden Zengue, tehlikeyi önledi. 
     66. dakikada Hakan'ın kafayla kale alanı önüne indirdiği topa, İliç gelişine vurdu. Orkun, topu son anda kornere gönderdi. 
     68. dakikada Altan'ın ceza alanı girişine gönderdiği top, önce Hakan'dan sekti. Meşin yuvarlağı önünde bulan İliç'in vuruşunda top, üstten auta gitti. 
     86. dakikada Hasan'ın yerden pasında ceza alanı girişinde topla buluşan Sabri'nin vuruşunda, meşin yuvarlak, yandan auta gitti. 
     89. dakika Ankaragücü ceza alanı içinde yaşanan karambolde topla son buluşan Ümit, yerden bir vuruşla topu ağlara gönderdi 0-1. 
     Karşılaşma, Galatasaray'ın 1-0'lık üstünlüğüyle sona erdi. 
     

Stat 19 Mayıs Hakemler Selçuk Dereli x, Mustafa Yalçınkaya x, Ali Saygın Ögel xx Ankaragücü Orkun xx, Abdurrahman xx Dk. 61 Tolga xx , Hakan xx, Emre xxx, Zengue xxx, Ayhan xx, İsmet x Dk. 55 Evren xx , Onur x, Niyazi xx, Birol xx Dk. 55 Faruk x , Umut xx Galatasaray Mondragon xx, Cihan x Dk. 29 Uğur x , Song xx, Tomas xx, Orhan xx, Hasan xx, Saidou xx, İliç xx, Altan xx Dk. 75 Sabri x , Ümit xx, Necati x Dk. 19 Hakan xx Gol Dk. 90 Ümit Karan Sarı kart Dk. 44 Saidou Galatasaray      

     
</TEXT>
</DOC>
