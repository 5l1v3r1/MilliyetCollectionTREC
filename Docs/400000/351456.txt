<DOC>
<DOCNO> 351456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sondun31.html </URL>
<DATE> 2005/06/13/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
ABD'lilerin yüzde 59'u Irak'tan çekilmek istiyor... 
</HEADLINE>
<TEXT>

     Amerikalıların yüzde 59'unun, Irak'tan tamamen ya da kısmen çekilmekten yana olduğu ortaya çıktı. 
     USA Today gazetesinin bugünkü sayısında yayınlanan kamuoyu araştırması, Amerikan halkının yüzde 36'sının, Irak'taki asker sayısının bugünkü seviyede kalmasını ya da yükseltilmesini arzu ettiğini gösterdi. 
     Gallup şirketince 6-8 haziran arasında yapılan araştırma, Amerikalı askerlerin Irak'tan çekilmesini isteyenlerin oranının ilk kez bu denli yüksek olduğunu ortaya koydu. 
     George Washington üniversitesinden askeri tarih profesörü Ronald Spector, araştırma sonucu değerlendirirken, ''Kamuoyunun fikriyatı değişiyor. Saddam Hüseyin'den kurtulmanın iyi fikir olduğunu düşünenler bile artık askerlerin dönmesini istiyor'' dedi. 
     Irak'ta 130 binden fazla Amerikan askeri bulunuyor. 
     
</TEXT>
</DOC>
