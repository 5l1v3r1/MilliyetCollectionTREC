<DOC>
<DOCNO> 378010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sondun21.html </URL>
<DATE> 2005/09/13/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Bilim adamları uyardı Doğal afetler artıyor 
</HEADLINE>
<TEXT>

     Bilimadamları, ABD'nin güneyini vuran Katrina siklonu gibi doğal felaketlerin sayısında artış olduğu uyarısında bulundular. 
     Kyoto'da bugün sona eren Bilimler ve Teknolojiler Forumu'na katılan uzmanlar, doğal afetlerin sayısının sürekli arttığına dikkat çekerek, 1900 ve 1940 yılları arasındaki 400 felakete karşılık, 1960 ve 1970 arasında 650, 1980 ve 1990 arasında 2000, 1990 ve 2000 yılları arasında da 2800 doğal felaket meydana geldiğini belirttiler. 
     Doğal felaketlerden korunma ve sonuçlarının finansmanı için acil mekanizma geliştirilmesi gerektiğini vurgulayan uzmanlar, doğanın meydan okumasına karşı koyabilmek için daha etkin ve daha ekonomik yöntemler bulunmasının gerekliliğine işaret ettiler. 
     Foruma katılan bilimadamları, insan faaliyetine bağlı iklim değişikliklerinin potansiyel olarak yıkıcı hale geldiğine dikkat çekerek, bunun giderek büyük bir sorun haline geldiğini ve felaketlerin büyük bölümünün uzun vadede önceden kestilirilemez olduğunu belirttiler. 
     
</TEXT>
</DOC>
