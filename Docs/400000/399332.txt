<DOC>
<DOCNO> 399332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sonsiy22.html </URL>
<DATE> 2005/11/30/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Erdoğan, Düzce'de Zemin etüdü yapmadan inşaat yapmayın 
</HEADLINE>
<TEXT>

     Başbakan Recep Tayyip Erdoğan, inşaat yaptıracakların imar durumuna uygun olarak zemin etüdünü yaptırması, kaliteli malzeme kullanması gerektiğini belirtti. 
     Erdoğan, "Düzce’de zemin artı 2 kat mı Zemin artı 2 kat yapılacak. Ama bir de ’Benim torun var ya ona da yapmam lazım’, dediğin zaman, sen şimdi ecele dilekçe yazdın. Buna hiçbir belediye başkanının müsaade etme hakkı yok. Yaptı mı, yık arkadaş" dedi. 
     Başbakan Erdoğan, Özel Öncü Koleji’nde düzenlenen Kızılay Salon Toplantısı’nda yaptığı konuşmada, yakın bir geçmişte bölgede ve dünyanın birçok yerinde acı olaylar yaşandığını belirtti. Bolu, Düzce, Kocaeli, Sakarya ve Yalova’ya zaman zaman ziyaretlerde bulunduğunu kaydeden Erdoğan, "Çünkü acınız acımdı, derdiniz derdimdi" diye konuştu. 
     Yaşanan acı hatıraların hafızalarda iz bırakmaya devam edeceğini ifade eden Erdoğan, "Buralardan ders alacağız ki felaketler öncesinde neler yapacağız, Allah göstermesin böyle bir şey ile muhatap olduğumuz zaman neler yapacağız, sonraki döneme nasıl hazırlanacağız, bunların ön bilgilerini, birikimlerini bu işin tecrübeli olanlarından öğreneceğiz. Hocamıza ’deprem dede’ Prof. Dr. Ahmet Mete Işıkara 
     diyorlar" dedi. 
     Prof. Dr. Işıkara’nın "Farklı şeyler de var" sözleri üzerine Erdoğan, "Hocamızı da yanınıza aldınız" karşılığını verdi. 
     Hayatın devam ettiğine dikkati çeken Erdoğan, bundan sonra yaşanabilecek benzer felaketler için metanetle tedbir almanın, afetlerle mücadele konusunda zorunlu olduğunu söyledi. Erdoğan, yaşanan çağda afet ve felaketlerin hayatın bir parçası olduğunun bilinmesi gerektiğini, ancak endişelere, korkulara, kaygılara yenilmeden bu gerçekle yaşamanın öğrenilmesi gerektiğini kaydetti. 
     Erdoğan, toplumun deprem konusunda bilinçlendirilmesi gerektiğini, 7’den 70’e bütün insanları eğitmenin bir zaruret olduğunu belirtti. 
     
     POLİTİZE OLMUŞ YAPI 
     Toplantıya katılan muhtarlara da seslenen Erdoğan, şöyle konuştu 
     "Sadece nakil ilmuhaberi imzalayan kardeşlerim değilsiniz. Siz, köyde, mahallede adeta bir idare sorumlusu, sağlığından, altyapısından her şeyinden halkımıza en yakın olan temsilcimiz durumundasınız. Kimse ’bu muhtardır’, deyip atamaz. Muhtar kadar bağımsız bir insan olamaz, ama muhtar olduğunu anlarsa. Muhtar olduğunu anlamazsa, o zaman bağımlı olur. Bunu geçmişte çok yaşadık. Onun için tam muhtar, tam bağımsız. 
     Bazıları kaymakamın, valinin karşısında el pençe divan durur. 
     Bazısı belediye başkanın karşısında el pençe divan durur. Sen atanmış değil, seçilmişsin." Sözleri salondan alkış alan Başbakan Erdoğan, "Seçilmenin gereğini yapacaksın, çünkü gücünü halktan alıyorsun, halk sana bir güç vermiş ve o gücü gereği gibi kullanacaksın. Sen emredilen bir memur konumunda değilsin. Köyle ilgili, mahalleyle ilgili politize olmuş yapıdan uzak durmalısın" dedi. 
     
     BELEDİYELERE YAPILAN YARDIMLAR 
     Erdoğan, iktidara gelinceye kadar partisine bağlı olan belediyelere o dönemki iktidarın hakları olan parayı göndermediğini belirterek, şöyle konuştu 
     "Ne diyor biliyor musunuz ’Senin borcun var’, diyordu, ’Hak edişinin tamamını kesiyorum.’ Peki biz geldik, ne yaptık Hiçbir partiyi ayırt etmeksizin, borcu varsa devlete, ’yüzde 40’tan fazla çekemezsin’ dedik. ’Yüzde 60’ını belediyeye göndereceksin’ dedik. 
     Ben, hiçbir ayrım yapmaksızın, ’CHP’lisi, DYP’lisi, ANAP’lısı, DEHAP’lısı, hangi partiden olursa olsun’, dedim, ’gelin bana şikayette bulunun.’ Ya 2 şikayet geldi ya 3 şikayet. O şikayetleri de anında ilgili bakanla takibini yapmışımdır ve ilgili belediyeyi arayıp sormuşumdur. Mesele budur, çünkü buraları politize edemeyiz." İnsan olarak sebepler dünyasında yaşandığının unutulmaması gerektiğini anlatan Erdoğan, sebepler dünyasında insanlara düşen görev neyse önce onun yapılması gerektiğini ifade etti. 
     Başbakan Erdoğan, şöyle devam etti 
     "Yani ben kalkıp da sıradan birisine, ’5 katlı bir bina yap’ deyip de orada beş katlı bir bina yapamam. Önce bana düşen bir görev var. Nedir Önce buranın planına uygun, projesine uygun zemin etütlerini yaptırdın mı Kullanılan malzemeye varıncaya kadar bu malzemelerin neyse gereği, kalitelisi bunu orada kullanacağım. 
     Şimdi Düzce’deyiz. Zemin artı 2 kat mı Zemin artı 2 kat yapılacak. Ama bir de ’Benim torun var ya Ona da yapmam lazım’, dediğin zaman sen şimdi ecele dilekçe yazdın. Buna da hiçbir belediye başkanının müsaade etme hakkı yok. Yaptı mı, yık arkadaş." Erdoğan, "Eğer acırsan, yarın acınacak hale gelirsin. Bunları hep geçmişte yaşadık" diye konuştu. 
     
     "BÖLGENİN KAYMAKAMI, VALİSİ KARŞIMA ÇIKTI" 
     Geçmişte belediye başkanlığı yaptığını da hatırlatan Erdoğan, birçok yeri yıkmak zorunda kaldığını belirterek, bu esnada bazı yerleri yıktığını, bazı yerleri de yıkamadığını ifade etti. 
     Erdoğan, şunları kaydetti 
     "Yıkamadım, çünkü karşıma ilginç tablolar çıktı. Neydi o ilginç tablolar Baktım ki bölgenin kaymakamı karşıma çıktı, valisi karışma çıktı, ’yıkamazsın’... 
     Düşünebiliyor musunuz, bir belediye başkanı dozerin üstüne çıkıp bir fabrikayı yıkmaya gider mi Ben dozer üzerinde fabrikayı yıkmaya gittim ve bundan dolayı da yargılandım, ama beraat ettim. 57 dosyamdan bir tanesi de buydu ve diyorum ki, tüm belediye başkanı arkadaşlarım, bu hassas bölgelerde tedbirleri, bu hassasiyeti göstermelidir." Erdoğan, Esenboğa’dan Ankara’ya gelişteki gecekonduları yıktıklarını, yıkmaya devam edeceklerini, Altındağ’da yıkacaklarını, İstanbul’da da yıktıklarını ve yıkmaya devam edeceklerini kaydetti. 
     Gerekirse bununla ilgili kanun çıkaracaklarını belirten Erdoğan, şu anda onunla ilgili hazırlıkların yapıldığını kaydetti. 
     Erdoğan, afetler ve acil durumlarla ilgili bütün kurumları tek çatı altında toplama kararı aldıklarını ifade ederek, onun çalışmalarının da şu anda yapıldığını, ondan sonra da İstanbul ile ilgili adımların atılmaya başlanacağını söyledi. Bunu yapmaya mecbur olduklarını anlatan Erdoğan, "Ne gerekiyor 150 bin konut mu gerekiyor 150 bin konut yapacağız" diye konuştu. 
     Buralardan taviz veremeyeceklerini ifade eden Erdoğan, "Eğer buralarda ihmal gösterirsek, geleceğe yönelik ödeyeceğimiz faturalar çok ağır olabilir" dedi. 
     Sakarya Büyükşehir Belediye Başkanı, Bolu Belediye Başkanı ve çevre illerden belediye başkanı ve muhtarların toplantıda olduğunu anımsatan Erdoğan, "Neyse imar durumu gelin buna uyun. Ama kalkıp da zemin etütlerini yaptırmadan, kaliteli malzeme kullanmadan inşaat yapmayın. Yarın canımız yanmasın" diye konuştu. 
     
     "EN BÜYÜK MAKAM İNSAN OLMAKTIR" 
     Kızılay ile ilgili geçmişte çeşitli spekülasyonlar yapıldığını anlatan Erdoğan, Kızılay’ın asırlık bir kuruluş olduğunu, bu kuruluşun üzerinde leke ve gölge kabul edilemeyeceğini söyledi. 
     Bazı yaşadığı olayları zaman zaman anlattığını ifade eden Erdoğan, şunları söyledi 
     "Bir hastaneyi şöyle dolaşırken, bir Şanlıurfalı yanıma geldi. 
     Genç, dinamik fakat yerinde duramıyor. Ben başbakan olmasam, belki hastanenin başhekimi olsam, bana yumruğu vuracak, orada. Öyle bir havadaydı. ’Başbakanım’ dedi, ’Babam şu anda komada. Kan bulamıyorum ve merkeze gittim bana kan yok dediler’, dedi. ’Kanımı vereyim istiyorsanız dedim, yine yok dediler.’ Yahu olur mu öyle şey Ben hemen başhekime söyledim. Tabii kontaklar kuruldu, kan geldi. İşte bu olmaz. 
     Benim karşıma gelen eğer bu hastanenin reçetesiyle geliyorsa ve bu kanı istiyorsa, bunun markalı olması şart değil. Bunun makam, mevki sahibi olması şart değil. En büyük makam insan olmaktır. Karşıma gelen insan, resmi bir hastanenin reçetesiyle geliyor, sallayamazsın. 
     Kızılayımıza kimse kan verirken para karşılığında vermiyor ki Ne için veriyor Bir hayır için veriyor. Bizim medeniyetimizde ne için veriliyor Allah rızası için veriliyor. Bu kanı vereceksin arkadaş." Pakistan depremi ve tusunami felaketlerinden de bahseden Erdoğan, Kızılay’ın elinin buralara uzandığını ve yakın zamanda Kızılay’ın buralarda yaptırdığı eserlerin görüleceğini söyledi. 
     Pakistan’da zemin etüdü için çalışma yapan 3 mühendisin çadırda tüp patlamasından dolayı yaralandıklarını ifade eden Erdoğan, bu mühendislerin getirildiğini bildirdi. 
     Erdoğan, daha sonra Pakistan depremi kampanyasına katılan işadamları ve kuruluş temsilcilerine birer plaket verdi. 
     Kızılay’ın Özel Öncü Koleji’nin bahçesinde kurduğu prefabrik yapıyı da gezen Erdoğan, burada, nakit olarak 4.5 milyar liralık yardımda bulundu ve makbuzunu imzalayarak aldı. 
     
</TEXT>
</DOC>
