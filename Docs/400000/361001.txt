<DOC>
<DOCNO> 361001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/soneko08.html </URL>
<DATE> 2005/07/14/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
ABD bütçe açığının bu yıl gerilemesi bekleniyor... 
</HEADLINE>
<TEXT>

     Beyaz Saray, son 3 yılda doların önemli paralar karşısında değer kaybetmesinin en büyük nedenleri arasında gösterilen ABD'nin bütçe açığının 30 Eylül'de sona eren 2005 mali yılında 333 milyar dolara gerilemesini bekliyor. 
     Beyaz Saray'a bağlı faaliyet gösteren Bütçe ve İdare Ofisi OMB tarafından hazırlanan raporda, 2004 mali yılında 412 milyar dolar olan bütçe açığının mevcut mali yılda yaklaşık 80 milyar dolar gerilemesine gerekçe olarak ABD'deki güçlü ekonomik performansa bağlı olarak vergi gelirlerinin geçen yıla göre yüzde 15 yükselmesi olarak gösterildi. 
     Rapora göre, ABD'nin vergi indirimi politikası, ekonominin güçlenmesine ve beraberinde yeni vergi kaynakları yaratılmasına neden oluyor. Böylece ekonomik canlanma beraberindeki vergi indirimi, aslında kamu gelirlerini artırıcı etki yapıyor. 
     Beyaz Saray Bütçe ve İdare Ofisi, şubat ayında yayımladığı bir önceki raporda, 2005 mali yılında bütçe açığının, geçen yıl gerçekleşmesini aşarak 427 milyar dolara ulaşacağı tahmininde bulunmuştu. 
     
</TEXT>
</DOC>
