<DOC>
<DOCNO> 364083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/soneko34.html </URL>
<DATE> 2005/07/25/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Koç.net, ilk işbirliğini Turkcell ile yaptı... Şirket haberleri... 
</HEADLINE>
<TEXT>

     Koç.net, cep telefonuna yönelik aramalarda ilk işbirliğini Turkcell ile yaptı. 
     Koç.net'ten yapılan açıklamaya göre, Turkcell ile ara bağlantı sözleşmesinin imzalanmasıyla, Koç.net'ten ses hizmeti alan kurumsal aboneler, Türkiye ve dünyanın yanı sıra Turkcell abonelerini de sabit hatlardan dakikada 0.260 YTL'den başlayan fiyatla arayabilecek. 
     
     YATAŞ'TAN TASARIM YARIŞMASI 
     Yataş, tasarım odaklı üretim anlayışının gelişmesi amacıyla mobilya tasarım yarışması düzenledi. 
     Mimar, iç mimar ve endüstriyel tasarımcıların yanı sıra, halen konu ile ilgili alanlarda öğrenci olan herkesin katılabileceği yarışmaya başvurular 30 Ağustos'a kadar Yataş bayileri kanalıyla veya www.yatas.com.tr adresinden yapılabilecek. 
     Yataş İcra Kurulu Üyesi Nuri Öztaşkın, ciddi bir tasarım açığı olduğunu ve şimdiye kadar hep tasarımların kopya edildiğini belirterek, bu yarışma ve sonrası yapılacak çalışmalarla kopyayı mümkün olduğu kadar azaltmak istediklerin kaydetti. 
     
     YEMEKSEPETİ.COM'DAN GECE MESAİSİ 
     Yemeksepeti.com, üyelerinin taleplerini de dikkate alarak sipariş kabul ettiği saatleri gece 03.00'e kadar uzattı. 
     100 bin kayıtlı üyesi bulunan yemeksepeti.com, günde yaklaşık 6 bin kişiye hizmet veriyor. 
     
</TEXT>
</DOC>
