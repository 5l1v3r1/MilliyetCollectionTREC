<DOC>
<DOCNO> 364877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/ekonomi/eko02.html </URL>
<DATE> 2005/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Başkanı Rato'ya 'çok geziyor' eleştirisi 
</HEADLINE>
<TEXT>


International Herald Tribune gazetesi, IMF Başkanı Rodrigo Rato'nun zamanının önemli bölümünü yurtdışında geçirdiği eleştirilerine yer verdi 

EKONOMİ SERVİSİ 

Geçen yılın mayıs ayında IMF Başkanlığı'nı üstlenen İspanyol muhafazakar politikacı Rodrigo Rato'nun koltuğunu doldurmadığı eleştirileri artıyor. International Herald Tribune IHT , Rato'nun zamanının önemli bir bölümünü yurtdışında geçirdiği, ilk yılında 41 ülkeyi ziyaret ettiği, örgüte yön vermediği eleştirilerine yer verdi. 
IHT, Dainel Altman imzalı haberinde IMF Başkanı Rato'nun liderlik stilinin ateş altında olduğunu yazdı. Rato'nun başkanlığa getirilmeden önce görev için uygun olmayabileceğini ifade ettiğini anımsatarak, haklı olabileceği söylenmeye başlandığını belirtti. 

Suçlamaları reddediyor 
Gazetede, Washington'da IMF'yi iyi bilenlerin arasında bir söylenti kampanyası başladığını, Rato'nun zamanının çok büyük bir bölümünü yurt dışında geçirmekle suçlandığını, İspanya'da üst düzey siyasi görevini arzuladığının söylediğini yazdı. 
IHT ile bir mülakat yapmayı kabul etmeyen Rato ise, suçlamaları reddederek kendisini IMF'yi yönetme işine verdiğini, İspanyol politikaya karışmadığını savundu. Rato'yu eleştirenlerin, örgüte yön vermediği, bunun sonucunda kendisinin IMF'deki rolünü ve örgütün dünyadaki rolünü belirsiz bıraktığını öne sürdüklerini belirtilen haberde, ancak Rato'nun IMF'nin bir stratejik gözden geçirmesini başlattığını, bunun da sorunların çözülmesine katkıda bulunabileceği dile getirildi. IHT'ye konuşan ABD'nin eski Haziran Başka Yardımcısı Edwin Truman'ın Rato döneminde büyük bir inisiyatif olmadığını, görevinin ilk yılında IMF üyelerini tanıyarak ve çok sehayat ederek harcadığını öne sürdü. 
Rodrigo Rato'nun görevine başladığı Mayıs 2004'den beri 41 ülkeyi ziyaret ettiğini, bunun önceki başkan Almanya Cumhurbaşkanı Horst Köhler'e göre bir kata yakın bir artış anlamına geldiğini belirten gazete, ancak bazılarının da Rato'nun çok yolculuk etmesine destek verdiğini kaydetti. 
Gazeteye konuşan bir ABD Hazine yetkilisi, IMF'nin eskiden iletişim sorunlarını yaşadığını belirterek Rato'ya destek verdi. 




</TEXT>
</DOC>
