<DOC>
<DOCNO> 381313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/yasam/yas01.html </URL>
<DATE> 2005/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dar alanda tiyatro 
</HEADLINE>
<TEXT>


Mısır Apartmanı'nda kurulan Tiyatro Dot, ilk oyunu "Donmuş"la seyirciyle buluştu. Mek nda bir sahne yok, 80 kişilik salonda seyirciler ile oyuncular yakın temas halinde götürüyorlar oyunu 

Asu Maro 

Dot, üç kişinin bir araya gelip hayal kurmasından ortaya çıkmış yepyeni bir tiyatro. Murat Daltaban, Özlem Daltaban ve Süha Bilal "Birlikte ne yapabiliriz " diye yola koyulmuşlar, karşılarına Mısır Apartmanı'nın dördüncü katında tam istedikleri gibi bir mek n çıkmış. Ağa Han ödüllü mimar Han Tümertekin projeyi çizmiş, inşaat başlamış. İlk oyunları "Donmuş" 22 Eylül'de seyirciyle buluştu. 

Tony adaylığı 
"Donmuş", İngiliz yazar Bryony Lavery'nin yazdığı, Off Broadway'de oynanmaya başlayıp büyük başarı kazanarak 3 hafta içinde Broadway'e taşınmış, ardından Tony ödüllerine aday olmuş bir oyun. İngiltere'de "mideniz ve kalbiniz sağlamsa görün" gibi bir sloganla oynanmış olması boşuna değil. 
Bir kere pedofil bir seri katil var elimizde Ralph Murat Daltaban . Karşısında tecavüz edip öldürdüğü küçük kızlardan birinin annesi, Nancy Derya Alabora . Bir de ilgi alanı seri katiller olan psikiyatr Agnethea Övül Avkıran . Nancy'nin 10 yaşındaki küçük kızı Rhona'nın ortadan kaybolmasıyla da 3 hayat kesişiyor. Nancy'nin 20 yıl süren acılı ama ümitli bekleyişi, küçük kızın kemiklerinin Ralph'in barakasında bulunmasıyla sona eriyor. 
Agnethea da bu aşamada devreye giriyor. Araştırmasına göre tacize uğrayan çocukların beyinlerinde bir arıza oluyor ve onlar için artık suç, günah gibi bir kavram söz konusu olmuyor. 
Dot'un mek nı, alıştığımız tiyatro salonlarından çok farklı. Bir sahne yok, 80 kişilik salonda seyirciler ile oyuncular yakın temas halinde, göz göze götürüyorlar oyunu. Murat Daltaban İngiltere'de 'upstairs' adı verilen 70-80 kişilik tiyatroları örnek almış salon için. Seçilen oyunların gerilimini pekiştiren bu 'sıcak mekan'da oyuncuyla seyirci arasında yepyeni bir ilişki biçimi kurulacağına inanıyor. 
Yönetmen Mustafa Avkıran'ın büyük bir başarıyla kurduğu dünyada, sık sık gözleriniz dolarak, arada kahkahalar atarak, bir an bile dikkatiniz dağılmadan izliyorsunuz "Donmuş"u. 

'Tiyatro güncellenmeli' 

Tiyatronun kurucularından Murat Daltaban, sorularımızı yanıtladı. 

Tiyatronun öldüğü iddia edilirken siz yeni bir tiyatro kurdunuz... 
Tiyatro ölmez. Tiyatronun güncellenmesi lazım. Tiyatronun zayıf düşmesinin nedeni yazarıdır, yönetmenidir, oyuncusudur. Böyle bakarsan, doğru şeyleri bir araya getirdiğinde çok da parlak bir şey haline dönüşebilir. 

Dot bu güncellenme için bir adım olabilir mi 
Yeni jenerasyon tiyatro üzerine bir tartışma yaratacağına inanıyorum Dot'un. Buradaki prodüksiyonlar başarılı olursa, bunun arkası gelir. 

Dot da örnek aldığınız Royal Court gibi kendi yazarlarını üretir mi sizce 
Amacımız o. Kendi yazarı, oyuncusu, rejisörüyle bir şey üretebilirse asıl o zaman kıymetli olacaktır. 

Yerli bir yazarla başlamayı düşünmediniz mi 
Zamanın ruhunu taşıyan bu kadar güçlü bir yerli yazar olduğunu düşünmüyorum. 



</TEXT>
</DOC>
