<DOC>
<DOCNO> 374833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sontur12.html </URL>
<DATE> 2005/09/01/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Gizli kamera destekli uyuşturucu oparasyonu 
</HEADLINE>
<TEXT>

     Ertan KORKMAZ MANİSA, DHA 

      MANİSA'da, polis ekiplerinin, gizli kamerayla izleme sonucu yaptıkları operasyonda, esrar maddesi bulundurdukları ve sattıkları iddiasıyla 8 kişi gözaltına alındı. Yapılan araştırmada toplam 24 gram sarıma hazır, 68 içimlik sarılmış esrar ve bir ruhsatsız tabancada ele geçirildi. 
     Manisa Emniyet Müdürlüğü Kaçakçılık ve Organize Suçlar Şube Müdürlüğü ekipleri, uzun süredir izledikleri şüpheli şahısların bulundukları çevrede operasyon yaptı. Ekipler, mahkemeden aldıkları gizli kamera’yla izleme ve arama kararı ile birlikte şüphelilerin görüldüğü kıraathaneyi görüntülemeye başladı. Kamera görüntülerindeki ayrıntılardan yola çıkan ekipler, 29 Ağustos Pazartesi günü saat 16.30'da harekete geçti. Görüntülerden tespit ettikleri ve içlerinde uyuşturucu madde olma olasılığı yüksek zula’ tabir edilen yerlerde arama yaptı. Yapılan aramada, bahçeli evin duvarına yapılmış bölmeden fişek’ diye bilinen 68 adet sarılmış esrar maddesi ele geçirildi. 
     Görüntülerden tespit edilen 48 yaşındaki E.D, 48 yaşındaki M.G, 49 yaşındaki M.K, 27 yaşındaki F.S, 37 yaşındaki N.D, 25 yaşındaki G.A, 23 yaşındaki A.A. ve 52 yaşındaki S.K, Teşekkül halinde uyuşturucu madde satmak ve bulundurmak’ suçundan gözaltına alındı. S.K'nın kıraathane yakınındaki evinde yapılan aramada 1 adet ruhsatsız tabanca, 14 gram esrar, M.K.'nın evinde ise 10 gram esrar ele geçirildi. 
     Olayla ilgili soruşturmanın sürdüğü belirtildi. 
     
</TEXT>
</DOC>
