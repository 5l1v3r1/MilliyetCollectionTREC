<DOC>
<DOCNO> 387139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/son/sonspo07.html </URL>
<DATE> 2005/10/16/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
İsviçre'de Türk seyirciler, İngiliz tehlikesiyle karşılaşabilir... 
</HEADLINE>
<TEXT>

     İsviçre ile Bern’de oynayacağımız kritik Play-Off maçı öncesi aynı gün İngiltere’nin de Cenevre’de Arjantin’e karşı hazırlık karşılaşmasına çıkacak olması güvenlik endişelerini gündeme getirdi 
     
     12 Kasım’da oynanacak 
     İngilizler bir kez daha karşımıza çıktı... 2006 Dünya Kupası’na katılabilme yolunda Play-Off ilk maçında 12 Kasım’da deplasmanda İsviçre ile karşılaşacak Ay-Yıldızlı ekibimizi desteklemek için bu ülkeye gidecek Türk seyirciler, İngiliz tehlikesiyle karşı karşıya kalabilir. Çünkü aynı gün finalleri garantileyen İngiltere de Cenevre’de Arjantin ile hazırlık maçına çıkacak. Zaten İngilizler ile Arjantin arasında geçmiş dönemdeki olaylardan dolayı bir gerginlik yaşanması bekleniyordu ve buna göre önlemler alınıyordu. 
     
     Bern-Cenevre 2 saat 
     Buna Cenevre’ye karayoluyla iki saatlik mesafede bulunan Bern’de oynanacak İsviçre - Türkiye maçının eklenmesi güvenlik endişelerini bir kat daha arttırdı. İngiliz Futbol Federasyonu FA yetkilileri mücadeleyi başka yere almayı düşünüyor. Ancak maçın yeri ve saatinin FIFA takviminde çoktan yerini alması FA’nın elini kolunu bağlıyor. İsviçre’de çok Arjantinli’nin yaşamadığı biliniyor. Ancak Türk taraftarların İngilizler ile karşı karşıya gelmesi durumunda büyük olayların çıkmasından EURO 2008’e ev sahipliği yapacak İsviçrelileri de korkutuyor. 
     
</TEXT>
</DOC>
