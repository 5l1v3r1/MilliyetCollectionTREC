<DOC>
<DOCNO> 351029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/soneko15.html </URL>
<DATE> 2005/06/11/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
Üsküp'te "Ramstore Alışveriş Merkezi" açıldı... 
</HEADLINE>
<TEXT>

     Makedonya’nın başkenti Üsküp’te, Koç Holding tarafından inşa edilen "Ramstore Alışveriş Merkezi Üsküp" törenle açıldı. 
     Açılış törenine Makedonya Cumhurbaşkanı Branko Çırvenkovski ve Türkiye’nin Üsküp Büyükelçisi Mehmet Taşer, Migros Genel Müdürü Aziz Bulgu, Makedonya Emek ve Sosyal Bakanı Rizvan Suleymani, Makedonya Türk Demokratik Partisi Genel Başkanı Kenan Hasip, Makedonya Dışişleri Bakanlığı Göçmenler Dairesi Başkanı Zerrin Abbas, milletvekilleri ile çok sayıda işadamları katıldı. 
     Üsküp’ün en modern ve dünya standartlarına uyumlu şekilde inşa edilen Ramstore Alışveriş Merkezi’nin açılışına 15 binin üzerinde kişi katılarak, alışveriş merkezindeki yeni açılan mağazalarda sergilenmiş dünyaca firmaların mallarını görme fırsatını buldular. 
     26 bin metrekare üzerine inşa edilen Ramstore Alışveriş 
     Merkezi’nde çok sayıda mağazanın yanı sıra çocuk oyun alanı, 4 sinema, kafetaryalar ve eğlence yerleri bulunuyor. 
     Migros Genel Müdürü Aziz Bulgu, yaptığı konuşmada, Koç Grubu’nun 11 ay önce Makedonya’da önemli bir ticaret merkezi kazandıracağına söz 
     verdiğini ve sözünü yerine getirdiğini bildirdi. 
     Türkiye’nin Üsküp Büyükelçisi Mehmet Taşer de Türk özel sektörünün Makedonya’da yaptığı yatırımların 100 milyon dolara ulaştığını dile getirdi. 
     Makedonya Cumhurbaşkanı Branko Çırvenkovski, Koç Holding tarafından 30 milyon dolar yatırımla bu dev yapının gerçekleştilmesinden son derece memnuniyet duyduğunu kaydetti. 
     Makedonya Türk Demokratik Partisi Genel Başkanı Kenan Hasip de Koç Grubu’nun Üsküp’te inşa ettiği alışveriş merkezinin Türk özel sektörünün Makedonya’da daha rahat yatırımlar yapabileceğine bir kanıt olduğunu ve bundan sonra Türk özel sektörünün yeni yatırımlarla Makedonya’ya gireceğine inandığını söyledi. 
     
</TEXT>
</DOC>
