<DOC>
<DOCNO> 373544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/son/sondun09.html </URL>
<DATE> 2005/08/28/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Merkel Türkiye ile dostça ilişkiler istiyoruz 
</HEADLINE>
<TEXT>

     Alman Hıristiyan Demokrat Birlik Partisi CDU Genel Başkanı Angela Merkel, Türkiye ile dostça ilişkiler istediklerini söyledi. 
     Merkel, NRW Radyosu'na Kuzey Ren Westfalya Radyosu yaptığı açıklamada, ''Öncelikle şunu söylemek isterim. Türkiye ile dostça ilişkiler istiyoruz'' dedi. 
     Angela Merkel, yarın yayımlanacak röportajında, ''Sorulması gereken soru, Türkiye'ye tam üyelik perspektifi sunabilir miyiz Bu konuda iki noktayı göz önünde bulundurmalıyız. Birincisi Türkiye AB'ye girmek için şartları yerine getiriyor mu Türkiye bu konuda bence inanılmaz gelişmeler sağladı'' diye konuştu. 
     Göz önüne alınması gereken diğer noktanın AB'nin bugünkü durumu olduğunu söyleyen Merkel, ''Ekonomik şartları değişik olan Türkiye gibi büyük bir ülkeyi AB'ye entegre edebilir miyiz Biz AB'ye 10 yeni ülkenin gelmesiyle tabii ki sınırlarımızın sonuna vardık. Dolayısıyla Türkiye'ye tam üyelik vaadi yapılmasını dürüst bulmuyorum'' dedi. 
     
</TEXT>
</DOC>
