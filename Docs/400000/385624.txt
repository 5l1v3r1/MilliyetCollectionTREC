<DOC>
<DOCNO> 385624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/astro/index.html </URL>
<DATE> 2005/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğleden sonra planlar değişebilir 
</HEADLINE>
<TEXT>


Bugün ne yapacaksanız, saat 13.41'e kadar halletmelisiniz. Bu saatten sonra boşluğa giren Ay zor ilerleme, yönsüzlük ve kısıtlama getirebilir. Ancak akşam saatlerinde, 19.05 sonrası daha akıcı ve düşüncelerimizi rahatça ifade edebileceğimiz koşullar var. 
Koç'lar iş hayatında amaçlarını daha rahat belirleyebilirler. Kariyer konusunda onları öne çıkaracak gelişmeler de bulunuyor. Boğa'lar yeniliklere açık yanlarını kullanabilmeli. Bu sayede yabancılarla temasları onları önemli kararlar almaya itecek. İkizler bugün daha huzurlular. Ortaklaşa alanda çaba göstermeleri gereken konulara rağmen, eşin parasal durumundaki pozitif gelişmelerden hoşnut olacaklar. Yengeç'ler başkalarından alacakları öğütleri olumlu değerlendirmeli. Bu sayede bazı sorunlar aşılırken, ortaklıkla ilgili konularda olumlu girişimler yapılabilir. Aslan'lar tamamlanması gereken konular yüzünden sıkıntılılar. İş ortamında yenilikler denemek onlara fayda sağlayabilecek. Başak'lar enerjilerini doğru kullanarak başkalarına katkıda bulunabilirler. Onları rahatlatacak ortamlarda bulunmaktan da hoşnutlar. 
Terazi'ler işe ait konular dışında evle ilgili uğraşlar içindeler. Planlı olmayı başardıklarında kendilerine zaman yaratabilirler. Akrep'ler bugün sözleriyle ilgi çekiyorlar. Yakınlarla ilgili yeni sorumluluklar ve kısa yolculuklar onlar için önemli görünüyor. Yay'lar maddi konularda bugün daha rahatlar. Birikimleriyle ilgili olumlu kararlar alabilirler ama, harcamalarında aşırıya kaçmamaları lazım. Oğlak'lar son derece dikkat çekiyorlar. Kendi isteklerini ortaya koyarken kendilerine güveniyorlar. İlişkilerine karşı ise olumlu yaklaşmaktan yanalar. Kova'lar bugün iyimser davranarak bazı sorunları aşabilirler. Gerçekçi düşüncelerine güvenmeleri onlara yön verebilir. Balık'lar ileriye dönük planlarını uygulamaktan yanalar. Pozitif düşünceleri pek çok konuda onlara cesaret veriyor. 


</TEXT>
</DOC>
