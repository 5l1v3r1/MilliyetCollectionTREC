<DOC>
<DOCNO> 364862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonyas17.html </URL>
<DATE> 2005/07/27/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Anadilini en erken Türk çocukları öğreniyor 
</HEADLINE>
<TEXT>

     Dünya çapında yapılan bir araştırma sonucunda anadilini en erken öğrenen çocukların Türk çocukları olduğu ortaya çıktı. 
     ''International Association for the Study of Child Language'' Uluslararası Çocuk Dili Araştırmaları Derneği adlı kuruluşun Almanya'nın başkenti Berlin'de yapılan 10. kongresinde, Türk çocukların 2-3 yaşına kadar kendi dillerinde dil bilgisi kurallarına uygun konuştukları belirtildi. 
     Dil bilimi profesörü Klann Delius, Türk dilinin kolay öğrenildiğini belirterek, ''Türkçe'nin şahıs ve zaman belirleyen ekleri düzenli. Lego taşlarının yan yana dizilmesi gibi'' dedi. 
     Arapça konuşulan ülkelerde çocukların ana dillerini dil bilgisi açısından doğru konuşmalarının yaklaşık 12 yıl sürdüğü, Alman çocuklarının da ancak 4-5 yaşları arasında temel dil bilgisi kurallarına hakim olabildikleri kaydedildi. 
     Berlin'de düzenlenen kongreye yaklaşık 800 dil bilimcisi katılıyor. 
     
</TEXT>
</DOC>
