<DOC>
<DOCNO> 386366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/soneko34.html </URL>
<DATE> 2005/10/13/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Konut kredileri 9 milyar YTL'yi geçti... 
</HEADLINE>
<TEXT>

     Tüketici kredileri, 7 Ekim tarihi itibarıyla 2005 yılında yaklaşık yüzde 88 oranında artış göstererek 24 milyar 297.5 milyon YTL'ye çıktı. 
     Merkez Bankası verilerine göre tüketici kredileri, 2004 yılı sonu itibarıyla 12 milyar 924.6 milyon YTL idi. 
     Aynı dönemde, tüketici kredileri içinde en yüksek artış yaklaşık yüzde 248.1 oranı ile konut kredilerinde yaşandı ve 9 Ekim tarihi itibarı ile 9 milyar 195.6 milyon YTL'ye yükseldi. Konut kredileri 2004 yılı sonu itibarı ile 2 milyar 641.2 milyon YTL düzeyindeydi. 
     Bu sürede taşıt kredileri yüzde 28.6 artarak 5 milyar 559.9 milyon YTL'ye, diğer krediler de yüzde 60 oranında yükselerek 9 milyar 542 milyon YTL'ye çıktı. 
     Söz konusu krediler 2004 yılı sonu itibarı ile sırasıyla 4 milyar 321.8 milyon YTL ve 5 milyar 961.6 milyon YTL olmuştu. 
     2005 yılında 7 Ekim itibarıyla bireysel kredi kartı kullanım tutarı da yüzde 15.3 oranında artış yaşandı. 31 Aralık 2004 tarihinde 13 milyar 752.9 milyon YTL olan bireysel kart kullanımı 7 Ekim tarihi itibarıyla 15 milyar 862.6 milyon YTL'ye yükseldi. 
     Aynı dönemde tasfiye olacak tüketici kredileri ve bireysel kredi kartları toplamında yüzde 99.5 oranında artış yaşanarak 681.7 milyon YTL'den 1 milyar 359.9 YTL'ye çıktı. 
     
</TEXT>
</DOC>
