<DOC>
<DOCNO> 384485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/soneko19.html </URL>
<DATE> 2005/10/06/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Merkez Bankası döviz rezervleri 41.8 milyar dolara çıktı... 
</HEADLINE>
<TEXT>

     Son iki haftada 600 milyon dolardan fazla azalan Merkez Bankası’nın döviz rezervi, yeniden artmaya başladı. Geçen hafta 1.2 milyar dolar büyüyen rezerv, 41.8 milyar dolara çıktı. Banka’nın döviz fazlası ise 8.9 milyar dolara geriledi. 
     Merkez Bankası’nın verilerine göre, döviz rezervinde geçen hafta 1 milyar 170 milyon dolarlık yüksek bir artış gözlendi. 23 Eylül’de 40 milyar 599 milyon dolar düzeyine gerileyen döviz rezervi, 30 Eylül itibariyle 41 milyar 769 milyon dolara yükseldi. 
     Banka’nın altın mevcutları da sözkonusu haftada 136 milyon dolar artarak 1 milyar 767 milyon dolar oldu. Altın mevcutları ile döviz rezervinin oluşturduğu brüt rezerv, 1 milyar 306 milyon dolarlık artışla 43 milyar 6 milyon dolara ulaştı. 
     
     DOKUZ AYDA 5.8 MİLYAR DOLAR BÜYÜDÜ 
     Merkez Bankası’nın döviz rezervinde bu yılın ilk dokuz ayında ise 5 milyar 763 milyon dolar arttığı belirlendi. 
     2004 yılı sonunda Banka’nın döviz rezervi 36 milyar 6 milyon 
     dolar olarak gerçekleşmişti. 
     Altın mevcutları ise sözkonusu dönemde 132 milyon dolarlık artış gösterdi. 
     
     DÖVİZ FAZLASI 8.9 MİLYAR DOLARA İNDİ 
     Merkez Bankası’nın döviz pozisyon fazlası ise son hafta 46 milyon dolar azalarak 8 milyar 870 milyon dolara indi. 
     Banka’nın dış varlıkları 1 milyar 299 milyon dolar artarak 45 milyar 694 milyon dolara, döviz yükümlülükleri 1 milyar 
     345 milyon dolar artarak 36 milyar 824 milyon dolara ulaştı. 
     
</TEXT>
</DOC>
