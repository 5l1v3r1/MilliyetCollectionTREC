<DOC>
<DOCNO> 371571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/ekonomi/eko12.html </URL>
<DATE> 2005/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin dördüncü büyük havayolu Northwest grevde 
</HEADLINE>
<TEXT>



ABD'nin en büyük dördüncü havayolu şirketi Northwest Airlines greve gittiğini açıkladı. Northwest Airlines teknik ekibinin yapılan pazarlık görüşmelerinde havayolu yönetimiyle anlaşmaya varamaması üzerine dün sabah grev kararı aldıkları bildirildi. Pilot ve uçuş ekibinin görüşmeler sırasında greve katılmayacaklarını açıkladıkları dolayısıyla sadece teknik ekibin greve gideceği bildirildi. 
Greve gitmeyen pilot ve uçuş ekibinin teknik ekibin işini zorlaştırdığı yorumları yapılmaya başlandı. Greve katılacak teknik ekip 4 bin 400 teknik eleman ile 3 bin 200 bakım elemanından oluşuyor. Northwest Havayolları COE'su Doug Steeland tarafından yapılan açıklamada ise teknik ekibe sunulan koşulların ve teklif edilen ücretlerin adil olduğu bildirildi. Northwest Havayolları, teknik ekipteki çalışanlarının yarısından fazlasını işten çıkarmak istemesi havayollarının bir iflasın eşiğinde olduğu yorumlarına neden olmuştu. Şirketin iflası engelleyebilmek için işçi ücretlerinden toplam 1.1 milyar dolar kesinti yapması gerektiği bildirilmişti. Northwest Havayolları hergün bin 600 uçuş yapıyor ve 177 bin yolcu taşıyor. Grev nedeniyle yolcular, Northwest Havayollarına bağlı çok sayıda uçağın seferlerini gerçekleştirmeyeceği konusunda uyarılıyor. 


</TEXT>
</DOC>
