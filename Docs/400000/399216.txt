<DOC>
<DOCNO> 399216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sondun17.html </URL>
<DATE> 2005/11/30/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Rumsfeld Irak güvenlik güçleri, ilerleme kaydetti... 
</HEADLINE>
<TEXT>

     ABD Savunma Bakanı Donald Rumsfeld, Irak güvenlik güçlerinin, Irak'ın kontrolünü yavaş yavaş ele alma konusunda ''ilerleme'' kaydettiğini belirtti. 
     Rumsfeld, düzenlediği basın toplantısında, ''Irak güvenlik güçlerini yerenler haksızdır. Onlar iyi bir iş yapıyor ve her gün, her hafta, her ay ilerliyor. Bu gerekli, çünkü Irak onların ülkesi'' dedi. 
     Rumsfeld, ''Ağustos 2004'de Irak ordusunda 5 tugayın savaşma kapasitesine sahip olduğunu, bu sayının bugün 95'e yükseldiğini, geçen yıl gerekli teçhizata sahip ve tamamen eğitimli güvenlik gücü sayısının 96 bin olduğunu, bugün bu sayının 212 bine yükseldiğini'' belirtti. 
     Amerikan ordusunun Iraklılara 29 askeri üssün kontrolünü devrettiğini kaydeden Rumsfeld, bununla birlikte Irak güçlerinin etkili bir şekilde faaliyet gösterebilmesi için, özellikle lojistik alanında olmak üzere, aşılacak ''engeller bulunduğunu'' ifade etti. 
     Rumsfeld, Irak'taki Amerikan askerlerinin çekilmesiyle ilgili olarak da ''Vazgeçmek bir çıkış stratejisi değildir ve terörist şiddetin daha da artmasına davetiye çıkaracaktır'' diye konuştu. 
     ABD Başkanı George Bush da daha önce Irak'taki Amerikan askerleri için çekilme tarihi vermeyi reddetmişti. 
     
</TEXT>
</DOC>
