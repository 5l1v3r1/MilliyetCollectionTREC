<DOC>
<DOCNO> 363336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sondun18.html </URL>
<DATE> 2005/07/22/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Ereli Türkiye'nin PKK ile ilgili endişelerini anlayışla karşılıyoruz 
</HEADLINE>
<TEXT>

     SALİH ZEKİ Washington DHA 

      ABD Dışişleri Bakanlığı Sözcüsü Adam Ereli, PKK sorununa karşı Türkiye ve Irak ile birlikte çalışmak istediklerini belirterek, Türkiye'nin endişelerini anlayışla karşılıyoruz.'' dedi. 
     ABD Dışişleri Bakanlığı'nın günlük basın toplantısında gazetecilerin sorularını yanıtlayan Ereli, Türkiye ile ilişkilere büyük önem verdiklerini ifade ederek, Bu terör örgütü olarak nitelendirdiğimiz organizasyona karşı koymak için işbirliği içinde beraberce çalışıyoruz.'' dedi. 
     Ereli, Türkiye'den Irak'a düzenlenebilecek sınırötesi harekatla ilgili bir soruya da, Böyle bir konu tartışılıyorsa, bu askeri kanallar aracılığı ile yapılıyordur.'' diye konuştu. PKK sorununa karşı Türkiye ve Irak ile birlikte ortak çalışmak istediklerini söyleyen Ereli, Israrla yaptığımız da bu. Türkiye'nin PKK ile ilgili endişelerini anlayışla karşılıyoruz. Bu endişelere yanıt vermek için enerjik bir şekilde Türkiye ve Irak ile birlikte çalışıyoruz. Sınırın iki tarafındaki dostlarımızla iletişime büyük değer veriyoruz.'' dedi. 
     
</TEXT>
</DOC>
