<DOC>
<DOCNO> 386429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sonspo21.html </URL>
<DATE> 2005/10/13/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
3 büyüklere pankart cezası 
</HEADLINE>
<TEXT>

     Futbol Federasyonu Profesyonel Futbol Disiplin Kurulu PFDK , Beşiktaş, Galatasaray ve Trabzonspor'a, sahaya izinsiz pankartla çıktıkları gerekçesiyle para cezası verdi. 
     Konya'da 1 Ekim'de oynanan Konyaspor-Fenerbahçe maçında Anelka'nın elle attığı golü protesto için Beşiktaş, bir gün sonra oynadığı Samsunspor maçında, aynı gün Galatasaray ve Trabzonspor da birbirleriyle yaptıkları maçta sahaya ''El değmemiş temiz bir lig istiyoruz'' yazılı pankartla çıkmışlardı. Futbol Federasyonu'ndan izin alınmadığı için PFDK'ya verilen kulüplere, para cezası çıktı. 
     Bu akşam toplanan kurul, 2 Ekim'deki Samsunspor maçında sahaya pankartla çıkan Beşiktaş'a, ayrıca taraftarının kötü ve çirkin tezahüratı nedeniyle toplam 25 bin YTL para cezası verdi. Galatasaray-Trabzonspor maçında iki takım oyuncularının aynı pankartla sahaya çıkmaları nedeniyle Trabzonspor Kulübü'ne 12.500 YTL ceza verilirken, Galatasaray Kulübü'ne, taraftarının kötü ve çirkin tezahüratı yüzünden verilen ceza da eklendi ve sarı-kırmızılı kulüp 27.500 YTL ceza aldı. 
     PFDK, Konyasporlu futbolcu Ceyhun Eriş'e de Fenerbahçe maçında hakeme hakaret etmekten 3 resmi müsabakadan men cezası uyguladı. 
     PFDK'nın verdiği öteki cezalar şöyle 
     4 maç Ali Bingöl Y.Ereğlispor Teknik Sorumlusu 
     3 maç Hüseyin Tunç Antakyaspor , Süleyman Polat, Mehmet Şirin Çakmak Diyarbakır Kayapınar Belediyesi , Ufuk Cıbırlar Konya Şekerspor , İbrahim Onbaşı Çorluspor , Tacettin Elmas ESKİ Spor , Şenol Çetin Kastamonuspor , Salih Aydın Y.Ereğlispor 
     2 maç Ramazan Altıntepe Turgutluspor , Erhan Işık Konya Şekerspor , Emrah Tanrıverdi Çorluspor , Sadullah Zehir Bulancakspor Teknik Sorumlusu 
     20 gün hak mahrumiyeti Ali Kongu Kütahyasporlu yönetici 
     5.000 YTL Konyaspor 
     2.500 YTL Vestel Manisaspor 
     
</TEXT>
</DOC>
