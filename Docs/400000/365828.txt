<DOC>
<DOCNO> 365828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/yazar/cemal.html </URL>
<DATE> 2005/07/31/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tatil 
</HEADLINE>
<TEXT>


Tatil için ayırmıştım Marquez'ın son romanını, Benim Hüzünlü Orospularım... 
Bir sabah vakti Palandöken'de güneşin Erzurum Ovası'na doğuşunu seyrederken okumaya başladım. 
Tatile kalmadı bitti. 
Birçok sayfasını bir daha, bir daha okudum. Kimi satırların altını habire çizdim. 
Tabii hayat üzerine düşündüm. 
Yitik hayat nedir 
Hayatta sıradanlaşmak nedir Hayata umut dolu başlayıp sonra tutunmak, tutunamamak nedir 
Hayal kırıklığı nedir 
Hayatta ne işe yaradım nedir 
Hayatta mutluluğu hep geleceğin birşeyi sanmak nedir Mutluluk ne diye hep ertelensin, gelecekte aransın ki 
Sen o anı yakaladın mı, mutlaka dolu dolu yaşa düşüncesinin altında yatan nedir 
İşte ben bu romanı okurken o mutlu anlardan birini yakaladım, sanıyorum. 
Çünkü keyifle okudum. 
Düşündürdü beni. 
İç dünyamda yolculuklara çıkardı. Hüzünlü, sevinçli anlar yaşattı. 
"Kimse aldatmasın kendini, sakın, sanmasın ki daha uzun sürecek beklediği hayat, daha önce gördüklerinden... Çünkü hepsi aynı hızla geçip gidecek..." 
Bu satırların arasından, 1980'lerde "Hasan, hayat çok çabuk geçer, kıymetini bil " diyen Nadir Nadi bana yılların ötesinden el sallıyordu. 
"Kendimi hamağa attım, Satie'nin insana acı çektiren lirik bir parçasıyla sakinleşmeye çalıştım." 
Eric Satie'nin müziği.. 
Benim cep telefonum Satie ile çalar. 
Ama ben Defne'nin piyanoyu daha ilerletip bana Eric Satie çalacağı günleri iple çekiyorum. Bazı notalarını şimdiden buldum, kendisine verdim. "Baba bunlar çok zor " dedi. 
"Artık yaşlanıyorum' dedim ona. 
'Yaşlandık bile,' diye iç geçirdi o. 'Sorun şu ki, insan öyle olduğunu kendi içinden hissetmiyor, ama dışarıdan bakınca herkes bunu görüyor." 
Klasik ama şunu da sevdim 
"Doğruyu söyleyerek yanıtladım onu 'İnsan gerçekte olduğu değil, hissettiği yaştadır." 
Tabii öyle. 
Abartmamak şartıyla öyle tabii... 
Kıskançlık 
Kıskançlığın ufku çok geniştir, sonsuza gider. Tehlikelidir de 
Bir yerinde şöyle diyor 
"Her zaman söylemişimdir kıskançlık gerçeklerden daha fazlasını bilir diye." 
Sonra o veda çığlığı 
"Katedralin saati yediyi vurduğunda gökyüzünde pembe renkli, berrak, tek bir yıldız vardı geminin biri kederli bir veda çığlığı attı yaşanabilecekken yaşanmamış tüm aşkların sıkıntısını bir Gordiyon düğümü gibi hissettim gırtlağımda..." 
Sakın, bu sıkıntıyı hissettiğiniz zaman iş işten geçmiş olmasın 
"Ne iş yapıyorsunuz 
Gazeteciyim. 
Ne zamandan beri 
Yüzyıldan beri dedim." 
İyi pazarlar 
- 
TATİL DUYURUSU 
Yaz tatili geldi çattı. Sevinçliyim. Siz bu satırları okurken bizler yine çoluk çocuk Akdeniz'in sularında, 'mavi yolculuk'ta olacağız. Dilerim, hepinize nasip olur. Mutlu, sağlıklı dinlenceler herkese, saygılarımla... Hasan Cemal. 



</TEXT>
</DOC>
