<DOC>
<DOCNO> 360191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sontur51.html </URL>
<DATE> 2005/07/11/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Evlerini 5 kez yangın çıktı diye değiştirdiler, yeni evleride yandı... 
</HEADLINE>
<TEXT>

     Sakarya’nın Taraklı İlçesi’nde, sürekli yangın çıktığı için evlerini değiştiren ailenin taşındıkları evde de yangın çıktığı bildirildi. 
     Hacımurat Mahallesi Ankara Caddesi’nde yaşayan Şaban ve Ayla Erkal çiftinin evinde yangın çıktı. 
     Yangın, Taraklı Belediyesi itfaiye ekiplerince söndürüldü. 
     Ayla Erkal, AA muhabirine yaptığı açıklamada, evlerinde 10 günde 6 kez yangın çıktığını, mahalleye yeni taşındıklarını söyledi. 
     Daha önceki evde 5 kez yangın çıktığını belirten Erkal, "Yangınların elektrik sisteminden kaynaklanmış olabileceği belirtildi. Biz de evi değiştirdik. Taşındığımız evde de bugün Sakarya Devlet Hastanesi’nde yatan kayınbabamın yanına gittiğimizde yangın çıkmış. Eşyalarım kullanılamaz hale geldi. Yangından artık çok korkmaya başladım" dedi. 
     
</TEXT>
</DOC>
