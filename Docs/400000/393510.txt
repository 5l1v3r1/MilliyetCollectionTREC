<DOC>
<DOCNO> 393510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sontur06.html </URL>
<DATE> 2005/11/09/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
"Kimsesiz çocukları temizlik yaptırmak için alıyorlar" 
</HEADLINE>
<TEXT>

     
     Demet ÖZTÜRK KAYSERİ, DHA 
     
KAYSERİ'de anne ve babası boşanınca kardeşleri ile birlikte 8 yaşında yuvaya verilen, buradan CHP İl Başkanı Mustafa Aslan’ın gönüllü aile’ olması üzerine evine yerleşen ve 6 yıl önce evlenen Meral Öner, Yurtta sadece sevgi eksik. Onu ancak, aile ortamı değiştirebilir. Aileler, yurtlardan çocuk alırken genelde kız çocuklarını tercih ediyor. Çünkü, amaçları ya temizlik yaptırmak ya da çocuk baktırmak. Bu nedenle çoğu arkadaşım, ağlayarak yurda dönüyor'' dedi. 
     Meral Ay Öner, annesi ile babasının boşanması üzerine 8 yaşındayken kardeşleri Murat ve Müge ile birlikte çocuk yuvasına verildi. Öner'in yaşamı, CHP İl başkanı ve avukat Mustafa Aslan’ın eşi Türkan Aslan’ın kendisini yanına alması ile değişti. Özel bir kreşte yöneticilik yapan Türkan Aslan, eğitici öğretmen ihtiyacını Kız Yetiştirme Yurdu’ndan gidermek için Sosyal Hizmetler İl Müdürlüğü’nden yardım isterken kendisine Meral Ay Öner önerildi. Türkan Aslan, yöneticilik yaptığı kreşte eğitici öğretmene ihtiyacı duyulduğunu belirterek, şöyle dedi 
     Bu ihtiyacı Kız Yetiştirme Yurdu’ndan karşılamak istedik ve bu sayede Meral’le tanıştık. Meral, bir süre kreşte eğitici öğretmen olarak çalıştı, bu arada okulunu bitirdi. Daha sonra Meral’le birbirimize çok alıştık ve ayrılamadık. Uzun görüşmelerin ardından Meral’ı yanımıza aldık. Kendisini işe yerleştirdik. Halen Kayseri Özel İdare Müdürlüğü’nde memur olarak çalışıyor. Bu arada, Selçuk’un ailesi, kızmızı istedi ve 1999 yılında bir düğünle onları evlendirdik. Meral evlenip yuvasını kurmasına rağmen bizi unutmadı, h l bir sorunu olduğunda bizi arıyor biz de kendi çocuğumuzmuş gibi yardımına koşuyoruz. Onun çocuğunu torunumuz gibi görüyoruz.'' Türkan Aslan, çocuları Emrecan ve Gizem’in henüz küçük olduğunu ancak, Meral’le ilk çocuklarını evlendirmenin mutluluğunu yaşadıklarını belirtirken, Şimdi eşimle birlikte yuvadan yeniden çocuk alıp büyütmek istiyoruz'' dedi. 
     Meral Öner, yıllarca sıcak bir yuva özlemi duyduğunu ancak, bu mutluluğu çok geç yakalayabildiğini söyledi. Anne ile babasının boşanması sonucu, iki kardeşi ile birlikte 8 yaşındayken yuvaya verildiğini belirten Öner, verildikleri yuvanın bazı ihtiyaçlarını karşıladığını ancak olumsuzluklar da yaşadıklarını belirterek, Malatya’daki olayların benzerlerini biz de yaşıyorduk. Ben Kız Yetiştirme Yurdu’na geçtiğimde kardeşlerim yan taraftaki yuvada kalıyordu, onları dövdüklerini görüyor, bir şey yapamıyordum'' dedi. 
     O günleri anlatırken, duygulanan ve gözleri dolan Meral Öner, Yurt ve yuvalarda eksik olan tek şey sevgi. Yani kimsesiz çocukların en çok ihtiyacı olan şey yurt ve yuvalarda ne yazık ki verilemiyor. Ama, yurt ve yuvalar son 5 yılda biraz değişti. Kardeşlerim orada olduğu için biliyorum. Yurtta kaldığımda, biz de ailesiyle kalan arkadaşlara heveslenip onlar gibi giyinmek istiyorduk. Ancak, bize hep modası geçmiş giysiler veriliyordu. Oysa, şimdi kardeşlerim mağazaya gidip kendileri beğeniyorlar ve marka kıyafetler giyebiliyorlar'' diye konuştu. 
     
     GÖNÜLLÜ AİLELERİN AMACI FARKLI'' 
     Meral Öner, yuvadan çocuk alan ailelerin, tümünün iyi niyetli olmadığını öne sürdü. Gönüllü ve koruyucu ailelerin yuvadan çocuk alırken, daha çok kız çocuğunu tercih ettiğini öne süren Meral, Aileler, kimsesiz çocukları yanlarına alarak ya temizlik ve ev işlerini yaptırmayı ya da çocuklarına baktırmayı düşünüyor. Bu nedenle gönüllü ya da koruyucu ailelerin yanına giden birçok arkadaşımın ağlayarak yurda döndüğünü hatırlıyorum. Bunun yanında, yurt çocuklarını gerçekten bağrına basan, kendi çocuğu gibi gören aileler de var'' dedi. 
     Yurtta büyüyen birinin normal yaşamda da kompleksleri ve psikolojik sorunları olduğunu söyleyen Meral öner, şöyle devam etti 
     Toplum, yurt çocuğuna burun bükerek bakıyor. O duyguyu hissetmek çok kötü. Ben çok mutlu evlilik yaptım. Eşim Selçuk ve ailesi, benim gönüllü ailem, hep destek oldular. Buna rağmen ben bile üzerimdeki bu ezikliği yeni yeni atıyorum. Yurtta büyüyen çocukların bu toplumun bir parçası, hayatın bir gerçeği olduğunu kabul etmek lazım. Yurt ve yuvalardaki çocukların tek eksiği sevgi. Aileler, bu çocuklara yaklaşırken, öncelikle sevgilerini versinler. Ben de ilerde koruyucu aile olarak yurttan çocuk alıp, büyütmek, benim eksikliğini duyduğum sevgiyi onlara vermek istiyorum.'' 
     
</TEXT>
</DOC>
