<DOC>
<DOCNO> 366308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/yasam/yas04.html </URL>
<DATE> 2005/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'İç çamaşırıyla asla denize girilmez' 
</HEADLINE>
<TEXT>


Kadir Topbaş, denize girmenin de bir usulü, adabı olduğunu söyleyerek, "Denize girmek sadece ıslanmak demek değil" dedi 

İSTANBUL Milliyet 

İstanbul Büyükşehir Belediye Başkanı Kadir Topbaş, denize girmenin adabı olduğunu belirterek, "İç çamaşırıyla asla denize girilmez. Çok çirkin görüntüler ortaya çıkıyor" dedi. 
Gazetecilerin sorularını yanıtlayan Topbaş, İstanbul'un 234 kilometre uzunluğundaki sahillerinin 128 kilometrelik bölümünün denize girilebilir hale geldiğini söyledi. Her noktada her gün ölçümler yapıldığını kaydeden Topbaş, şunları söyledi 
"Menekşe Plajı'nın açılışı, Küçükçekmece Gölü'nün kirliliği h l devam ettiği ve gölden poyraz rüzg rlarının etkisiyle Marmara Denizi'ne gelen akıntı çevreyi etkilediği için gerçekleşmedi. Son 1 - 2 gün içindeki ani ölçüm değişikliği neden oldu. Devamlı ölçüm yapıyoruz. Halk sağlığı bizim için çok önemli." 
Denizlerin kirli olduğunu söyledikleri dönemlerde de insanların denize girmeye devam ettiğini belirten Topbaş, şunları söyledi "Denize girmenin bir usulü, adabı var. Denize girmek sadece ıslanmak değil. Onun kendine göre düzgün kıyafeti ile olumlu şartlarda denize girmek lazım" 

'Kokuyor rahatsızız' 
Bu arada açılışı kirlilik nedeniyle ertelenen Menekşe Plajı'nda vatandaşlar denize girmeye devam ediyor. Büyükşehir Belediyesi plaja yerleştirdiği kırmızı bayrakla vatandaşları denizin kirliliği konusunda uyarırken, plaja ayrıca, 'Denize mayosuz ve şortsuz girmek yasaktır' yazılı pankartlar astı. Uyarılara rağmen denize giren İstanbullular ise, lağım kokusundan rahatsız olduklarını belirtti. 


</TEXT>
</DOC>
