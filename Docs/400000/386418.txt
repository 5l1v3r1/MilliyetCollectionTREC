<DOC>
<DOCNO> 386418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sonspo10.html </URL>
<DATE> 2005/10/13/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Beşiktaş'ta sakatlıklar can sıkıyor 
</HEADLINE>
<TEXT>

     Turkcell Süper Ligi'ndeki Kayserispor maçı hazırlıklarını sürdüren Beşiktaş'ta sakat futbolcuların çokluğu teknik heyetin canını sıkıyor. 
     Sakatlığı nedeniyle Sergen Yalçın'ın hafta sonundaki maçta forma giyemeyecek olmasının ardından, özel izinle gittiği ülkesinde, kendisine verilen program dahilinde çalışırken ayak bileğinden sakatlanan Kleberson'un durumunun yarın netlik kazanacağı açıklandı. 
     Kulüp doktoru Ayhan Optur, AA muhabirine yaptığı açıklamada, A Milli Takım kadrosunda yer alan Okan Buruk ve Gökhan Zan'ın da İstanbul'a sakat döndüklerini, arka adalelerinde çekme bulunan her iki oyuncunun da bugün çekilecek MR'ların sonucu, durumlarının belli olacağını söyledi. 
     Sakat oyuncular açısından sıkıntılı bir dönem geçiren Beşiktaş'a tek sevindirici haber ise Youla'dan geldi. 
     Milli takım kampından sakat dönen Gineli futbolcunun durumunun iyiye gittiği ve Kayserispor maçında forma giyebileceği açıklandı. 
     Öte yandan Beşiktaş'ta, sarı kart cezalısı Ali Güneş de Kayserispor maçında oynayamayacak. 
     
</TEXT>
</DOC>
