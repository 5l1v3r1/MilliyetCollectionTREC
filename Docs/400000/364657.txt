<DOC>
<DOCNO> 364657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sondun45.html </URL>
<DATE> 2005/07/27/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Irak'ın Samarra kentinde sokağa çıkma yasağı kondu... 
</HEADLINE>
<TEXT>

     Irak’ın orta kesimindeki Samarra kentinde süresiz sokağa çıkma yasağı kondu. 
     Amerikan ordu sözcüsü, bir Amerikan ordu konvoyuna saldırı düzenlenmesinin ardından kentte ikinci bir emre kadar sokağa çıkma yasağı konduğunu söyledi. 
     Irak polis albayı Eyüb Mahmud ise yol kenarına yerleştirilen bir bombanın patlaması sonucu bir Amerikan askeri aracının yandığını, bunun üzerine Amerikan güçlerinin kentin bütün giriş çıkışlarını kapattığını söyledi. 
     Bağdat’ın 95 km kuzeyindeki Samarra, Amerikan güçlerine karşı en yoğun saldırıların yaşandığı Sünni üçgeni içinde bulunuyor. 
     Bu arada, Bağdat’ta bir hastane önündeki Irak askeri araçlarına karşı düzenlenen iki intihar saldırısında, 5 kişi öldü, 10 kişi yaralandı. 
     Azimiye mahallesindeki Numan Hastanesi önündeki ilk intihar saldırısı patlayıcı yüklü bir otomobille yapılerken, patlamadan birkaç dakika sonra motorsikletli bir kişi intihar saldırısı düzenledi. 
     İki saldırıda toplam 5 kişi ölür, 10 kişi yaralanırken, AP yaralıların asker olduğunu belirtti. 
     
</TEXT>
</DOC>
