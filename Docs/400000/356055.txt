<DOC>
<DOCNO> 356055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/guncel/gun06.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Eli öpülesi kaymakamlar 
</HEADLINE>
<TEXT>


Doğubayazıt, Samandağı ve Uzunköprü kaymakamları, yaptıkları icraatlardan dolayı yılın kaymakamı seçildi 

ANKARA Milliyet 

Bakanlar Kurulu, İdareciler Derneği tarafından başarılı bulunan 3 kaymakamı ağırladı. 
Başbakan Recep Tayyip Erdoğan başkanlığında yapılan toplantıda yaptıkları icraatlarla İdareciler Derneği tarafından yılın kaymakamı seçilen 3 kaymakam, çalışmaları hakkında bilgi verdi. Toplantıya 4 bin 250 okuma bilmeyen kadına okuma yazma öğreten, her okula bir tiyatro projesini hayata geçiren Doğubayazıt Kaymakamı Nurullah Çakır, sosyal yardımlaşma konusunda ilçede adım atan Samandağı Kaymakamı Selim Çapar ile Uzunköprü Kaymakamı İrfan Balkonlu katıldı. 

'Tespitler anlatıldı' 
Toplantı sonrasında açıklama yapan Başbakan Yardımcısı Mehmet Ali Şahin, şunları söyledi 
"Başbakan ve bakanlar, yurt gezilerinde köye götürülecek hizmetler noktasında yaptıkları tespitler ve bunlar ışığında yapılması gerekenleri, aksaklıkları gündeme getirdiler. Maliye Bakanı Kemal Unakıtan ve İçişleri Bakanı Abdülkadir Aksu da yapılan çalışmalarla ilgili Bakanlar Kurulu'nu bilgilendirdi. Bundan sonra belirli aralıklarla, İçişleri ve Maliye bakanları, köye götürülecek hizmetlerle ilgili bilgi verecek, kurulumuzu bilgilendirecekler. Çünkü, bir yasayı çıkarmak veya uygulamayı başlatmak önemlidir." 


</TEXT>
</DOC>
