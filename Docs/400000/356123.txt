<DOC>
<DOCNO> 356123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/yasam/axyas01.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ordu, ağaç dikme tümeni kursun' 
</HEADLINE>
<TEXT>


AKP milletvekili Recep Garip, TSK'nın 'ağaç dikme tümeni' kurmasını önerdi. Savunma Bakanı Gönül, 'İmk nsız' derken, Tuğgeneral Köprü, 'Yeşillik alanlar zaten askerin eseri' mesajı verdi 

Önder Yılmaz - Ankara 

TBMM Milli Savunma Komisyonu'ndaki Askerlik Kanunu görüşmelerine verilen arada konuşan AKP Adana Milletvekili Recep Garip, "Bir ağaç dikme tümeni kurulabilir. Bu tümen Türkiye'nin her yerinde ağaçlandırma faaliyetinde bulunur. Askerle halk arasında muhabbeti artırmak için afişler asılabilir. 'Her askere bir ağaç' kampanyası başlatılabilir" dedi. 

'İlk imza benim olur' 
Öneriyi şaşkınlıkla karşılayan Milli Savunma Bakanı Vecdi Gönül, "Askeri düzen bakımından mümkün değil. Her birlik kendi bölgesini zaten ağaçlandırıyor. Teşkilatlandırmayı değiştirmek lazım" karşılığını verdi. Gönül, afiş asılmasının imk nsızlığını, 'Genelkurmay Başkanı'nı seçimle getirirseniz asılır' şeklinde esprili biçimde ortaya koydu. 
CHP Kırıkkale Milletvekili Halil Tiryaki ise, "Ağaç dikecek tümen olsa yer yerinden oynar. Zaten savaş yok, iş yükü yok. Bu düzenlemeye ilk imza benim olur" diye konuştu. 

Yasa teklifi hazırlayacak 
Konuşmaları sabırla dinleyen TSK temsilcisi Tuğgeneral Orhan Köprü, milletvekillerine şu yanıtı verdi "Her gördüğünüz askeri alanda yeşillik vardır veya her gördüğünüz yeşillik alana bakın orada mutlaka askeri bölge vardır." 
AKP'li Recep Garip, olumsuz yanıtlara rağmen bu konuda yasa teklifi hazırlayacağını belirtti. 


</TEXT>
</DOC>
