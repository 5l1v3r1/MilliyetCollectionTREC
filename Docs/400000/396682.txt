<DOC>
<DOCNO> 396682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sondun33.html </URL>
<DATE> 2005/11/21/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Interpol El Kaide, biyolojik silah kullanabilir 
</HEADLINE>
<TEXT>

     Interpol Genel Sekreteri Ronald K. Noble, El Kaide örgütünün biyolojik silahla saldırı düzenleme riskinin yüksek olduğunu söyledi. 
     Noble, Güney Afrika'da, Afrika'daki polis teşkilatlarının biyo-terörizm riskinin azaltılmasına ilişkin eğitim çalışmasında yaptığı açıklamada, El Kaide'nin kendisinde, biyolojik ve kimyasal silah kullanarak 4 milyon kişiyi öldürme hakkı gördüğünü belirtti. 
     Dünyanın böyle bir saldırının etkisiyle başa çıkma konusunda hazırlıksız olduğunu ifade eden Noble, El Kaide örgütünün isteğinin, ''inanılmazı yapmak'' olduğunu söyledi. 
     Noble, bu konuda toplanan kanıtların, örgütün biyolojik silahla terörist saldırı yapacağına ilişkin ciddi tehlike bulunduğunu gösterdiğini sözlerine ekledi. 
     
</TEXT>
</DOC>
