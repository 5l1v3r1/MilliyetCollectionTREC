<DOC>
<DOCNO> 383761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/spor/spo20.html </URL>
<DATE> 2005/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Protest Lig 
</HEADLINE>
<TEXT>


YAKAN TOP Nilay YILMAZ 


Zalim Yorumcu CAN DARK 
Muammalı - pek hummalı, ziyadesiyle süper ligimizde gürültülü-patırtılı bir haftayı daha atlattık. "Gel, ne olursan ol yine gel" sözünün sahibi Mevlana'nın Konya şehrine gelen Fenerbahçe, bu sözün gereğini yerine getirdi. Ancak bir de eline sahip olma felsefesi vardır ki bunu en azından Anelka duymamış olacak. Hakem Özgüç Türkalp ve "yardımcısı" Cemal Gemici ise artık nasıl yardım ettiyse Anelka'ya "Sana benim gözümle bakan gözler kör olsun" şarkısıyla seslendiler. Çünkü hiç kimse hakemlerin gözüyle bakamadı Anelka'nın pozisyonuna. Bu hafta sonu yoğun olayların yaşanmasından, beklendiği gibi şok şok şok program Telegol nasiplendi ve programın medyum-yorumcusu Adnan Menderes Aybaba, kendisinden beklenen bombayı patlattı "Abi, bu adamın ismi Bilal. Müslüman bu adam, nasıl elle gol atar " diyerek, bizleri yeni bir haftaya daha karmaşık duygular, depresif hisler ve mide yanması şikayetleriyle başlattı. 
Beşiktaş, Malmö'yle başlayan iniş eğrisine yine Malmö maçıyla son verdi gibi görünüyor. Ama sadece görünüyor çünkü hala savunmasında akıllara ziyan hatalar yapıp, muhteşem klişeyle söyleyecek olursak, etkili kanat bindirmelerini beceremiyor. Bu arada Çağdaş Atan'ın sol kanat oyuncusu olarak oynaması da ilginç bir deneyim olmuş. Halen Ergün Penbe ve İbrahim Üzülmez'e talim edilip, Ümit Özat'tan kanat oyuncusu yaratılan ligimizde aslında çok da şaşırtıcı gelmemeli bunlar. 
Hafta içi Norveç 2. lig adayı Tromso'ya yenilerek, son 4 senelik muhteşem Avrupa kariyerinde zirve yapan Eric'in Aslanları, Anorthosis vurgunu Karadeniz Kaplanı'nı 4 golle uğurladı. Trabzonspor kalesinin boş olmasından da faydalanan Galatasaray'ın, Tromso yaralarını sarmaya başladığı iddia ediliyorsa da, öyle yaraların böyle pansumanlarla geçeceğini hiç sanmayız. Bu arada Konyaspor-Fenerbahçe maçında hakemin attığı golü protesto eden Özhan Başkan da Sami Yen'e gelmemiş. Sakın Tromso maçından dolayı protesto edileceğini bildiğinden gelmemiş olmasın Hem ne der bir Norveç atasözü Soğuk iklimde rahat bulursun suyu, fırsatını bulursan kaçırma protestoyu... 
İYİ HAFTALAR 

Ronaldinho, bizim takımımızı yönetmekle kalmıyor, aynı zamanda oynadığı futboldan keyif alıyor. En önemlisi de bize de, izleyenlere de zevk veriyor. 
Rijkaard 


Haberiniz var mı 

1953 İngiltere için çok kötü bir yıl oldu. Bu yıl futbol dünyasında en ünlü galibiyetler yaşandı. İngiltere, Wembley Stadyumu'nda Macaristan'a 6-3 yenildi ve bu İngiliz Adaları dışından gelen bir takıma kendi evlerinde yenildikleri ilk karşılaşmaydı. Peki bundan daha kötüsü olabilir mi Kesinlikle. Altı ay sonra Budapeşte'ye gidip maçı tekrarladıklarında, bu defa 7-1 yenildiler. 

Yoksa siz uğursuz musunuz 

OKAN YILMAZ 
Sezon 2003-2004 Okan Yılmaz, Bursaspor'da oynarken "Benim olduğum takım küme düşmez" dedi. Bursaspor, o sezon tarihinde ilk kez 2. lige düştü.Sezon 2004-2005 Yine Okan Yılmaz, Bursaspor'da oynarken, "Benim olduğum takım kesin şampiyon olup, tekrar Süper Lig'e çıkar" dedi. Bursaspor hala 2. ligde.Sezon 2005-2006 Okan Yılmaz, Malatyaspor'da. Eski gol kralının yeni takımı, Süper Lig'de galibiyet bile alamayarak, 3 puanla son sırada. Küme düşmeye aday durumda. 
Okan Yılmaz'ın olmadığı Bursaspor ise, 6'da 6 yapıp Süper Lig'e çıkmaya en büyük aday. 

NTV 
Bu sene birçok spor karşılaşmasının naklen yayınlandığı NTV'de de bir uğursuzluk var. 
NTV, Avrupa Basketbol Şampiyonası'nı naklen yayınladı. Favorilerden biri olarak gösterilen Türkiye Erkek Basketbol Takımı, hayal kırıklığı yaratan sonuçlarla, 1 galibiyet, 3 mağlubiyet alarak şampiyonaya veda etti.Yine NTV, Galatasaray'ın UEFA Kupası'nda Tromso ile yaptığı maçları naklen yayınladı. Favori Galatasaray, Norveç liginde düşmeye aday Tromso'ya elenerek, kupaya erken veda etti.U 17 Dünya Gençler Şampiyonası'nda yine şampiyonanın favorisi olarak gösteren Türkiye U 17 Milli Takımı, maçları yayınlanmazken Avustralya'yı 1-0, Uruguay'ı 3-2, Meksika'yı 2-1 yenerek grup lideri olarak çeyrek finale çıkmış, çeyrek finalde de Çin'i 5-1 mağlup etmeyi başarmıştı. NTV, bu başarıların ardından Genç Millilerin maçlarını naklen yayınlamaya karar verdi. Olan da ondan sonra oldu. Yarı finalde Brezilya'ya son dakika golüyle 4-3 boyun eğen Gençler, 3.'lük mücadelesinde de Hollanda'ya 2-1 mağlup oldu. Bu sonuçlardan sonra insan "maçlar keşke yayınlanmasaydı" demeden edemiyor. 



Kaç para eder ki 
Galatasaraylı futbolcular gollerini yönetime veriyor. Gol işe yaramıyor. Gollerini kırdırsınlar, parasını versinler yönetime. Galatasaray yönetimi para bulamıyor. 
Bilgin Gökberk - Stadyum, TRT 1 

Acaba kim onlar 
Maşallah öyle futbol alimlerimiz var ki... Topu bomba diye karakola teslim edecek olanlar, kalkıp Rıza hocaya taktik dersi vermeye çalışıyorlar. Ve bir de hakaretler yağdırıyorlar. Gerçekten çok terbiyesiz bunlar, hadlerini bilmiyorlar, utanmaları da yok. Bu çok bilmişler merak ediyorum, şimdi neler yumurtlayacaklar 
Sanlı Sarıalioğlu - Vatan 

Yine abartıyorsun 
Yani bu Fenerbahçe'ye, 'vay ki ne vay'. Bir silindir, bir buldozer gibi Fenerbahçe. Yerlisine yabancısına, küçüğüne büyüğüne bakmadan, önüne geleni ezip geçiyor Sarı Kanaryalar. 
Hulki İlgün - Fanatik 

H l emin değil misin 
İnşallah kötü gidişe artık son vermişizdir. 
Rıza Çalımbay 

Sadece seni mi Hepimizi 
Beni dün en çok şaşırtan Youla oldu. Geldiği günden beri bir türlü istenileni veremeyen Youla, dün özellikle ilk goldeki inanılmaz vuruşunda beni şaşırttı. 
Ömer Güvenç-Akşam 

Hiç 
Farfan elleri açtı, ama açmakla kaldı. O da penaltı bekledi ama bu kadar ucuz mu 
Sabri Ugan-Star 

Aman kaza olmasın 
Fener'in 'freni patladı' kardeşler Durdurmaya imkan yok. 
Hulki İlgün - Fanatik 

Ne güzel kafiye 
Sergen'in lambası, Kaies'in bombası. 
Ömer Güvenç - Akşam 

Maalesef 
Bazen hakemin gördüğünü kimse göremez, herkesin gördüğünü de bazen hakem göremez. Maalesef bu maçta da böyle oldu... 
Bülent Yavuz - Akşam 

Elimden geleni yapıyorum Abi 
Hakan çabuk iyileş... 
Turgay Şeren - Akşam 



</TEXT>
</DOC>
