<DOC>
<DOCNO> 388770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sondun08.html </URL>
<DATE> 2005/10/22/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Bosna'da terörist olduğundan şüphelenilen bir Türk tutuklandı 
</HEADLINE>
<TEXT>

     Bosna Hersek’te bir Türk bir İsveçli ve bir Boşnak terörist oldukları şüphesiyle tutuklandı. 
     Bosna Hersek polisi, yaptığı açıklamada, terör şüphesiyle biri Türk diğerleri İsveç ve Bosnalı üç kişiyi terörist oldukları şüphesiyle tutukladığını açıkladı. 
     Şüphelilerin üzerinden silah ve çeşitli patlayıcılar çıktığı belirtildi. 
     Tutuklanan kişilerin isimleri ile etnik ve dini kimliklerini açıklanmadı. Üç şüphelinin de organize suçlar, savaş suçları ve terörizmden sorumlu Bosna Hersek devlet mahkemesine çıkarıldıkları bildirildi. 
     
     İNTİHAR SALDIRISI ŞÜPHESİ 
     Polis şüphelenilen saldırı konusunda herhangi bir yorum yapmazken Bosna gazeteleri yakalanan kişilerin "Avrupa Birliği’ne üye bir ülkenin büyükelçiliğine yönelik" bir intihar saldırı hazırlığında olabileceğini belirtti. 
     Öte yandan Uluslararası topluluğun Bosna Hersek’teki yüksek temsilcisi Paddy Ashdown, tutuklamalarla ilgili yaptığı açıklamada olayın ciddi bir mesele olduğunu söyledi. 
     Ashdown, soruşturmanın dış müdahalelere kapalı bir biçimde yürütülmesinin önemli olduğunun altını çizdi. 

ANKA 
     
</TEXT>
</DOC>
