<DOC>
<DOCNO> 356803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonyas18.html </URL>
<DATE> 2005/06/29/ </DATE>
<TIME> 20.40 </TIME>
<AUTHOR>  </AUTHOR>
<HEADLINE>
UDODC Başkanı Costa "Uyusturucu, dünyanın 18. büyük ekonomisi" 
</HEADLINE>
<TEXT>

     Dünyadaki yıllık yasadışı uyuşturucu ticareti hasılatının, ülkelerin yüzde 88’inin gayrı safi yurtiçi hasılalarından fazla olduğu belirtildi. 
     Birleşmiş Milletler Uyuşturucu ve Suç Bürosu’nun UNODC 
     Stockholm’de yayınlanan yıllık uyuşturucu raporunda, 2003’te küresel uyuşturucu ticaretinde 321.6 milyar dolar hasılat yapıldığı belirtildi. 
     Örgütün Doğu Afrika temsilcisi Carsten Hyttel, "Dünyadaki yasadışı uyuşturucu ticaretinin hacmi, dünya gayri safi hasılasının yüzde 0.9’una eşit ya da ülkelerin yüzde 88’inin gayri safi yurtiçi hasılalarından fazla" dedi. 
     Uyuşturucu ticaretinin "çok düşük bir nüfusla, dünyanın 18. büyük ekonomisi olduğunu" belirten örgütün başkanı Antonio Maria Costa, "Mücadele ettiğimiz küçük bir düşman değil. Bu bir canavar" dedi. 
     BM’nin ilk kez, dünyadaki yasadışı uyuşturucu pazarının hacmiyle ilgili bir tahmin açıkladığı belirtiliyor. Raporda, uyuşturucu ticaretiyle uğraşan "şirketlerin" borsada yer almadığı, bunların hesaplarının herhangi bir özel muhasebe firmasınca tutulmadığı ve uyuşturucu sanayiinin dinamiklerinin düzenli olarak analizciler ve ekonomistlerce incelenmediğine dikkat çekildi. 
     Uyuşturucu ticaretinden elde edilen paranın çoğunun 214 milyar dolar parakende sektöründeki satışlardan sokak satışları gibi 
     geldiği belirtildi. 
     Raporda, Kuzey Amerika’nın en büyük uyuşturucu alıcısı olduğu satışların yüzde 44 , bunu yüzde 33 ile Avrupa’nın izlediği belirtildi. Afrika’nın ise yüzde 4 ile en sonda yer aldığı kaydedildi. 
     2003 ve 2004 rakamlarının değerlendirildiği raporda, dünyada 200 
     milyon kişinin yılda en az bir kere uyuşturucu kullandığı, uyuşturucu kullanların sayısının 2004’te 2003’e göre 15 milyon arttığı kaydedildi. 
     
</TEXT>
</DOC>
