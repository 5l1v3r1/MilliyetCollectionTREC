<DOC>
<DOCNO> 383985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sontur21.html </URL>
<DATE> 2005/10/04/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Kocası burnunu kesti 
</HEADLINE>
<TEXT>

     Şanlıurfa’nın Siverek İlçesi’nde bir kadın, 2002 yılında kocası tarafından burnunun kesildiğini iddia ederek, tedavi için Sosyal Yardımlaşma ve Dayanışma Vakfı’ndan SYDV 
     yardım istedi. 
     SYDV’ye gelerek yardım talebinde bulunan 7 çocuk annesi Güler Ayvaz, AA muhabirine yaptığı açıklamada, 3 yıl önce tartıştığı eşi A.A’nın kendisini bıçaklayıp, burnunu kestiğini söyledi. 
     Olayın ardından eşinden davacı olup, geçen yıl boşandığını anlatan Ayvaz, şunları kaydetti 
     "2002 yılında tartıştığımız eşim vücudumun çeşitli yerlerinden beni bıçaklayarak yaraladı. Bu arada ben baygın bir haldeyken burnumun yarısını kesmiş. Bunun sonucunda günlerce hastanede kaldım. Daha sonra boşanma davası açtım ve geçen yıl boşandım. Kesilen burnumdan nefes alamadığım için yaptırmak istiyorum, ancak bunun için yeterli param yok. Perişan bir haldeyim, yardım bekliyorum. Özellikle de kadın kuruluşlarının bana yardım etmelerini istiyorum." Ayvaz, eski eşinin olayın ardından yargılanarak suçlu bulunduğunu ve 2 yıl cezaevinde yattıktan sonra serbest kaldığını söyledi. 
     Siverek Kaymakamı Seddar Yavuz ise Ayvaz’ın dilekçesinin SYDV’de işleme konulduğunu ve incelemenin ardından gerekenin yapılacağını bildirdi. 
     
</TEXT>
</DOC>
