<DOC>
<DOCNO> 386927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sonsiy05.html </URL>
<DATE> 2005/10/15/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Öymen Bizler de horon da teperiz baloya da gideriz 
</HEADLINE>
<TEXT>

     
     Bahadır ÖKTEM TRABZON, DHA 
     
CUMHURİYET Halk Partisi Genel Başkan Yardımcısı Onur Öymen, Trabzon İl Başkanlığı binasında düzenlediği basın toplantısında partiyle ilgili sitemde bulunan bir partiliye, Bunun konuşulacağı yer burası değil'' dedi. 
     CHP Beşikdüzü İlçe teşkilatının daveti üzerine AB ile ilgili son durum hakkında ilçede bir konferans vermek üzere geldiği Trabzon’ da konuşan CHP Genel Başkan Yardımcısı Onur Öymen hükümeti eleştirdi. Parti il merkezinde düzenlediği basın toplantısında, Hükümet Avrupaya gidip Avrupalı olduğunu söylüyor, kendi tabanına gittiklerinde ise farklı olduklarını söylüyor. AB konusunda hükümet çok yanlışlar yaptı. Bizim uyarılarımızı dikkate almadılar. Biz tam üyeliğe evet diyoruz, özel statüye ise hayır diyoruz. Diğer bütün aday ülkelerin vatandaşlarına müzakerelere başlarken vizesiz olarak seyşahat hakkı tanıdılar. Biz de başladık ama bize tanımıyorlar. Hükümet bu hakkı almak için hiçbir çaba gösterdi mi Türkiye’deki çiftcilerimize yararlı olacak tarımsal fonlar vardı. 8.5 Milyar Euro karşılıksız para alacaktık. Bize şimdi bir hüküm koymuşlar. Üye olduğunuz zaman sürekli olarak bu tarım fonlarından yararlanmanızı kısıtlayabiliriz’ Yani para vermiyecek çiftçimize. Buna hükümet direnemedi, hiç birşey yapamadı. Biz bu yanlışları dile getirdiğimizde sansür yiyoruz'' dedi. 
     AB ile görüşlerini dile getirdiklerinde tutucu, statükocu ve dinazor’ diye eleştirildiklerini dile getiren Öymen sözlerine şöyle devam etti 
     CHP Cumhuriyet ile yaşıt bir partidir. Bütün reformları bizim partimiz yaptı. Kadın erkek eşitliğini biz getirdik. Cumhuriyeti kurduğumuzda okuma yazma bilen kadının oranı yüzde 4 idi. Biz kadınımızı bu duruma getirdik. Cahil bırakılmış kadınımıza seçme seçilme hakkı verdik. İlericiliğin ölçüsü balo yapmak mıdır Yaparsan ilerici, yapmazsan gerici misin dedik. Biz Atatürk’ün yaptıklarını anlatıyoruz. Yaptıda Atatürk yanlış mı yaptı Ama ’Biz karşıyız. İnancımıza itikatımıza aykırı’ diyorsanız onu söyleyin. Artık öyle bir noktaya getirdiler ki Atatürk’ün yaptıklarını anlatmamız suç olacak. Bizi bu şekilde Halk partisi elitlerin partisi’ diyerek halktan koparmaya çalışıyorlar. Atatürk dans da ederdi zeybek de oynardı. Bizler de horon da teperiz baloya da gideriz.'' 
     
     DAMLA GÜRELİN TUTUMU 
     CHP’li kadın vekil Zeynap Damla Gürel’in bir gazetede çıkan makalesiyle ilgili tartışmalar konusunuda değinen Öymen, Bir partili arkadaşımız partimizin görüşünden farklı bir şey düşünüyor ve açıklama yapıyorsa bunu yapacağı yer basın olmamalı. Hem gerekli bilgiyi almayacaksınız partinizden hem de partinizi eleştireceksiniz basın aracılığıyla. Bu bizim partimizin geleneklerine uymayan bir durumdur. Herkez görüşünü açıklar, özgürlük var ama bu basına yapılmamalı partinizle paylaşmadan önce'' dedi. 
     Öymen, Van 100. Yıl Üniversitesi Rektörü’nün tutaklanması ile ilgili olarakta şunları söyledi 
     Gazetede gördük. Demokratik ülkelerde yargıya saygı göstereceksiniz. Ama bir kural var hukuk devletlerinde. Bir insan mahkemeler tarafından mahkum edilmedikce masum sayılır. Bir insanın gözaltına alınmış olması onun suçlu olduğunu göstermez. Mahkeminin sonucunu bekleyeceksiniz ve sonuca da herkes saygı gösterecek. Bizim itirazımız mahkemelerin mahkum etmediği insanları suçlu gibi halka yansıtılmasıdır.'' Basın toplantısı sonunda parti üyesi Cemal Başar’ın, partinin yönetim sistemiyle ilgili eleştiri yapması üzerine açıklama yapan Öymen, Partimizi eleştirebilirsiniz ama bunu konuşucağımız yer burası değildir. Bir partiliye düşen görev partisini basın önünde şikayet etmek midir Bu mudur iyi partililik Bir şikayetiniz, bir düşünceniz varsa, parti organlarında konuşmadan, görüşleriniz açıklamadan gelip basının önünde partiyi küçük düşürücü hareket ederek, ulu orta basına şikayet etmek midir Daha parti organlarında konuşmadan konuları gelip de basının önünde konuşur şikayet edersek uygun olmaz. Aile içi sorunlar uluorta, herkesin gözü önünde tartışılmaz'' derken, partilinin sözlerine sürdürmeye devam etmesi üzerine CHP İl Başkanı Cafer Hazaroğlu, Cemal Başar’ı herkesin gözü önünde yüksek sesle azarlayarak susmasını söyledi. 
     
</TEXT>
</DOC>
