<DOC>
<DOCNO> 357236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/spor/spo20.html </URL>
<DATE> 2005/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakter tahlili zorlamaları -1- 
</HEADLINE>
<TEXT>


YAKAN TOP Nilay YILMAZ 


Futbolcularımızın soyadlarının karakterleriyle ne kadar uyumlu olduğu ya da nasıl bir tezatlık oluşturduğu üzerine çalışma yaptık. İlkini yayınlıyoruz 
Bülent KORKMAZ Savaşçı futbolcu kavramının sembol ismi. Ne demişti ultrAslan Bülent Korkmaz, biz de öyle. 
Aykut KOCAMAN Futbolcuyken kocaman bir adamdı, hocalığında da kocaman bir adam olmayı sürdürdü. En iflah olmaz Fenerbahçe muhalifleri bile "Sevmiyorum onu" diyebilir mi 
İbrahim ÜZÜLMEZ Beşiktaş'ın sol kanattaki demirbaşı. Kimler geldi, kimler geçti ama o hep kaldı. Türkiye futbolunda sol kanat sıkıntısı devam ettikçe, İbrahim asla üzülmez. 
Gökdeniz KARADENİZ Trabzon'un has çocuğu. Kendisi de "Başka hiçbir yere gitmem" diyor zaten. O Karadeniz'e yazgılı. 
Tanju ÇOLAK Futbol tarihimizin tartışmasız en büyük golcülerinden "Taçlı Kral" Tanju, gol vuruşundaki ustalığıyla soyadına meydan okudu adeta. 
Recep ÇETİN Beşiktaş defansında "top geçer, adam asla" tarzıyla senelerce değişmez elemandı. Hatta Malmö'yle oynanan bir Avrupa kupası maçında, voleyle kendi kalesine müthiş bir gol atarak, takım arkadaşları için bile ne kadar "çetin" bir futbolcu olduğunu göstermişti. Ne çetin cevizdin sen Recep Abi 
Hakan ŞÜKÜR Dindar futbolcumuz Hakan'a da başka bir soyadı olmazdı yani. Çok şükür, çok şükür. 
Arif ERDEM Onunki ironik biraz. Ceza alanı içinin her türlü penaltı yaratma oyuncusu, penaltı rollerinin büyük aktörü. Özel hayatında, hatta takımı içinde bir "yamukluğunu" görmedik, duymadık. Ah şu ceza alanı olmasa. 
Okan BURUK Her zaman duygusal olduğu söylenir ki manken sevgilisi bile onun en çok bu yönünü sevdiğini belirtmiş. Tamamen duygusal nedenlerle Inter'den Galatasaray yerine Beşiktaş'a geldiğinde biraz "buruk" olmadığını kim söyleyebilir ki 
Fatih TEKKE Bir başka dindar futbolcumuz, son kralımız. Soyadı da gayet uymuş yani. 

Biraz zarafet efendim 
FB'li eski futbolcu Selahattin Torkal 


Haberiniz var mı 

Cesara Maldini, Avrupa Şampiyonlar Ligi'nde İtalya'nın AC Milan takımının 1963'teki zaferinde yer alırken, oğlu Paolo da aynı takımın aynı ligdeki 2003'teki zaferinde forma giydi. Maldini ailesi, aynı takımda zafere giden tek baba-oğul oldukları için Şampiyonlar Ligi tarihine geçtiler. 



Bitmeyen senfoni 
Gol pozisyonu, gol pozisyonu, h l gol pozisyonu... 
İlker Yasin - Brezilya-Arjantin maçı, Kanal D 

Biz de etmeyiz 
Yönetimin parası çoktur ve "Fenerbahçe'ye İnter'li Adriano emsali bir golcü alacağız" derlerse itiraz etmem. 
Hulki İlgün - Fanatik 

Uzatalım 
Adriano'nun ayağı biraz kısa geldi. 
İlker Yasin - Brezilya-Arjantin maçı, Kanal D 

Dikkat dikkat 
Tüm Türkiye bunu merak ediyordu ama Kırkpınar ağalığı için adaylar arasında Fatih Ürek yok Tekrar ediyorum, Fatih Ürek adaylığını koymadı 
Ersin Düzen - Star 

İnşallah 
Alt yapılar öyle bir çeki düzene girecek ki, geleceklere Hakan Şükür bile kendi rızasıyla yol açmak durumunda kalacak. 
Ümit Aktan - Türkiye 

Acaba 
Ersun Yanal çıkıp telefona diyecek ki "Ey Hakan, bak kardeşim. İşin gerçeği şu. Ben seni şunun için Milli Takım'a almadım. Ey eski hakem sen konuşuyorsun ama bunları yanlış biliyorsun. Ey gasteci bozuntusu Serhat Ulueren, espri yapıyorum... 
Ahmet Çakar - Objektif, Star 

Diyosun 
Ronaldinho yeteneklerinden çok sempatikliği ve güzel yüzüyle ön plana çıkan bir futbolcu 
İlker Yasin - Brezilya - Arjantin maçı, Kanal D 

Hele bir yap 
Galatasaray'ı üçüncü yapmaya gelmedim. 
Eric Gerets 

İp gibi mi 
Yağmur şiddetini inanılmaz artırdı. Wald Stadı'nın üstü kapalı ama, bağlantı yerlerinden sular aşağı sarkmaya başladı. 
İlker Yasin - Brezilya-Arjantin maçı, Kanal D 

Geçer 
Bu Juanfran benim için öyle bir gönül yarası ki, sormayın gitsin. İçim sızım sızım sızlıyor. 
Sanlı Sarıalioğlu - Vatan 


</TEXT>
</DOC>
