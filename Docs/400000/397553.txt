<DOC>
<DOCNO> 397553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/yazar/pulur.html </URL>
<DATE> 2005/11/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Alt kimlik, üst kimlik derken... 
</HEADLINE>
<TEXT>


DİYARBAKIR'da "Kürt sorunu benim sorunumdur " diyen Başbakan Erdoğan, Şemdinli'de "üst kimlik" ve "alt kimlik" kavramlarına kendisine göre açıklık getirdi. Başbakan'a göre "Türk, Kürt, Çerkez, Laz bunlar alt kimliklerdir, üst kimlik ise Türkiye Cumhuriyeti vatandaşlığıdır, herkes bu üst kimlik altında birlikte olmalıdır." 
Başbakan'ın bu görüşleri milli devlet, ulus devlet kavramlarıyla çelişir mi, ulus devletin ömrü doldu mu 

"TARİHÇİLERİN Kutbu" Prof. Haluk İnalcık bu soruya nasıl cevap verir, ya da vermiş önce bir durum tespiti yapar 
"Türkiye'yi bölünmez bir devlet olarak devam ettirmek milli politikamız... Buna karşılık, azınlık da olsa yerel idareyi güçlendirmek, hatta Türkiye'nin federatif devlet olmasını isteyenler var." x 

MİLLİ devlet, Türkiye vatandaşlığı kavramlarını ink r mı edeceğiz 
Prof. İnalcık'a göre o zaman ne olur bilir misiniz 
"İnk r ettiğimiz anda Türkiye Sevr'deki bölünmüşlüğe gider. Türk Silahlı Kuvvetleri, biz bu memleketin bütünlüğünü korumakla mükellefiz ve buna karşıyız diyor. Yani milliyetçi, Atatürkçü görüşü benimsiyor." 

BU görüşlerin karşısında olanlar yok mu 
Sayın İnalcık onları sayıyor 
"Mesela Ermeni tezini desteklemek için Amerika'ya gidenler çıkıyor aramızdan. Kürtlere Arap harflerini vermeye çalışanlar var bir de Türk vatandaşı olup, Türk görünüp de, aslında kendini milliyetçi Kürt hisseden ayrılıkçı bir kitle var. Bu kişiler, Türk milliyetçiliği bana zorla dilimi unutturmak istiyor, Güneydoğu'da mekteplerde Kürtçe okutmuyor, tarihi kimliğimi kaybetmek istemiyorum, diyorlar." 

GİZLİ ayrılıkçılar... 
Kim bunlar, ne derler, ne isterler 
Prof. İnalcık onları da şöyle anlatır 
"Bir de gizli ayrılıkçılar var aramızda, her yerde her tarafta. Bunlar da, 'Milliyetçilik devri geçmiştir, insan hakları adına etnik grupların kendi kimliklerini tanımak lazım' diyorlar. 26 azınlık saydılar, çorap söküğü gibi gidecek o zaman. Öte yandan AB ve Amerika, Türkiye'yi Yunanistan'ın da teşvikiyle parçalamak istiyor diye, Ecevit uyarıda bulunmadı mı " 

PEKİ, bu akımlara karşı çıkan yok mu 
Prof. İnalcık, "Bu yıkıcı akıma karşı dimdik bir Türk milleti var ve bunun arkasında TSK var" diyor ama endişesini de belirtiyor 
"Bu durumda nasıl orta bir yol bulunabilir, bilmiyorum." 
İnalcık, etnik bilinçlenmenin yayıldığını belirtiyor 
"26 etnik gruba ayırmışlar Türkiye'yi, bunların bir kısmı Amerika'yı tutacak, bir kısmı Rusya'yı tutacak. Ondan sonra nerede kalacak Türkler ve Türkiye Devletimizin temel sorunu bu..." 

DÜNYA tarihçilerinin saygıyla andığı, futbol sahasında değil, bilim alanında gururumuz olan, yabancı bilim çevrelerinin övdüğü, Prof. Mark L. Stein'in "Onun çalışmalarını çıkarın, Osmanlı tarihinde hiçbir şey kalmaz" dediği Halil İnalcık'ın bu görüşlerini Sayın Başbakan acaba hiç okumuş mudur, işitmiş midir 
Bırakın hepsini, "alt kimlik" derken 26 sayısını hiç duymuş mudur 
İnalcık Hoca hazinesini açtı, kıymetini bilseler... 

x Tarihçilerin Kutbu Halil İnalcık kitabı-söyleşi, Emine Çaykara, İş Bankası Yayınları. 



</TEXT>
</DOC>
