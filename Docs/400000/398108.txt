<DOC>
<DOCNO> 398108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/siyaset/asiy.html </URL>
<DATE> 2005/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivil toplum yargıya katkıda bulunmalı 
</HEADLINE>
<TEXT>


Hakk ri'deki olayları ele alan güvenlik zirvesinde sivil toplumdan yardım istendi. Açıklamada, "Devlet kurumları, sivil toplum kuruluşları ve herkes, sorumlulukla son olaylarla ilgili yargı sürecine katkıda bulunmalı" denildi 

ANKARA Milliyet 


Hakk ri Şemdinli'deki Umut Kitabevi'nin bombalanmasıyla başlayan, daha sonra da il merkezi ve Yüksekova'ya sıçrayan olayları değerlendirmek üzere toplanan terör zirvesinde, başta bölücülük olmak üzere kanunsuz eylemlere müsamaha gösterilmemesi kararlılığı vurgulandı. Zirve sonrası, "Yargı sürecine katkıda bulunulması" çağrısı yapıldı. 
Başbakanlık'ta yaklaşık 2.5 saat süren güvenlik toplantısına Başbakan Recep Tayyip Erdoğan, Genelkurmay Başkanı Orgeneral Hilmi Özkök, Dışişleri Bakanı Abdullah Gül, Adalet Bakanı Cemil Çiçek, İçişleri Bakanı Abdülkadir Aksu, Kara Kuvvetleri Komutanı Orgeneral Yaşar Büyükanıt ve Jandarma Genel Komutanı Orgeneral Fevzi Türkeri katıldı. 
Toplantı sonrası yapılan açıklamada, başta Hakk ri, Şemdinli ve Yüksekova olayları olmak üzere genel asayiş ve güvenlik konuları üzerinde çok yönlü değerlendirme yapıldığı ifade edildi. Açıklamada, "Kısa, orta ve uzun vadede alınması gereken tedbirler üzerinde durulduğu" yönündeki ifadeler, toplantıda teröre karşı alınacak tedbirlerin sadece Hakk ri boyutuyla değil, dış tehditler dahil daha geniş bir eksende değerlendirildiğini ortaya koydu. 

Sorumluluk içinde 
Halkın sorunlarının çözülmesi için gereken tedbirlerin alındığı kaydedilen açıklamada şöyle denildi 
"Başta bölücülük olmak üzere her türlü kanunsuz eyleme kesinlikle müsamaha gösterilmemesi gerektiği bir kez daha vurgulanmıştır. Toplantıda, devlet kurumları, sivil toplum kuruluşları ve herkesin büyük bir sorumluluk duygusu içinde hareket ederek, son olaylarla ilgili yargı sürecine katkıda bulunmaları hususunun altı özellikle çizilmiştir." 

MİT Müsteşarı bilgi verdi 
16 Kasım'da bürokrat ve bakanların ağırlıkta olduğu bir zirve daha yapılmıştı. Bu zirvenin ardından Erdoğan, Hakk ri ve ilçelerine bir ziyaret gerçekleştirmişti. Erdoğan, Kuzey Irak'ta temaslarda bulunan MİT Müsteşarı Emre Taner'le de görüşerek, son olaylar ve istihbari bilgileri değerlendirmişti. 



</TEXT>
</DOC>
