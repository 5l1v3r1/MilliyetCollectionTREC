<DOC>
<DOCNO> 380437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/magazin/mag01.html </URL>
<DATE> 2005/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
TV habercileri de bölündü 
</HEADLINE>
<TEXT>


Ata'nın ölümünün ardından Semra Hanım'ın sözleri ve halkın ilgisi kadar, medyanın Ata'yla ilgili haberlere geniş yer ayırması da masaya yatırıldı. Haberciler de görüş ayrılıkları içindeydi 

BİRSEN ALTUNTAŞ İLKNUR GÜLMEZ 

Medya Takip Merkezi'nin araştırmasına göre Ata Türk'ün cenaze töreni ile ölümü, 20 televizyon kanalında, 127 kez haber oldu. 
Ata'nın öldüğü 18 Eylül'den düne kadar 9.5 saate yakın Ata Türk haberi ekranlara geldi bunlardan ana haber bültenlerine düşen zaman dilimi ise 3.5 saatti. 
Televizyonların haber bültenlerini yönetenlere, Ata Türk haberlerinin ana haber bülteninde uzun süre kullanılmasının nedenlerini sorduk. İşte yanıtları 

Mustafa Aşçıoğlu Kanal D Haber Müdürü 

'Sosyolojik boyutun altını çizdik' 
Türkiye'nin konuştuğu bir konuyu görmemek mümkün değildi. Biz Ata'nın ölüm haberini 2 haber halinde verdik. Biri Ata'nın evini ve cenazesini görmeye giden izleyicilerin haberiydi. 2. haberde ise sosyolog Prof. Nilüfer Narlı ile olayın sosyolojik boyutunun altını çizdik. Reyting kaygımız olsaydı başka insanları çıkarırdık ekrana. 

Erdoğan Aktaş Star TV Haber Genel Yayın Yönetmeni 

"Kimse 'Bu haber değil' demesin" 
Ata'nın cenazesini psikologlara, uzmanlara ve sosyologlara danışarak 15 dakika verdik. Bu bir magazin haberi değil, Türkiye gerçeği. Bu ölümle ilgili her şey bir vaka. Kitaplar yazılsa, programlar yapılsa az. Kimse bana Ata'nın ölümünün haber olmadığını söylemesin. 

Alican Değer Show TV Haber Genel Yayın Yönetmeni 

'Gamze'yi geçti' 
Ata'nın ölüm haberini 31 dakika, cenazesini 35 dakika verdik. İlk gün 100 program içinde 1.'ydik. AB'de ise 2. Bu da her kesimin bu habere ilgi gösterdiğinin belgesi. Komik olanı, ilk gün rakiplerimiz bu habere daha az yer verdiler. Ertesi gün hepsi uzun verdi. Reyting anlamında son zamanlarda Ata kadar ilgi gören başka olay olmadı. Gamze Özçelik'i falan geçti. 

Çiğdem Anat CNN TÜRK Haber Koordinatörü 

'Pavyona düşen kız haberi gibi...' 
Ata Türk olayı bizce sosyolojik bir vakadır. Eskiden evden kaçan kızların pavyona düştüğüne ilişkin filmler yapılırdı. Şimdi de yalandan şöhret olanların hazin sonlarına dair sayısız film çekilebilir. Ata Türk önemli bir haberdir. 

Mehmet Soysal TGRT Haber Genel Yayın Yönetmeni 

'Medya suçlu' 
Bu ölümü diğer kanallarda olduğu gibi reyting olarak düşünmedik. Reyting kaygısı içinde olsaydık cenazeyi 23 dakika verirdik. Ayrıca Semra Hanım bizim sunucumuz, onu alıp canlı yayına çıkarsaydım iyi bir reyting alırdım. Gerçek haberciliği biz yaptık. Medyanın suçlanması doğru. Medya A'dan Z'ye suçlu. 

Gökhan Taşkın Flash TV Haber Müdürü 

Amaç reyting 
Ata'nın cenaze haberine 30 dakika yer ayırdık. Bu haberi bu kadar geniş görmemizin altında reyting kaygısı vardı. Topluma mesaj verme çabasının bir işe yaramadığını, bir gün önce Show TV'nin Ata'nın ölüm haberleriyle elde ettiği reyting başarısı bize gösterdi. 

Gürcan Çilesiz tv8 Haber Müdürü 

'Hiç kullanmadık' 
Ata Türk'ün cenazesini verip vermeme konusunu uzun uzun tartıştık. Türkiye'de hemen herkes konuştuğuna göre ortada bir haber vardı. Ancak Eskişehir'de bir şehit polisin cenaze töreni varken Ata Türk'ün şehit olup olmadığı tartışmasına girmedik. Vermedik. 

Mirgün Cabas 

NTV Haber Koordinatörü 'Tanınan biri' 
Gelinim Olur musun, BBG Evi formatının reytingine ihtiyacımız olmadığı için bu haberi de normal bir haber olarak gördük. Ayrıca dün de, BBG fenomeni ve bunun yarattığı işlevsiz şöhret kavramının üzerine uzmanların da katıldığı bir program hazırladık. 

Ata'nın ölümü TV'de ne kadar yer aldı Kanal adı Haber adedi Toplam süre sn. SKYTÜRK 23 2,691 STAR 15 5,372 ATV 13 4,457 TGRT HABER 10 2,094 KANAL 7 9 2,259 KANAL D 8 1,885 SHOW TV 8 4,581 FLASH TV 7 2,031 TGRT 7 1,035 HABERTÜRK 6 3,136 CNN TÜRK 5 1,660 KANAL A 4 527 OLAY TV 3 567 EGE TV 2 170 STV 2 580 CINE 5 1 20 KANALTURK 1 155 NTV 1 47 TV 8 1 930 ULUSAL KANAL 1 65 Genel Toplam 127 34,262 


</TEXT>
</DOC>
