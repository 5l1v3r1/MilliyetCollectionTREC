<DOC>
<DOCNO> 397859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/yazar/guclu.html </URL>
<DATE> 2005/11/25/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Meğerse öğretmenlerimizi ne çok seviyormuşuz 
</HEADLINE>
<TEXT>


Öğretmenler Günü de olmasa öğretmenlerimizi hiç hatırlamayacağız. Ama buna da şükür. Bir günlüğüne de olsa hatırlanmak güzel şey. 
Dün, gün boyu kutlamalar, protestolar, törenler ve eğlenceler vardı. Onları ne kadar çok sevdiğimizi, sıkıntılarının ne kadar büyük, yaptıkları işin ne kadar önemli ve kutsal olduğunu anlata anlata bitiremedik. 
Peki onlar ne yaptı Bazen kızdılar, bazen de gülüp geçtiler. Çünkü öğrencilerinin samimi dileklerinin ötesindeki her şeyin kocaman bir yalan olduğunu çok iyi biliyorlardı. 
Öğretmenler, dün pek çok şeye kızdılar, söylendiler, protesto ettiler. Ama hiçbiri Bakan Çelik'in "İki gün çalışıp beş gün yatıyorlar, okey masasına koşuyorlar" sözleri kadar onları incitmedi. 
Maliye Bakanı'nın ek ders ücretlerine yapılacak zammı kaynak yok gerekçesiyle bir başka bahara ertelemesini bile fazla kaale almadılar. Çünkü kandırılmaya alışıktılar. Ama kendi bakanlarının kendilerini "arkadan hançerlemelerine" çok üzüldüler. 
Önceki gece en büyük üç eğitim sendikasının başkanı Genç Bakış'ta konuğumuzdu. Belki de ilk kez böylesine bir platformda bir araya geldiler. Görüşleri farklı olsa da birçok konuda aynı şik yetleri dile getirip aynı çözüm yollarını önerdiler. 
AKP iktidarına karşı ve özellikle de Bakan Çelik'e karşı büyük bir kırılganlık içerisindeydiler. Keşke Bakan Bey'le aynı masanın etrafına daha sık oturabilseler. Belki o zaman birbirlerini daha iyi anlayabilirler. Daha kalıcı çözümler üretebilirler. Çünkü eninde sonunda hepsinin istediği aynı Çocuklarımız için daha iyi bir gelecek ve daha iyi bir eğitim. 
Öğretmenlerin sıkıntıları çok. Ama atanamayanların sıkıntıları çok daha fazla. Hele hele sözleşmeli ve ücretli öğretmenler, tam bir perişanlık içerisindeler. Canlı yayında, Muş'un dağ köylerinden bir bayan öğretmen aradı. Ağlamaklıydı. Zaman zaman da hem ağladı, hem ağlattı. Zaten üç kuruş olan maaşını alamadığı için zor durumdaymış. Köylüler de karnını doyurmasa, sobasına yakıt getirmese, açlıktan ve soğuktan perişan olacakmış. 
Devlet bir öğretmenini nasıl böyle yapayalnız bırakır İşte en acısı bu .. 

Sağlık sorunları 
Özlük haklarıyla birlikte en fazla dile getirilen sorunlardan biri de sağlık konusu oldu. Öğretmenlere özel, MEB'e bağlı tüm sağlık kurumlarının Sağlık Bakanlığı'na devredilmesi ve onların da öğretmenlere yönelik hizmetlerde aşırı zaman kaybettirmesi ortak şik yet konusu oldu. 
Üzerinde en çok konuşulan bir başka şik yet konusu ise, özellikle yönetici atamalarında kadrolaşmanın aşırı boyutlara ulaşmasıydı. Her ne kadar Bakan Çelik bu yöndeki şik yetlerin geçerlilik yanının bulunmadığını iddia etse de sendikalar ve öğretmenler kadrolaşmanın rahatsızlık verici boyutlara ulaştığını dile getirdiler. 
Peki, müfredattaki değişiklikler ve bedava ders kitabı uygulaması nasıl gidiyor Bu da konuşuldu. Ve bu konuda da bakanlığın çizdiği tablo ile sendikaların ortaya koyduğu tablo birbirinden çok farklı çıktı. 
İktidarlar genelde sendikaları sevmezler. Ama öyle ya da böyle bu üç sendika yüz binlerce öğretmeni temsil ediyor. Girmeye can attığımız AB de onları çok önemsiyor. Yani iktidarların, zor da olsa, aykırı da bulsalar, başta sendikalar olmak üzere sivil toplum örgütlerine alışmaları gerekiyor. 
Yoksa samimiyetleri de tartışma konusu haline gelebilir. 
Özetin özeti Öğretmenler artık hamaset dolu nutuklar değil, sorunlarının çözümünü istiyorlar. Başbakan Erdoğan, dün, eğitimin öncelikli sorunları olduğunu, öğretmenlere de çok önem verdiklerini söyledi. Umarız gereğinin yerine getirilmesi konusunda daha titiz olur... 



</TEXT>
</DOC>
