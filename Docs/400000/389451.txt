<DOC>
<DOCNO> 389451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sondun26.html </URL>
<DATE> 2005/10/25/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Hıristiyan Demokratlardan Türkiye'ye dini azınlık eleştirisi 
</HEADLINE>
<TEXT>

     Avrupa Parlamentosu'nda en fazla sandalyeye sahip Hıristiyan Grup Başkanı Hans-Gert Poettering, ''Türkiye'nin, dini azınlıkların hakları konusunda yardımcı bir tutum sergilemediğini'' ileri sürdü. 
     Avrupa Parlamentosu'nda bir basın toplantısı düzenleyen Poettering, Fener Rum Patriği Bartholomeos'un, Papa 16. Venediktus'u Türkiye'ye davet ettiğini, ancak Türk yetkililerin itirazı üzerine bu ziyaretin yapılamadığını savundu. 
     Heybeliada'daki ruhban okulunun kapalı kalmasını eleştiren Poettering, bu okulun bir an önce açılması gerektiğini iddia etti ve ''Türkiye, bu konularda hiç yardımcı olmuyor'' diye konuştu. 
     Avrupa Parlamentosu üyesi bir Yunan parlamenterin geçen hafta Türkiye'de yaşadığı vize sorununa ilişkin bir soru üzerine Poettering, bu sorununun gümrük memurunun mevzuatı iyi bilmemesinden kaynaklandığını belirtti ve bir daha bu tür olaylar olmaması için Türk İçişleri Bakanlığı'nın görevlileri daha iyi bilgilendirmesi gerektiğini söyledi. 
     
</TEXT>
</DOC>
