<DOC>
<DOCNO> 379791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sonyas11.html </URL>
<DATE> 2005/09/19/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Anne-babaları sigara içen çocuklar horluyor 
</HEADLINE>
<TEXT>

     İsviçreli ve İngiliz bilimadamlarının yaptığı araştırmaya göre, sigara içen anne ve babaların çocukları horluyor. 
     Danimarka'nın başkenti Kopenhag'da düzenlenen Avrupa Akciğer ve Solunum Yolu Hastalıkları Kongresi'ne bugün sunulan araştırmada, horlayan çocuklarda solunum sorunlarıyla birlikte kronik gece öksürüğü de görüldüğü dikkat çekildi. 
     İsviçre'nin Bern Üniversitesi'nde görevli Claudia E. Kuehni'nin İngiliz meslektaşlarıyla yaptığı araştırma, sigara ile çocukların horlaması arasındaki ilişkiyi ortaya koyuyor. 
     Araştırma çerçevesinde 1 ila 4 yaşında 8.700 çocuk, 6 ila 9 yaşına gelene kadar izlendi. 
     Araştırmacı Kuehni, 1-4 yaşında horlayan çocukların 6-9 yaşına geldiklerinde de horlamaya devam ettiklerini belirterek, horlamanın erkek çocuklarında daha fazla görüldüğüne dikkat çekti. 
     Çocuklarda horlamaya neden olan en önemli etkenin sigara dumanı olduğu kaydedildi. 
     Araştırma sonuçlarına göre, hem annesi hem de babası sigara içen çocuklardaki horlama oranı, birinin sigara içmesine göre iki kat daha fazla. 
     Araştırmada, ekonomik durumu iyi olmayan ailelerde de horlayan çocukların oranının yüksek olduğu ortaya çıktı. 
     Bilimadamları, 4 yaşın altında olan ve sürekli horlayan çocukların mutlaka uzman hekime götürülmesi gerektiğini vurguladılar. 
     
</TEXT>
</DOC>
