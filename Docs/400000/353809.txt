<DOC>
<DOCNO> 353809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sonyas17.html </URL>
<DATE> 2005/06/20/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Tom Cruise demeç verirken suratına mikrofondan su sıktılar... 
</HEADLINE>
<TEXT>

     Amerikalı oyuncu Tom Cruise'un ''Dünyalar Savaşı'' adlı filminin Londra prömiyerinde 4 kişi, ünlü Hollywood yıldızı demeç verirken suratına mikrofondan su sıktı. 
     Yüzü ıslanan Cruise, önce güldü sonra aslında su tabancası olan mikrofonu taşıyana, ''Neden sıktınız'' dedi. O anda sinirlenen Cruise, bariyere yetişerek su sıkarak kaçmak isteyen adamın kolunu tuttu ve ''Buraya size demeç vermeye geldim. Siz bu büyük terbiyesizliği yapıyorsunuz'' diye çıkıştı. Su sıkan yüksek sesle özür diledi. Baştan sakin görünen ve ansızın sinirlenen Cruise, su sıkana ''Ayı'' dedi. 
     Su sıkanla bunu filme alan üç kişinin ''Channel 4'' televizyonunun ünlülere yönelik şakalarıyla tanınan programın komedi oyuncuları olduğu anlaşıldı. 
     Londra polisi, su sıkanla onu filme alan 3 kişiyi bugün gözaltına aldı ve kefaletle serbest bıraktı. 
     Cruise, dün yüzüne su sıkılırken Londra'nın Leicester Meydanı'nda filminin gösterildiği tiyatronun önündeydi. Cruise'un nişanlısı Katie Holmes da Cruise'un yanındaydı, ama tam demeç-su sıkma anında değil. 
     
</TEXT>
</DOC>
