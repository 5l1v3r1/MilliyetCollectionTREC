<DOC>
<DOCNO> 380661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sontur15.html </URL>
<DATE> 2005/09/22/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Av tüfeğini temizlerken kız kardeşini vurdu 
</HEADLINE>
<TEXT>

     Sivas’ın Şarkışla İlçesi’nde bir kişi, av tüfeğini temizlerken kız kardeşinin ölümüne, bir yakınının da yaralanmasına neden olduğu iddiasıyla gözaltına alındı. 
     AA muhabirinin aldığı bilgiye göre, Cihan T. 33 , Kalecik Mahallesi Şehit Ramazan Ergin Sokak’taki evinde, otomatik av tüfeğini temizlemek isterken silah 3 el ateş aldı. 
     Bu sırada evde bulunan Cihan T’nin 24 yaşındaki kız kardeşi Badem T. ile yakınları E.A. 14 , vücutlarına isabet eden saçmalarla yaralandı. 
     Şarkışla Devlet Hastanesi’ndeki ilk müdahalenin ardından Sivas’a sevk edilen yaralılardan Badem T, yolda yaşamını yitirdi. 
     E.A’nın Sivas Devlet Hastanesi’nde tedavi altına alındığını bildiren yetkililer, gözaltına alınan Cihan T’nin ise olayın şokunu atlatamadığını, bu nedenle Şarkışla Devlet Hastanesi’nde kontrol altında tutulduğunu ifade ettiler. 
     Evde yapılan aramada Cihan T. adına kayıtlı otomatik av tüfeği ile 3 adet boş kovan bulunduğu bildirildi. 
     
</TEXT>
</DOC>
