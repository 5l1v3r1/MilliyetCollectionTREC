<DOC>
<DOCNO> 385931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/guncel/agun.html </URL>
<DATE> 2005/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
An gelir Attil İlhan ölür... 
</HEADLINE>
<TEXT>


50 yılı aşkın süredir edebiyat dünyamızda ayrı bir yeri olan Attil İlhan, 80 yaşında hayata veda etti. "An gelir Attil İlhan ölür" demişti şair, bir de "Elde var hüzün..." 

KÜLTÜR SANAT SERVİSİ 

Siir, roman, deneme, senaryo yazarı olarak edebiyat dünyamızda önemli bir yeri olan edebiyat, dil, aydınlar, sosyalizm ve kadınlarla ilgili çıkışlarıyla hafızalara kazınan polemikler yaratan Attil İlhan, 80 yaşında kalp krizi sonucu hayata veda etti. 15 Haziran 1925 Menemen doğumlu olan Attil İlhan, bir röportajında kendi ölümünü nasıl düşündüğünü şöyle anlatmıştı "Ölümden sonrasına inanmadığım için, ölüm son derece basit bir olay. Zaten bir enfarktüs geçirdim. Bir ikincisi gelecek ve beni alıp götürecek." 

Gözaltına alınan ilk liseli 
Türkiye'de gözaltına alınan ilk lise öğrencisi olan Attil İlhan, "O işin prömiyeri bende. 16 yaşındaydım daha. ... O olaydan sonra damgalı eşek gibi İzmir'de, Karşıyaka'da herkes bizi tanıdı" diye anlatıyor bu olayı. 
O sıralar İzmir Atatürk Lisesi'nde öğrenci olan İlhan, Türk Ceza Kanunu'nun 141. maddesine aykırı davranma savıyla tutuklanıp okulundan uzaklaştırıldı. Daha sonra, Danıştay kararıyla öğrenim hakkı kazanarak İstanbul Işık Lisesi'ni bitirdi. İstanbul Üniversitesi Hukuk Fakültesi'nde başladığı yükseköğrenimini yarıda bırakan İlhan, 1949-1965 yılları arasında aralıklı olarak 6 yıl Paris'te yaşamını sürdürdü. 
Asım Bezirci, Hasan Tanrıkut ve Orhan Müstecabi ile Gerçek gazetesinde çalışan İlhan, Sorbonne'da filmoloji kurslarına da devam etti. Türkiye'deki gazetecilik serüvenine sinema eleştirmeni olarak başlayan İlhan'ın 1951'de yazdığı 'Sokaktaki Adam' romanı, 15 yıl evli kaldığı Biket İlhan tarafından sinemaya uyarlandı. 

Maviciler akımı 
Yeni Edebiyat, Yücel, Genç Nesil, Fikirler, Varlık, Aile, Yirminci Asır, Seçilmiş Hik yeler, Kaynak, Ufuklar, Mavi, Yeditepe, Dost, Yelken, Ataç, Yön, Milliyet Sanat ve Sanat Olayı dergilerinde şiirleri yayımlanan İlhan, Mavi dergisinde Maviciler diye bilinen toplumsal gerçekçilik akımının sözcüsü oldu. 
Attil İlhan, Demokrat İzmir gazetesinde magazin servisi yöneticiliğinden gazete yöneticiliğine, 8 yıl süreyle çalıştı. CHP'nin yayın organı Ulus'ta yazarlık yaptı, ancak CHP'yi eleştiren yazıları nedeniyle buradaki görevine son verildi. 1973 - 1979 yılları arasında Bilgi Yayınları'nda editörlük görevini sürdürdü. İlhan, 2 Mart 1982 - 15 Kasım 1987 tarihleri arasında Milliyet gazetesinde "Doğrudan Doğruya" isimli köşesinde yazdı. Attil İlhan, 1996'dan 12 Eylül 2005'e kadar da Cumhuriyet gazetesinde "Söyleşi" isimli bir köşede yazıyordu. 
İlhan'ın vefatı dolayısıyla Cumhurbaşkanı Ahmet Necdet Sezer, Başbakan Recep Tayyip Erdoğan, TBMM Başkanı Bülent Arınç, CHP Genel Başkanı Deniz Baykal, DSP Genel Başkanı Zeki Sezer, ANAP Genel Başkanı Erkan Mumcu, Kültür ve Turizm Bakanı Atilla Koç, mesaj yayımladı. 

Edebiyat serüveni 

1975 yılında TDK Şiir Ödülü'nü aynı yıl "Sırtlan Payı" isimli romanıyla Yunus Nadi Roman Ödülü'nü alan Attil İlhan'ın ilk şiiri "Balıkçı Türküsü" 1941 yılında yayımlandı. İlk şiir kitabı "Duvar"da yer alan "Cabbaroğlu Mehemmed" şiiri ile 1946 CHP Şiir Yarışması'nda ikincilik ödülü aldı. İlhan'ın "Sisler Bulvarı", "Yağmur Kaçağı", "Ben Sana Mecburum", "Bela Çiçeği", "Yasak Sevişmek", "Tutuklunun Günlüğü", "Böyle Bir Sevmek", "Elde Var Hüzün", "Korkunun Krallığı", "Ayrılık Sevdaya Dahil" ve "Kimi Sevsem Sensin" isimli şiir kitapları "Zenciler Birbirine Benzemez", "Kurtlar Sofrası", "Bıçağın Ucu", "Sırtlan Payı", "Yaraya Tuz Basmak", "Dersaadet'te Sabah Ezanları", "O Karanlıkta Biz", "Fena Halde Leman", "Haco Hanım Vay" ve "Allahın Süngüleri-Reis Paşa" isimli romanları ve "Yengecin Kıskacı" adlı bir öykü kitabı bulunuyor. Yazar çok sayıda deneme ve gezi kitabına da imza atmıştı. 

Böyle Bir Sevmek Ne Kadınlar Sevdim 

Ne kadınlar sevdim zaten yoktular 
Yağmur giyerlerdi sonbaharla bir 
Azıcık okşasam sanki çocuktular 
Bıraksam korkudan gözleri sislenir 

Ne kadınlar gördüm zaten yoktular 
Böyle bir sevmek görülmemiştir 
Hayır sanmayın ki beni unuttular 

'Bunları da gördüm ya ..' 

10 Ekim Pazartesi akşamı 22.00 sıralarında geçirdiği kalp kriziyle yaşamını kaybeden Attil İlhan, okurlarıyla son olarak 9 Ekim Pazar günü, 24. İstanbul Kitap Fuarı kapsamında Interexpo Salonu'nda yaptığı "Her Şeyi Biliyor muyuz " başlıklı söyleşi sırasında bir araya geldi. 
Türkiye İş Bankası Kültür Yayınları'nın düzenlediği etkinlikte, bir metne bağlı olmadan irticalen konuşan Attil İlhan, Türk halkının aydınlar tarafından bir nevi dışlandığına, aydınların halkı anlamadığına dikkat çekti ve aydınların milli sentezi yapamadığını belirtti. Bu iddiasına kanıt olarak da, okuma yazma oranı yüzde 80 olan 72 milyonluk Türkiye'de, gazetelerin toplam satışının 4.5 milyon olmasını gösterdi. 
Asistanı Belgin Sarmaşık'ın verdiği bilgiye göre, 1000 kadar kişi tarafından dinlenen ve ayakta alkışlanan Attil İlhan, yaptığı konuşmadan sonra, "Bunları da gördüm ya... Ben çok şanslıyım" dedi. 
İlhan'ın son dakikalarında yanında bulunan Belgin Sarmaşık, Attil İlhan'ın 10 Ekim günü, akşamüstü eve geldiğinde yorgun olduğunu söyleyerek bir süre dinlenmeye çekildiğini, ardından birlikte uzun uzun sohbet ettiklerini, ölümünün çok ani olduğunu kaydetti. 
Yarın saat 10.00'da Kanal Türk binasında ve 11.00'de AKM Büyük Salon'da Attil İlhan için birer tören yapılacak. İlhan'ın cenazesi tören sonrası 13.00'te Teşvikiye Camii'nde kılınacak öğle namazının ardından Aşiyan Mezarlığı'nda defnedilecek. 

'Yasak Sevişmek'ten 
BİRAZ PARİS 

Telefonlarla geldi telaşlı ve ürkek 
birdenbire geldi beklemiyordum 
....... 
akşamdı samanyolu patlamıştı 
bütün sacr coeur silme akordeon 
ilk yudumda ağlamaya başlamıştı 
şakakları ter içinde gece saat on 
kibrit aranıyor göğüs geçirerek 
bütün sevgilerinde yanılmıştı 
bir omzuna almış sanki gökyüzünü 
dudakları masmavi alsace lorrain 
yüzü cermenlerin en eski hüznü 
hölderlin bakıyor sisli gözlerinden 
ellerini şöyle okşayacak oldum 
duydum nabzının gök gürültüsünü 
adı yağmur mu güz akşamüstü mü 
uzak bir panayırda ip atlayan çocuklar 
dalgalar vurdukça sarsılan mendirek 
gecesi kaydı mı nedense beni arar 
dilinde özürler bilerek bilmeyerek 
zenciler çaldı mı cazın hali başka 
çinlinin biri kendini siliyor 
oturduğu yerde içtikçe eksilerek 
........ 
Özlem büyük korku epeyce şaka... 

NE DEDİLER 
Fırtına gibi bir adamdı 

Biket İlhan Attil İlhan'ın eski eşi, senarist Çok kötü oldum. Aklımı toplayabilmiş değilim. Çok önemli bir kayıp. Ayrılmıştık ama dostluğumuz yıllar boyu sürdü. Televizyonda kendisi hakkında yapılan konuşmaları dinliyorum, herkes yerinin doldurulamayacağını söylüyor. Gerçekten de yeri doldurulmayacak, gerçek bir aydındı. 
Fazıl Hüsnü Dağlarca Şair Attil İlhan'ı eski gibi severdim. Bir gün yeni olan, kimi gün kendisi olmayan, kimi gün yıllarca görmediğimiz, kimi gün aykırı, kimi gün eski yüzünü saklayamayan, kimi gün abartılmış, kimi gün unutulmuş biri gibi görürdüm. Şimdi yalnız ölümün kendisi gibi görüyorum. Ne desem boş. Yok olur biri, gazetelerde birkaç gün yaşar biri. 
Gülten Akın Şair Fırtına gibi bir adamdı. Çok kendine özgü bir şair ve yazardı. Önemliydi ve değerliydi. Çok üzüldüm. 
Pınar Kür Yazar Attil İlhan benim hem çok sevdiğim bir yazar hem kişi olarak dostumdur. İlk kitabımın yayımlanmasına önayak olmuştu. Söylemek istediğim çok şey var aslında ama şu an çok üzgünüm. 
Çetin Altan Yazar Yazarlarımızın ve şairlerimizin ölümlerinden sonra kıymete binmeleri çok acı. Tomris Uyar 2 yıl hastanede yattı, kimsenin umurunda olmadı. Ama ölünce haber değeri kazandı maalesef. Attil , Beş Hececiler, Garip gibi şiir akımlarının dışında, kendi özgün tarzını yaratabilmiş bir şairdi. Türkiye'de koltuklarıyla değil kalemleriyle önemli olan insanların değeri h l anlaşılamadı. O, kalemiyle önemli olan insanlardan biriydi. Bizim neslimiz gitgide kayboluyor Türkiye'de Attil 'nın ölümüyle daha bir eksildik. 
İlhan Berk Şair İlhan benim gözümde her alanda ve Türk edebiyatında bir fenomendi. Ona her zaman şaşırarak bakmıştım. Bu düşüncem hep de sürecektir kanısındayım. 
Tahsin Yücel Yazar, eleştirmen Üzgünüm. Kendisiyle birtakım tartışmalarımız olmuştu. Daha doğrusu ben onun dil konusundaki düşüncelerini epeyce eleştirmiştim. Paylaşılması zor, kendine özgü düşünceler ileri sürerdi sık sık. Ama şunu söyleyebiliriz Attil İlhan'ı belki de dönemlerine göre değerlendirmek gerekir. İlhan, bizim gençlik yıllarımızda gerçekten şiirimize yeni bir duyarlılık getiren bir ozandı. "Abbas Yolcu" adlı kitabında yer alan yolculuk yazıları şiir tadındaydı. Bu tadı bazı romanlarında da buluruz. Son döneminde bugünkü kuşaklarca kullanılmayan, kendisinin de ilk dönem yapıtlarında kullanmadığı eski bir dil kullanıyordu. Cumhuriyet ve Atatürk devrimleri konusunda da genellikle paylaşmadığımız, kendisine özgü düşünceleri vardı. 
Füruzan Yazar Attil İlhan bütün hayatı boyunca savunduğu, ülkesi için iyi olduğuna inandığı bilgilerini okurlarıyla korkusuzca paylaştı, dolu ve iyi bir hayat yaşadı bence. Çok iyi bir şairdi. Çok iyi bir yazardı. Değerli bir edebiyat adamımızı yitirdik. Ama onun verimli bir ömür yaşadığını düşündüğümde, ki ben bunun böyle olduğuna inanıyorum, bu ölüm için üzülüyorum. Böylesi bir hayatın alkışlanması gerektiği kanısındayım. 

Cumhuriyet'te veda yazısı 
'Her şey için teşekkür ederim ' 

Attil İlhan, 12.09.2005 tarihli Cumhuriyet gazetesindeki köşesinde, parantez açıp bir süreliğine okurundan izin istedi. 
10.10. 2005 Pazartesi tarihli Cumhuriyet Gazetesi'nde ise İbrahim Yıldız, "Cumhuriyet'ten Okurlara" adlı köşesinde, İlhan'ın gazeteden ayrıldığının haberini verdi ve şöyle dedi 
"Yazarımız Attil İlhan, yaşadığı sağlık sorunları nedeniyle bundan böyle Cumhuriyet'teki yazılarına son verdi. Cumhuriyet adına İlhan'a bugüne dek verdiği destekten dolayı teşekkür ediyoruz. Sağlıklı günler dileğimizle, Attil İlhan'ın ayrılık gerekçesini kendi satırlarıyla okurlarımızla paylaşalım 
"Bilmem söylemiş miydim, benim sicilimde bir enfarktüs sabıkası vardır geçtiğimiz yayın döneminde, -hekimlere bakarsan, aşırı çalışmadan-, bazı arazı nüksetti, gazeteye mümkün mertebe aksettirmeden, iki defa 'yoğun bakım'da kızağa çekildim. 
Yeni yayın dönemine başlamadan, görüşlerine başvurduğum dört farklı hekimin dördü de, üzerimdeki yükü hafifletmemin bir 'sağlık mecburiyeti' olduğunu belirtti dediklerine göre, iki yayınevi, bir gazete ve bir televizyondaki yoğun çalışmayı kaldıramazmışım. 
Cumhuriyet'teki yıllarım, meslek hayatımın en hareketli, en renkli, en bereketli yılları oldu. Her şey -bilhassa tahammülünüz ve sabrınız- için, hepinize teşekkür ederim." 


</TEXT>
</DOC>
