<DOC>
<DOCNO> 391502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sontur09.html </URL>
<DATE> 2005/11/01/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Bayramda yola çıkacak sürücülere uyarılar 
</HEADLINE>
<TEXT>

     Türkiye Şoförler ve Otomobilciler Federasyonu TŞOF Genel Başkanı Derviş Günday, bayram dolayısıyla trafiğin yoğunlaşacağını anımsatarak, sürücülere, ''Araç kullanırken dikkat edin. Yola yorgun ve uykusuz çıkmayın'' uyarısında bulundu. 
     Günday, yaptığı yazılı açıklamada, geçen yıl 4 günlük bayram tatilinde trafik kazalarında 89 kişinin hayatını kaybettiğini, 136 kişinin de yaralandığını anımsattı. 
     Taşımacılığın yüzde 95'inin karayolu kullanılarak yapıldığını vurgulayan Günday, şunları kaydetti 
     ''Tüten her bacada ve kurulan her yeni yuvada taşıdığımız malzemeler var. Kazalardan dolayı her nedense sürekli şoför esnafı suçlanır. Yetersiz altyapıya bakmak hiç kimsenin aklına gelmez. Bu nedenle çok dikkatli olun. Araç kullanırken dikkat edin. Yola yorgun ve uykusuz çıkmayın. Federasyonumuzun karayolları güzergahı üzerindeki dinlenme tesislerinden ve hizmetlerinden mutlaka faydalanın.'' 
     
</TEXT>
</DOC>
