<DOC>
<DOCNO> 368062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sonsiy05.html </URL>
<DATE> 2005/08/08/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
'Provokasyonlara son' genelgesi 
</HEADLINE>
<TEXT>

     
     CNNTURK.com.tr 

     
Genelgede bazı olaylarla 'ayrımcılık tohumları ekilmeye çalışıldığı' vurgulandı İçişleri Bakanlığı toplumda gerginlik ve kaos ortamı oluşturmaya yönelik çabalar olduğu konusunda tüm valilikleri uyardı. 
     Bakanlık gizli bir genelge yayımlayarak, masumane gösterilmeye çalışılan olaylarla 'ayrımcılık tohumları ekilmeye çalışıldığına' dikkat çekti. 
     Strateji Merkez Başkanlığı'nın hazırladığı 'Provokatif ve Toplumsal Olayların Önlenmesi' başlıklı gizli genelge, İçişleri Bakanı Abdülkadir Aksu imzasıyla yayımlandı. 
     Genelgede, Mersin'de bayrak yakma girişimi ve Trabzon'da yaşanan olaylar da hatırlatıldı. 
     Genelgede ülkemizde son zamanlarda toplumsal duyarlılığı istismar etmek suretiyle gerginlik ve kaos ortamı oluşturmaya yönelik çabalar gözlenmektedir. Bu çerçevede, profesyonel şekilde başlatılıp, hayatın doğal akışından çıkmış masumane olaylar olarak gösterilmeye çalışılan birtakım provokatif eylemlerle vatandaşlarımız arasında ayrımcılık tohumları ekilmeye çalışılmaktadır'' ifadeleri kullanıldı. 
     
</TEXT>
</DOC>
