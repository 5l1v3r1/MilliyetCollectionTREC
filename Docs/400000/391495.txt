<DOC>
<DOCNO> 391495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sontur02.html </URL>
<DATE> 2005/11/01/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Diyanet, hacılardan artan paralarla cami yaptıracak... 
</HEADLINE>
<TEXT>

     Diyanet İşleri Başkanlığı, hac ve umre harcamalarının tahmin edilenin altında gerçekleşmesi halinde artan meblağları yurt dışında ya da yurt içinde cami ve benzeri dini yapıların inşası veya restorasyonu gibi işler için kullanabilecek. 
     Edinilen bilgiye göre, Diyanet hac ve umrelerden artan paraları eğitim merkezi, müftülük hizmet binaları ile diğer tesislerin, arsa, bina, satınalma, yapım, onarım, elektrik, su doğalgaz, akaryakıt ve diğer giderleri için harcayabilecek. 
     Hac, umre ve diğer dini konularda toplumu aydınlatma faaliyet ve hizmetleri için de harcanacak paralar ayrıca şu faaliyetler için kullanılabilecek 
     "-Personelin eğitimine yönelik hizmet ve faaliyetlerde, -Cumhurbaşkanlığı, Başbakanlık veya Başkanlıkça ihtiyaç duyulması halinde yurt dışında ya da yurt içinde cami ve benzeri dini yapıların inşası veya restorasyonunda, -Hac ve umre işlerinin alım-satım, muhasebe ve mali işleri ile Komisyon kararları doğrultusunda yapılacak diğer harcamaların muhasebe işlemlerini yürütmesi sebebiyle Vakfa yapılacak ödemelerde, -Başkanlıkça yapılacak yayın faaliyetlerinde, -Başkanlığın Vakıfla işbirliği içinde yurt dışında yürüttüğü dini ve hayri nitelikli hizmet ve faaliyetlerde, -Başkanlıkça geçici süre ile yurt dışında görevlendirilen personelin bütçe imkanlarıyla karşılanmayan yolluk, yevmiye gibi ücretlerinin ödenmesinde, -Başkanlıkça yürtülen ve bütçe imkanları ile karşılanmayan şura, seminer, konferans, sempozyum ve benzeri toplantılar ile kurs, ders, proje, program, danışmanlık ve eğitim gibi hizmet ve faaliyetlerin giderlerinde, -Başkanlığın Vakıfla işbirli dahilinde yürüttüğü yurt dışı eğitim öğretim araştırma, bilgi ve görgü artırma faaliyetlerinde, -Bilimsel proje ve araştırma faaliyetlerinde, -Başkanlıkça yürtülen, hizmet ve faaliyetler için lüzum ve ihtiyaç duyulacak sair yerlerde." 

ANKA 
     
</TEXT>
</DOC>
