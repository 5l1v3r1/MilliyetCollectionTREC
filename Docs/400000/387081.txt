<DOC>
<DOCNO> 387081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/yazar/theper.html </URL>
<DATE> 2005/10/16/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kararlar isabetlidir 
</HEADLINE>
<TEXT>


Bir okuyucum, iş mahkemelerinde işçinin verdiği ibranamenin geçersiz kabul edilmesi gerektiğini, bunu yıllardır böyle bildiğini, ama şimdi aksini duyduğunu söylemiş ve "Hangisi doğru " diye sormuş. Ben de kendisine "Evet, eskiden ibraname geçerli kabul edilmiyordu" diyeceğim ve zaman zaman bu düşüncenin hatalı olduğuna dair de yazılar yazdığımı hatırlatacağım. 
Evet, eskiden ibraname geçerli değildi. İşçi, ben işten ayrıldıktan sonra bu hakkımı almadım ama ibraname imzaladım dediğinde, bahsettiği alacak için hesaplama yapılıyor ve ödeme makbuzu ibraz edilmezse alacağa hükmediliyordu. Bu uygulama elbette ki hatalıydı ama sanki iş mahkemeleri farklı usullere tabi imiş gibi genel mevzuattan ayrılıyordu. 
Şimdi Yargıtay'dan geçen kararlar var. Şayet işçi "...parasını aldım, ibra ederim" dediyse artık alacak hesabı yapılmıyor. İbra geçerli kabul ediliyor ve talep reddolunuyor. 
Doğrusu hangisi 
Elbette ikincisi. İbra demek, artık bu hususta hiçbir talebim olmayacak, demektir. Tacir bu kurala bağlı ise, sokaktaki adam bu kurala bağlı ise işçi bu kuralın niye dışında olur Olduğu takdirde bu çifte standarttır. Üstelik sokaktaki adamın danışacağı bir kurum yokken, işçinin sendikası ve sendikasının hukuk barosu varken. 
Evet, okuyucumun duyduğu doğrudur, yeni kararlar olması gerektiği şekilde isabetlidir. 



</TEXT>
</DOC>
