<DOC>
<DOCNO> 351742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sondun04.html </URL>
<DATE> 2005/06/14/ </DATE>
<TIME> 02.25 </TIME>
<AUTHOR>  </AUTHOR>
<HEADLINE>
Şili'nin kuzeyinde 7.9 büyüklüğünde deprem... 
</HEADLINE>
<TEXT>

     Şili’nin kuzeyinde çok şiddetli bir deprem olduğu bildirildi. Amerikan Jeopolitik Araştırmalar Merkezi USGS , depremin büyüklüğünü Richter ölçeğine göre 7.9 büyüklüğünde olduğunu duyurdu. İlk belirlemelere göre 8 ölü var. 
     Depremin büyüklüğünü, yerel kurumlar ise 5,6 olarak duyurdular. 
     Şili İçişleri Bakan Yardımcısı Jorge Correar, depremin merkez üssünün başkent Santiago’ya 1500 kilometre uzaklıkta, Bolivya sınırındaki And dağlarında, yerleşimin olmadığı bir bölgede bulunduğunu söyledi. 
     Hükümet bünyesindeki Acil Durumlar Bürosu, yerel saatle 18 54’de TSİ 01 54 meydana gelen depremin 5,6 büyüklüğünde olduğunu bildirdi. 
     Açıklamada, depremin Santiago’dan 1800 kilometre uzaklıktaki Iquique’de halk arasında paniğe yolaçtığı, kentte elektriklerin ve telefonların kesilmesine neden olduğu belirtildi. 
     Depremin Iquique, Calnama, Arica gibi kuzeydeki kentlerin yanı sıra Bolivya ve Peru’da da hissedildiği bildiriliyor. 
     Şiddetli depremin merkez üssünün okyanusta değil dağlık alanda olduğu için tsunami riski yaratmadığı belirtiliyor. 
     
     8 KİŞİ ÖLDÜ 

     Şili’nin kuzey kesiminde meydana gelen ve Bolivya ile Peru’da da paniğe neden olan şiddetli depremde, ilk bilgilere göre 8 kişi hayatını kaybetti. 
     Şili İçişleri Bakanı Jorge Correa, ölenlerden 5’inin depremin merkez üssüne 115 kilometre uzaklıktaki Iquique kenti yakınında otomobilleriyle giden bir aile olduğunu, otomobilin üzerine büyük bir kaya düştüğünü, diğer 3 kişinin de And köylerinden yaşlılar olduğunu kaydetti. 
     Correa, dağlık bölgedeki köylerde daha fazla can kaybı olabileceğini, ancak şu anda bu bölgeyle bağlantı kurmada zorluklar çekildiğini söyledi. 
     Bazı yaralılar olduğunu ve bu kişilerin hastanelere kaldırıldığını belirten Correa, deprem nedeniyle dağ köylerinde bazı yollar ile evlerin zarar gördüğünü açıkladı. 
     Correa, Peru sınırındaki Iquique ile Arica kentlerinde elektrik ve telefon hatlarının da 2 saat kadar kesildiğini söyledi. 
     Hükümet sözcüsü Osvaldo Puccio da, Devlet Başkan Yardımcısı Francisco Vidal ile içişleri, bayındırlık, sağlık ve imar bakanlarının deprem bölgesine hareket ettiklerini bildirdi. 
     Şiddetli deprem Peru ve Bolivya’nın birçok kentinde de hissedildi. 
     Peru’nun ikinci büyük kenti Arequipa’da binaların camlarının kırıldığı, Bolivya’nın başkenti La Paz’da ise halkın panik halinde sokaklara fırladığı bildiriliyor. 
     Depremin olduğu And dağlarındaki Tapanaca bölgesi, bakır madenleriyle tanınıyor. 
     Şili’deki deprem, Endonezya’da Aralık ayında meydana gelen 9 ve yine aynı bölgede Mart ayında meydana gelen 8,7 büyüklüklerindeki depremlerden sonra dünya çapındaki en büyük deprem oldu. 
     
     ELEKTRİK VE SULAR KESİLDİ 

     Şili'deki deprem sonrası bölgede elektrik ve sular kesildi... 
     Şili’nin kuzeyinde meydana gelen ve Amerikan Jeopolitik Araştırmalar Merkezi’nin USGS 7,9 olarak açıkladığı depremin büyüklüğünü, yerel kurumlar 5,6 olarak duyurdular. 
     Şili İçişleri Bakan Yardımcısı Jorge Correar, depremin merkez üssünün başkent Santiago’ya 1500 kilometre uzaklıkta, Bolivya sınırındaki And dağlarında, yerleşimin olmadığı bir bölgede bulunduğunu söyledi. 
     Hükümet bünyesindeki Acil Durumlar Bürosu, yerel saatle 18 54’de TSİ 01 54 meydana gelen depremin 5,6 büyüklüğünde olduğunu bildirdi. 
     Açıklamada, depremin Santiago’dan 1800 kilometre uzaklıktaki Iquique’de halk arasında paniğe yolaçtığı, kentte elektriklerin ve telefonların kesilmesine neden olduğu belirtildi. 
     Yerel televizyonlar deprem nedeniyle halkın evlerinden fırladığını aktarırken, depremde can ve mal kaybı olduğuna ilişkin bir bilgi verilmedi. 
     Depremin Iquique, Calnama, Arica gibi kuzeydeki kentlerin yanı sıra Bolivya ve Peru’da da hissedildiği bildiriliyor. 
     Şiddetli depremin merkez üssünün okyanusta değil dağlık alanda olduğu için tsunami riski yaratmadığı belirtiliyor. 

     
</TEXT>
</DOC>
