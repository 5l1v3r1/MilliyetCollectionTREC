<DOC>
<DOCNO> 374892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/dunya/axdun02.html </URL>
<DATE> 2005/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Londra'yı biz vurduk' 
</HEADLINE>
<TEXT>



İngiltere'nin başkenti Londra'yı temmuz ayında kana bulayan saldırıları, terör örgütü El Kaide üstlendi. El Cezire TV'si, kendilerine gönderilen video kasette El Kaide'nin 7 Temmuz saldırılarını üstlendiğini duyurdu. Dün gece yayımlanan kasette El Kaide'nin 2 numaralı ismi Eymen El Zevahiri, daha sonra intihar bombacısı Muhammed Sıddık Han görünüyor. Zevahiri, saldırıları İngiliz Başbakanı Tony Blair'e indirilen "şamar" olarak nitelendiriyor. Savaşı düşman topraklarına taşıdıklarını iddia eden El Zevahiri, yakında başka saldırılar gerçekleştirecekleri tehdidinde bulunuyor. Londra'da metro istasyonlarını ve bir otobüsü hedef alan intihar saldırılarında 56 kişi ölmüştü. 



</TEXT>
</DOC>
