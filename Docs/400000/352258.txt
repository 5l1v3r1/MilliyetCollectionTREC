<DOC>
<DOCNO> 352258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sonsiy32.html </URL>
<DATE> 2005/06/15/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Erdoğan'dan AB elçilerine yanıt Çifte standart yapılıyor 
</HEADLINE>
<TEXT>

     AB büyükelçilerinin 'Güneydoğu'da sadece asker değil, hükümet de aktif olsun' söylemine Başbakan Recep Tayyip Erdoğan'dan ''operasyonların gereğini kendilerine anlatırım'' yanıtı geldi. 
     Erdoğan, Arap Ekonomik Forumu'na gitmeden önce Ankara Esenboğa Havalimanı'nda bir açıklama yaptı. 
     Başbakan Erdoğan, terör örgütü PKK'nın Doğu ve Güneydoğu'daki faaliyetlerine devam etmesi halinde, operasyonların da devam edeceğini söyledi. 
     AB büyükelçilerinin Türk hükümetine yaptığı 'PKK ile mücadelede daha aktif olunmalı' çağrısını değerlendiren Erdoğan, "terör örgütü bu anlayışını sürdürdüğü sürece bu operasyonların süreceğini kendilerine anlatırım" dedi. 
     Başbakan, AB ülkelerinin PKK'yı terör örgütü listelerine almalarına karşın, örgütün farklı isimlerle ülkelerinde faaliyet göstermelerine göz yumduklarını vurguladı ve "bu konuda çifte standart yapılıyor" diye konuştu. 
     
</TEXT>
</DOC>
