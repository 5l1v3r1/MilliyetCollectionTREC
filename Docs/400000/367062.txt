<DOC>
<DOCNO> 367062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sonspo14.html </URL>
<DATE> 2005/08/04/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Futbolda 68 günlük hasret bitiyor... 
</HEADLINE>
<TEXT>

     Futbolseverlerin 68 günlük lig hasreti yarın sona eriyor. 
     Birinci Süper Futbol Ligi'nde 2005-2006 sezonu, son şampiyon Fenerbahçe'nin Ankara deplasmanında Gençlerbirliği ile yapacağı maçla başlayacak. 
     28 Mayıs'ta yapılan 2004-2005 sezonu son hafta maçlarıyla tatile giren ligde heyecan yarından itibaren yeniden başlayacak. 
     Takımlar, yeni transferlerle güçlendirdikleri kadrolarıyla belirledikleri hedeflere ulaşmaya çalışacak. 
     
     İLK HAFTANIN PROGRAMI 

     Birinci Süper Futbol Ligi'nde ilk hafta karşılaşmalarının programı şöyle 
     
     5 Ağustos Cuma 

     20.00 Gençlerbirliği - Fenerbahçe Ankara 19 Mayıs . 
     
     6 Ağustos Cumartesi 

     19.00 Kayseri Erciyesspor - Beşiktaş Kayseri Atatürk . 
     20.00 Sivasspor - Malatyaspor Atatürk Olimpiyat . 
     20.00 Diyarbakırspor - Ç.Rizespor D.Bakır Atatürk-Seyircisiz . 
     21.15 Trabzonspor - Kayserispor Hüseyin Avni Aker . 
     
     7 Ağustos Pazar 

     20.00 Denizlispor - Ankaraspor Denizli Atatürk . 
     20.00 Vestel Manisaspor - Ankaragücü Altay Alsancak . 
     20.00 Samsunspor - Gaziantepspor Samsun 19 Mayıs . 
     20.00 Galatasaray - Konyaspor Ali Sami Yen . 
     
     14 MAYIS'TA SONA ERECEK 

     Birinci Süper Futbol Ligi'nde 2005-2006 sezonunun ilk yarısı 16, 17, 18 Aralık'ta yapılacak maçlarla tamamlanacak. 
     32 günlük devre arasının ardından ikinci yarısı 20, 21, 22 Ocak 2006'da yapılacak karşılaşmalarla start alacak sezon, 14 Mayıs 2006'da sona erecek. 
     
     DERBİ MAÇLAR 

     Birinci Süper Futbol Ligi'nde 2005-2006 sezonunun ilk derbi maçı 6. haftada Beşiktaş ile Fenerbahçe arasında, BJK İnönü Stadı'nda yapılacak. 
     Ligin ilk yarısındaki diğer derbilerde 14. haftada Galatasaray ile Fenerbahçe Ali Sami Yen Stadı'nda, 16. haftada da Galatasaray ile Beşiktaş yine Mecidiyeköy'de karşılaşacak. 
     Öte yandan, 8. haftada Galatasaray-Trabzonspor, 15. haftada Fenerbahçe-Trabzonspor, 17. haftada da Beşiktaş-Trabzonspor maçları yapılacak. 
     Böylece ilk yarının son 4 haftası 4 büyük maça sahne olacak. 
     
</TEXT>
</DOC>
