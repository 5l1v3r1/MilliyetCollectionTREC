<DOC>
<DOCNO> 375572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/son/sontur02.html </URL>
<DATE> 2005/09/04/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Diyanet'ten hacı adaylarına uyarı Dolandırıcılara dikkat 
</HEADLINE>
<TEXT>

     Diyanet İşleri Başkanlığı pek çok hacının her yıl parasını çaldırarak mağdur olduğunu belirterek, "Tavafa ya da namaza giderken üzerinizde fazla para bulundurmayın" uyarısı yaptı. 
     Diyanet İşleri Başkanlığı 2006 yılı hac kitapçığını hazırladı. Hacıları, hacda dikkat dilmesi gereken konularda uyaran Diyanet, özellikle Mekke’de kurban kestirme konusunda birçok dolandırıcılık olayı yaşandığına değindi. Kitapçıkta, "Kurbanlar İslam Kalkınma Bankası aracılığı ile kestirildiği takdirde her hangi bir zorluk çekilmemekte ve suistimal de olmamaktadır. Bu konuda kafile başkanının talimatlarına uyulmalıdır" denildi. 
     
     "EVİNİ BULAMAYAN HACI YAKA KARTINA BAKSIN" 

     Diyanet evini bulamayan hacının, yaka kartının arkasındaki mevcut telefonları arayarak, bulunduğu yeri ilgililere bildirmesi gerektiğini ifade etti. 
     Her yıl çok sayıda hacının parasını çaldırarak mağdur olduğunu da işaret eden Diyanet, "Bu nedenle tavafa veya namaza giderken kişi, üzerinde fazla para bulundurmamalıdır" dedi. 
     Öte yandan uçaktaki serbest bagaj hakkının üzerindeki fazla yüklere alınacak ücreti hacıların ödeceyeceği konusuda da kitapçıkta uyarı yer aldı. 

ANKA 
     
</TEXT>
</DOC>
