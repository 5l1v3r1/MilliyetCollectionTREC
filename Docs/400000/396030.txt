<DOC>
<DOCNO> 396030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/soneko03.html </URL>
<DATE> 2005/11/18/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
Ford'dan 224 bin araca çağrı 
</HEADLINE>
<TEXT>

     Dünyanın üçüncü büyük otomotiv üreticisi Ford, cam sileceklerindeki üretim hatası yüzünden çeşitli tiplerden 2006 model yaklaşık 224 bin aracı servise çağırıyor. 
     Şirketten yapılan açıklamada, 'Escape', 'Expedition', 'Explorer', 'F-150', 'Ranger', 'Taurus', 'Mark LT', 'Navigator', 'Mariner' ve 'Mountaineer' tiplerinden otomobil, kamyonet ve spor otomobillerinin yanı sıra 'Ford E-150', 'E-250', 'E-350' ve 'E-450' tiplerinin 2006 modellerinin de cam sileceklerinde sorun çıkabileceği belirtildi. 
     Açıklamada, cam sileceklerinin çalışmamasından kaynaklanan hiçbir kaza duyumu alınmadığı da belirtildi. 
     Açıklamaya göre araçların güvenlik nedeniyle servise çağırılması kararlaştırıldı. 
     Ford, dün de aralarında prestij modelleri Ford 500 sedan ve Freestyle vagon tiplerinden 226 bin aracı yangın riski dolayısıyla servise çağırmıştı. 
     
</TEXT>
</DOC>
