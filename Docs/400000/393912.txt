<DOC>
<DOCNO> 393912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sonyas19.html </URL>
<DATE> 2005/11/10/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Mike Tyson, Brezilya'da gözaltına alındı 
</HEADLINE>
<TEXT>

     Eski dünya ağır sıklet boks şampiyonu Amerikalı Mike Tyson, Brezilya'nın Sao Paulo kentinde bir televizyon kanalının kameramanına saldırmaktan gözaltına alındı. 
     Polis, kentin lüks bir barında eğlenirken kendisini görüntüleyen gazetecilere saldırdığını, bir muhabirin kamerasındaki kaseti zorla aldığını belirtti. 
     Olaydan sonra kentin değişik barlarına gitmeye devam eden Tyson'ın gazetecinin şikayeti üzerine sabah saatlerine doğru polis tarafından bir diskotekte gözaltına alındığı, Tyson'ın polise direnmediği kaydedildi. 
     4 saat süreyle tutuklu kalan Tyson'ın gözaltına alınmadan önce beraberindeki 6 kadınla bir otele girmek istediği, ancak geri çevrildiği bildirildi. 
     Brezilya polisi, eski futbol yıldızı Diego Maradona'nın televizyon programına katılmak üzere bu ülkede giden Tyson'ın suçlu bulunması halinde 6 aya kadar hapis cezası alabileceğini belirtti. 
     
</TEXT>
</DOC>
