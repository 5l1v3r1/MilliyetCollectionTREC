<DOC>
<DOCNO> 352811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/spor/spo20.html </URL>
<DATE> 2005/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Demagog Ulueren 
</HEADLINE>
<TEXT>


YAKAN TOP Nilay YILMAZ 


Telegol programının Haziran ayı boyunca devam edeceğini açıklayan Ulueren de, bizi yarı yolda bıraktı. Geçtiğimiz Pazar gecesi 02.00'ye kadar kendilerini beklememize rağmen televizyonlarımıza konuk olmadılar. Halbuki Türkiye'nin Yunanistan'la berabere kaldığı gece özel program yapmışlardı "Vah ki ne vah halimize" diyerekten. Abartmıyoruz. Ulueren o gece, sanki Türkiye'de deprem olmuş, binlerce insan ölmüş, ekonomi alt üst olmuş da binlerce emekçi kapının önüne konmuş gibi anlatıyordu Yunanistan beraberliğini ve Almanya'ya gidememe ihtimalimizi. -Tamam Almanya'ya gitmek çok önemli ama dünyanın da sonu değil elbet. 2002'ye kadar 48 yıl beklediğimizi de unutmayalım lütfen.- Demagojide sınır tanımayan Ulueren'in o geceki birkaç incisini sizinle paylaşmak istedik. Altı çizili yerlere dikkat çekmenin dışında yorumsuz yayımlıyoruz 
Bugün Türkiye kan ağlıyor. Gidemezsek, büyük ihtimalle yüzde 99 ihtimalle gidemeyeceğiz, şartlar onu gösteriyor. Türkiye'nin kaybı inanılmaz derecede fazla. Ağlayan insanlar, yıkılan insanlar...Ben Levent Bıçakcı'nın yerinde olsam, Ersun Yanal'ın sözleşmesini bugün 4 yıl daha uzatırım. Çünkü biz vurdukça, biz bunları gündeme getirdikçe, biz bunları verdikçe belli kesimden tepkiler topladık. Şimdi o zaman biz de taktik değiştirelim. Ersun Yanal'a destek olalım. Ama ne olacak ağlayan insanlar, Türkiye'nin kaderi ne olacak Gidemeyen futbolcular, yanlış sistemler, kaybedilen paralar, kaybedilen reklam olayları ne olacak Bunun hesabını kim verecektir Bugün Sayın Bakan diyor ki -istifa soruluyor- "Lütfen, bunlara beni sokmayın." Yani "Ben artık bunlara yorum yapmak istemiyorum. Bunun kararını verecek olan Levent Bıçakcı ve Ersun Yanal'dır" diyor. Düştüğümüz nokta çok acı. Ben bakana da üzülüyorum. Sayın Başbakana da üzülüyorum. Her maçımıza geldi. Her maçımızı tribünden izledi. Sayın Başbakanın yüzü asık. Gelen taraftarlar kan ağlıyor. Bizler, keza basın mensupları, Türk futboluna yön veren kişiler üzüntülüyüz. Eee, nasıl sevineceğiz Bu kişiyle mi sevineceğiz Bunu anlamıyorum. 

Alberto karşınızda oynuyorsa bir saniye bile dikkatinizi dağıtmamanız gerek. 
Paolo Cannavaro 


Haberiniz var mı 

1915 yılında doğan İngilizlerin top sürme sihirbazı Stanley Matthews, ilk maçını 1932 yılında 17 yaşındayken şehir takımı Stoke City'de oynadı. Daha sonra Blackpool'da top koşturan ve Sir unvanını alan ilk futbolcu olan Matthews, son maçını da Stoke City'de oynadı ancak 6 Şubat 1965'te, yani 50 yaşındayken... 



Nasılsın, iyi misin 
Sevgili hocam, canım kardeşim Rıza Çalımbay... Bu sana üçüncü mektubum. 
Kazım Kanat - Sabah 

"New game" tuşuna bas 
Gurbetçilerle beraber 2006, Türkiye için bir bayram, şenlik havasında olabilirdi. Malesef bu şans, bugün kaçmıştır. Türkiye "Game over" olmuştur 
Serhat Ulueren - Telegol, Star 

Başka bir arzunuz 1 
Göze batan noksanlık sol tarafa hem defansif, hem de ofansif yönü ağır basan Real'li Carlos örneği, çok iyi sol ayaklı birini nerden bulursanız bulun, alın. Ünlü isim olsun. Fenerium'da da on binlerce forması satılabilsin. 
Hulki İlgün - Fanatik 

Başka bir arzunuz 2 
Orta saha için İnterli Emre Belözoğlu tam biçilmiş kaftan. Hayranım. Parasına puluna bakmayın alın. Milyonların gözbebeği olur, kaçırmayın. 
Hulki İlgün - Fanatik 

Brezilya'ya kadar 
Bizim çocuklar inansın, Brezilya demiyorum, Brezilya çok büyük. Ama onların dışında dünyanın her takımıyla başa baş, dişe diş mücadele eder. 
Adnan Menderes Aybaba - Telegol, Star 

Özlü söz 5 
Yalan dolması palavra pilavı 
Ali Sami Alkış - Star 

Artık ayıp ediyorsun 
Benim Gerets'e "Türkiye'yi bilmiyor" deyip kuşkulu bakmamın çoooook başka bir nedeni olabilir. Del'li bir adam vardı. O da Türkiye'ye ilk defa geliyordu. Hay gelmez olaydı diye h l söylenmekteyim... 
Reha Muhtar - Sabah 

Eksik olma 
Bir düşünün Tuncay, Aurelio, Emre, önlerinde de Alex. Ve de Nobre ile Anelka. Vay anam vay. Bu konuda başka önerim yok. 
Hulki İlgün - Fanatik 





</TEXT>
</DOC>
