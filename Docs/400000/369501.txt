<DOC>
<DOCNO> 369501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sondun23.html </URL>
<DATE> 2005/08/13/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
11 Eylül’de çöken ikiz kulelerdeki acı dolu ses kayıtları yayınlandı 
</HEADLINE>
<TEXT>

     New York DHA 

      ABD’yi 11 Eylül 2001’de kana bulayan El Kaide saldırılarında yerle bir olan Dünya Ticaret Merkezi’nde olay anında yaşananlara ilişkin ses kayıtları ve itfaiyecilerin daha sonra konuyla ilgili verdiği ifadeler kamouyuna açıklandı. 
     New York kent yönetimi tarafından yayınlanan 15 saatlik telsiz kayıtlarında bir itfaiye şefinin, "Burada orduya ihtiyacımız var" şeklindeki yardım çağrısının yanı sıra, alevler içinde kalan kulelerde dehşeti yaşayanların acı dolu haykırışları da var. 
     2 bin 749 kişinin öldüğü kulelerdeki yangına müdahale ederken can veren itfaiyecilerin o güne ilişkin daha fazla detay öğrenmek isteyen yakınlarının da desteğiyle New York Times gazetesi, belgelerin halka açıklanması talebiyle mahkemeye başvurmuştu. Bunun üzerine New York yönetimi, telsiz kayıtlarını ve itfaiyecilerin 12 bin sayfalık ifadelerini yayınlamak zorunda kaldı. Daha önce New York Post tarafından yayımlanan bazı ses kayıtları, Bazı ölümler engellenebilir miydi ’ tartışması yaratmıştı. 
     
     TELSİZDEKİ UYARIYI DUYAMADIKLARI İÇİN ÖLMÜŞLERDİ 

     340 itfaiyecinin can verdiği 11 Eylül’de ikiz kulelerin içindeki itfaiyecilerin birçoğu, çökmeden önce kuzeydeki kuleyi boşaltmaları gerektiği yönündeki telsiz mesajının duyulamaması nedeniyle ölmüştü. Geçen yıl Amerikan Kongresi tarafından yapılan bir araştırmada da, olay yerine koşan acil müdahale ekipleri arasında iletişim kopukluğu yaşandığı ortaya çıkmıştı. Yayınlanan konuşmaların, "Birçok itfaiyeci, uyarılara kulak asmayarak kahramanca ölmeyi tercih etti" şeklindeki resmi açıklamalara itiraz edilebilmesine yardımcı olacak bilgiler içerebileceği ifade edildi. 
     Yayınlanan telsiz kayıtlarındaki konuşmalardan bazıları şöyle 
     
     ’ÖLMEYİ SEÇİYORLARDI VE BEN ONLARI İZLİYORDUM’ 

     
- Bir sivil Artık nefes alamıyorum. Beni kurtarın. Havasız kaldım. Lütfen bana yardım edin. 
Yardım görevlisi Tamam sakin ol ve rahatla. Birini sana yardıma gönderdik. Boğulmakta olan kişinin kurtulup kurtulmadığı bilinmiyor. 
- "4 farklı itfaiye şefi bana 4 ayrı komuta görevi veriyor. Olay yerindeki birileri bana yardımcı olup takviye yollasın." Bir kurtarma görevlisi acil yardım operasyonundaki koordinasyon bozukluğundan yakınıyor. 
     - "Kendimi bir ayinin ortasındaymışım gibi hissettim. Ölmeyi seçiyorlardı ve ben onları izliyordum, ama bunu yapmamalıydım. Bu nedenle ben ve yanımdaki bir adam kafamızı oradan çevirip duvara bakmaya başladık. Hala binaya çarptıklarını hissediyorduk." Bir itfaiyecinin daha sonra verdiği ifade. 
     - "Manhattan’da orduya ihtiyacımız var" Yaşanan kaosun ortasında bir ifaiye şefinin haykırışı. 
     
</TEXT>
</DOC>
