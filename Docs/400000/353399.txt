<DOC>
<DOCNO> 353399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/spor/spo10.html </URL>
<DATE> 2005/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Serkan gibisi yok' 
</HEADLINE>
<TEXT>


Samsun Teknik Direktörü Şaban Yıldırım, sözleşmesi sona eren golcünün mutlaka takımda kalmasını istedi 

MURAT SANDIKÇI DHA 


Samsunspor Teknik Direktörü Şaban Yıldırım'ın yönetimden ilk isteği Serkan Aykut oldu. Sözleşmesi sona eren futbolcunun mutlaka takımda kalması gerektiğini vurgulayan Yıldırım, "Onun gibisi yok. Serkan gibi bir golcüyü kaybetmek istemem" dedi. 
Futbolcunun tatilde olması nedeniyle kendisiyle görüşemediğini belirten Şaban hoca, "Geldiğinde onunla konuşacağım. Serkan bizim forvetteki en büyük silahımız. Türk futbolunun yetiştirdiği ender golcülerden biri" ifadesini kullandı. 
Transfer çalışmalarının da yoğun bir şekilde devam ettirdiklerini söyleyen Şaban Yıldırım, "Kampa kadar birkaç futbolcu transfer etmeyi düşünüyoruz. Özellikle kaleci ve forvet mevkiine alternatif birer isim düşünüyoruz. Yabancı kontenjanımız dolu olduğu için bu mevkilere yerli futbolcu bakıyoruz" diye konuştu. 



</TEXT>
</DOC>
