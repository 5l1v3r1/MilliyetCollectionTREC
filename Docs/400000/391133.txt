<DOC>
<DOCNO> 391133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sonspo17.html </URL>
<DATE> 2005/10/31/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Citro n, Dünya Ralli Şampiyonası’na 2007'de geri dönüyor... 
</HEADLINE>
<TEXT>

     Citro n, 2007 yılında Dünya Ralli Şampiyonası’na geri döneceğini açıkladı. 2005 Dünya Ralli Şampiyonası’nda, bitime üç yarış kala markalar şampiyonluğunu ilan eden Citro n, 2006 yılında şampiyonaya katılmayacağını duyurmuştu. Citro n, Uluslararası Otomobilciler Federasyonu FIA Dünya Konseyi tarafından yapılan yeni düzenlemelerin ardından 2007 sezonuna ilişkin geri dönüş kararı aldı. 
     Kasım 2004’te Dünya Ralli Şampiyonası'nda önemli bütçe kısıtlamalarıyla yüz yüze gelen PSA Peugeot Citro n Yönetim Kurulu Başkanı Jean Martin Folz, iki PSA Grup markasının Citro n Peugeot yükselen maliyetleri taşıyamayacağını açıklamıştı. 
     Sponsorlardan gelen çeşitli uyarıları dikkate alan FIA Dünya Konseyi, önümüzdeki dönemlerde Dünya Ralli Şampiyonası'nda uygulanacak yeni teknik ve sportif düzenlemeleri belirledi. Yapılacak yeni düzenlemeler, şampiyonaya katılacak ekipler için önemli oranlarda bütçe tasarrufu sağlayacak önlemleri beraberinde getiriyor. 
     
     Şampiyona için engel kalmadı'' 
     Yapılan yeni düzenlemelerin ardından, Dünya Ralli Şampiyonası'na dönüş kararının oldukça çabuk alındığına dikkat çeken Citro n Spor Direktörü Guy Fr quelin, bu düzenlemelerin bütçe hedeflerinin karşılanmasına olanak tanıdığını ifade etti. Şampiyonaya yeniden katılmaları için artık önlerinde bir engel kalmadığını belirten Fr quelin, onaylanan kararların en doğru zamanda alındığını, bu durumun hem takım, hem de hayranlar açısından sevinç yarattığını söyledi. 
     Sebastien Loeb ve Daniel Elena’ndan oluşan Citro n Takımı, 2006 yarışlarında Xsara WRC ile özel katılımcı'' statüsünde yer alacak. Bu geçiş yılı'', yeni Citro n C4 WRC'nin geliştirme programının yeniden düzenlenmesi için de bir fırsat olacak. 
     Citro n, 2003 ve 2004'te iki Markalar Şampiyonluğu, 2004 ve 2005'te Sebastien Loeb ve yardımcı sürücüsü Daniel Elena tarafından alınan iki Sürücüler Şampiyonluğu ile önemli başarılar elde etti. 
     
</TEXT>
</DOC>
