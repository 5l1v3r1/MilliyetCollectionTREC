<DOC>
<DOCNO> 370354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sontur12.html </URL>
<DATE> 2005/08/16/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
5 yıl aradan sonra ailesine karakolda kavuştu 
</HEADLINE>
<TEXT>

     Arif ARSLAN BATMAN, DHA 

      YAKLAŞIK 5 yıl önce oturduğu İstanbul’da kayıplara karışan zihinsel engelli 37 yaşındaki Ahmet Danışman’ı, Batman’da bulan yakınları, karakolda gözyaşı döktü. Batman’ı sadece haritadan bildiğini söyleyen Danışman’ın kardeşi Mücahit Danışman, Onu Batman’da bulacağımızı aklımızın ucundan geçirmezdik. Meğer insanlık ölmemiş. Bize 5 yıl sonra kardeşimizi görmenin sevincini yaşatanlara binlerce kez teşekkür ediyorum'' dedi. 
     İstanbul’da 2000 yılında psikolojik tedavi görürken kayıplara karışan Ahmet Danışman 37 , Batman’da ortaya çıktı. Toptancılar Sitesi’nde esnaflık yapan Seyfettin Arı, her gün yanlarına gelen zihinsel engelli Danışman’ın verdiği adresi yanına not etti. İstanbul’a belirtilen adrese giden Arı, Batman’da sokakta yatan Danışman'ın ailesine ulaştı. Oğullarının 5 yıldan kayıp olduğunu belirten Danışman ailesi, Batmanlı Seyfettin Arı’ya önce inanmak istemedi. Batman Emniyet Müdürlüğü ile telefonla bağlantı kuran Danışman ailesinin fertleri, böyle birinin varlığını teyit ettirince, dün özel otomobille Batman’a geldi. 
     Önceki gece kayıplara karışmaması için Şehit Yıldız Işılakça Polis Karakolu’nda tutulan Ahmet Danışman, dün öğle saatlerinde yakınlarıyla buluşturuldu. Fahri ve Mücahit Danışman kardeşler, Ahmet Danışman'ı Güneydoğu hariç tüm bölgelerde aradıklarını, bin 500 kilometre uzağa gelmesine şaşırdıklarını söyledi. Fahri Danışman, Batmanlı Arı’ ailesine ve güvenlik görevlilerine teşekkür ediyoruz. Arı ailesine ne kadar teşekkür etsek azdır. Meğer insanlık ölmemiş. Ahmet’in hayatından ümidimizi kesmiştik'' diye konuştu. 
     
</TEXT>
</DOC>
