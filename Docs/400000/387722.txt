<DOC>
<DOCNO> 387722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sontur05.html </URL>
<DATE> 2005/10/18/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Terkeden sevgilisini öldürdü 
</HEADLINE>
<TEXT>

     Ergün AYAZ İZMİT Kocaeli , DHA 

İZMİT'in Bağçeşme semtinde uyuşturucu madde bağımlısı olduğu öne sürülen 30 yaşındaki Seyfi Kaşkaş, kendisini terk eden daha önce de kaçırıp alıkoyduğu dini nikahlı sevgilisi 17 yaşındaki Burcu Özer'i, babasının evinin önünde iki kurşunla öldürdü. Kaşkaş kısa süre sonra polisin operasyonuyla yakalandı. 
     Hereke Beldesi’nde oturan Seyfi Kaşkaş, iki yıl önce henüz 15 yaşındayken Burcu Özer’i kaçırarak alıkoydu. Ailesinin şikayeti üzerine yakalanan Seyfi Kaşkaş, tutuksuz yargılanmak üzere serbest bırakıldı. Kaşkaş, Özer ve ailesini rahat bırakmadı, evlerini basıp silahla tehdit etti. İki ay önce de Burcu Özer'i yine kaçıran Kaşkaş, dini nikahla evine götürdü, ailesini de Eğer şikayetçi olursanız sizi öldürürüm'' diye tehdit etti. 
     Uyuşturucu bağımlısı olduğu öne sürülen Kaşkaş'ın kendisine eziyet ettiğini öne süren Burcu Özer, bir hafta önce babasının evine sığındı. Özer'in peşini bırakmayan Seyfi Kaşkaş, dün akşam babası ve ağabeyi teravih namazı için camideyken kapılarını çaldı. 
     Kaşkaş, dışarı çağırıp Bağçeşme Mezarlığı yanında konuştuğu Burcu Özer'i geri dönmesi için ikna etmeye çalıştı. Sana dönmek istemiyorum'' diyen Burcu'nun karnına tabancayla iki el ateş ederek öldüren Kaşkaş, kaçtı. Bu sabaha karşı polisin düzenlediği operasyonla yakalanan Kaşkaş gözaltına alındı. 
     Burcu Özer’in babası İsmail Özer, babasıyla aynı adı taşıyan ağabeyi İsmail ve anne Gülsüm Özer, Seyfi Kaşkaş’ın iki yıldan beri kendilerine rahat vermediğini, sürekli ölümle tehdit ettiğini söyledi. Baba İsmail Özer, Kızımızı iki yıl önce kaçırmıştı. Şikayet olunca yakalandı, ancak mahkeme tarafından tutuksuz yargılanmak üzere serebest bırakıldı. Başımıza bela olmuştu. İki ay önce yine kaçırdı'' diye konuştu. 
     
</TEXT>
</DOC>
