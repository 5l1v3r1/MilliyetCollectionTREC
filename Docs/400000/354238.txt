<DOC>
<DOCNO> 354238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/siyaset/siy03.html </URL>
<DATE> 2005/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK düzenlemesi aynen Köşk'e gitti 
</HEADLINE>
<TEXT>


ANKARA Milliyet 


TBMM Genel Kurulu, Radyo ve Televizyon Üst Kurulu RTÜK üyelerinin TBMM tarafından seçilmesine ilişkin uygulamayı anayasal güvenceye kavuşturan vetolu yasayı aynen kabul etti. AKP ve CHP, Cumhurbaşkanı Ahmet Necdet Sezer'in, "Parti yandaşlığı yarışının önünü açacağı" yolundaki veto gerekçesini dikkate almadı. Birçok konuda derin görüş ayrılıkları yaşayan iki parti, kontenjanlarına düşen üyeleri meclis tatile girmeden seçtirmek için yasa üzerinde uzlaştı. Böylece vetolu yasa, değişiklik yapılmadan ikinci turda 397 oyla kabul edildi. Değişiklikle, Anayasa'nın 133. maddesine bir hüküm eklenerek siyasi parti gruplarının sandalye dağılımı esas alınarak belirlenecek kontenjanlar doğrultusunda RTÜK'ün 9 üyesinin TBMM Genel Kurulu tarafından seçilmesi öngörülüyor. 



</TEXT>
</DOC>
