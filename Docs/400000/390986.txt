<DOC>
<DOCNO> 390986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/spor/ydemirkol.html </URL>
<DATE> 2005/10/31/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Gerets zar atıyor 
</HEADLINE>
<TEXT>



Hakan Şükür ve Hasan Şaş'ın geçen hafta Denizli maçını seyrettikten sonra Selçuk Dereli'den diledikleri özür, hakemin hakkını teslim edişleri, taraftarı etkilememişti. Belli ki, cumartesi akşamı Fenerbahçe'nin bir son dakika penaltısıyla kazanması komplo teorilerini iyice ayyuka çıkarmıştı. Bu yüzden Oktay Demiray da protestolardan payını aldı. Galatasaray seyircisi bu sene takımları şampiyon da olsa, her maç 5-0 da kazanılsa, bu federasyonun tarafsızlığına inandırılamayacak. Onların gözünde bu iş bitmiş. Dün 7'de Gençler lehine net bir penaltıyı ceza sahasına taşıyan Demiray'ın protesto edilişi bunun kanıtıdır. 

Dengesizlik 
Galatasaray şampiyon olsa da, her maçı 5-0 kazansa da... Bu cümleyi kurarken futbol gerçekleri şüphelere yaratıyor. Bekleri ile açıklarının arasındaki mesafe 30-40 metrenin altına inmeyen bir takım nasıl sürekli kazanabilir ki Saidou'yu her maç mecburen kahraman yapan bu oyun, artık 'çılgınlık'la tanımlanamaz. Artık bunun adı saçmalık. Bu oyun belki 2. yarının hemen başında olduğu gibi 5 kişiyi rakip ceza alanına yolladığı zaman golü bulabiliyor. Ama Gençler'in yaptığını yapınca da işler sarpa sarıyor. Mesut Bakkal 4-2-3-1'nin 3'lüsünü Saidou'nun tek başına kapladığı o koca alanda tutunca rakibini bir anda kilitledi. Bunu sürekli yapamadı belki, ama yaptığı kısa bölümlerde, ortaya çıkan son 10 yılın en dağınık dağınık Galatasaray'ıydı. Alan paylaşımında korkunç bir adaletizlik, kopukluk, dengesizlik oluşuyordu. Atıl kalıyorlar ve sürekli pozisyon veriyorlardı. 
Gerets 2 hafta önce bizzat kendisi söylemişti her maç bir kahramanın çıkıp takımı kurtardığını. Mondi ve Saidou zaten sürekli, kadrolu kahramanlar. Ona her hafta bir de golcü gerekiyor. Ve bu golcünün bir tane atması da yetmiyor. 
Bunu adı teknik direktörlük değil. Her deplasmanda son dakika abluka ve karambolleriyle maçı koparmaya çalışmak iş değil. Taraftar federasyon ve yönetim hakkına haklı olabilir belki. Ama bana kalırsa asıl büyük sorun, sistem kurmak yerine sürekli zar aran Gerets'de... 



</TEXT>
</DOC>
