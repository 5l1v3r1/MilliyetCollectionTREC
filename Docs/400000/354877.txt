<DOC>
<DOCNO> 354877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sontur53.html </URL>
<DATE> 2005/06/23/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Yalçın Küçük'ten Başbakan hakkında suç duyurusu 
</HEADLINE>
<TEXT>

     Gazi Üniversitesi Öğretim Üyesi Prof. Dr. Yalçın Küçük, ''hükümetler arası toplantılara devlet memuru niteliği taşımayan kişilerin katılmasının'' anayasa ve yasalara aykırı olduğu iddiasıyla suç duyurusunda bulundu. 
     Küçük, Ankara Adalet Sarayı'na gelerek, Başbakan Recep Tayyip Erdoğan, İstanbul Milletvekili ve Erdoğan'ın Dış İlişkiler Danışmanı Egemen Bağış, AK Parti Genel Başkan Danışmanı, Merkez Karar Yönetim Kurulu MKYK üyesi Cüneyd Zapsu hakkında savcılığa suç duyurusu dilekçesi verdi. 
     Suç duyurusu dilekçesinde, Başbakan Erdoğan'ın, kanunen hiçbir yetkisi olmayan kimselere devlet işleri yaptırarak suç işlediği öne sürülerek, hakkında, Türk Ceza Kanunu'nun TCK ''anayasayı ihlal'' başlığını taşıyan 309. maddesine muhalefetten soruşturma açılması istendi. Dilekçede, Bağış ve Zapsu için ise TCK'nın ''kamu görevinin usulsüz olarak üstlenilmesi'' hükmünü içeren 262 ve ''suç için anlaşma'' fiilini düzenleyen 316. maddeleri uyarınca dava açılması talep edildi. 
     
</TEXT>
</DOC>
