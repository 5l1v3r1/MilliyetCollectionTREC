<DOC>
<DOCNO> 381893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/soneko17.html </URL>
<DATE> 2005/09/27/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
İsviçre'nin en büyük bankası USB, Bank Of China'ya ortak olacak 
</HEADLINE>
<TEXT>

     İsviçre'nin en büyük bankası UBS, 500 milyon dolarla Çin'in ikinci en büyük bankası Bank of China'ya ortak olacak. 
     UBS Genel Müdürü Peter Wuffli, yaptığı açıklamada, 500 milyon dolar yatırımla devlet bankası Bank of China ile ortaklık kuracaklarını söyledi. 
     Yatırım bankacılığı, menkul kıymetler ve diğer servislerle Çinlilere hizmet verileceğini ifade eden Wuffli, bu adımı, Bank of China ile geliştirecekleri uzun dönem ortaklık olarak gördüklerini belirtti. 
     Wuffli, Bank of China markası, yaygınlığı ve müşteri tabanıyla, USB'nin deneyimini birleştirmeye çalışacaklarını kaydetti. 
     Hızla büyüyen Çin bankacılık pazarından pay kapmak isteyen Batılı banka devleri, Çin bankalarıyla ittifaklara hız vermiş bulunuyor. 
     
</TEXT>
</DOC>
