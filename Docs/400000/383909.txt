<DOC>
<DOCNO> 383909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sonsiy14.html </URL>
<DATE> 2005/10/04/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
CHP Grup Başkanvekilliklerine Topuz, Anadol ve Koç yeniden seçildi 
</HEADLINE>
<TEXT>

     CHP Grup Başkanvekilliklerine Ali Topuz, Kemal Anadol ve Haluk Koç yeniden seçildi. 
     CHP TBMM Grubu’nun, sabah basına kapalı gerçekleştirdiği toplantıda, grup başkanvekillikleri seçimi yapıldı. 
     Seçimlerde, eski başkanvekillikleri Ali Topuz, Kemal Anadol ve Haluk Koç yeniden aday oldular. 
     132 milletvekilinin oy kullandığı seçimde, her üç aday da 118’er 
     oy aldılar. 
     Öte yandan, Grup Yönetim Kurulu’na, Yılmaz Kaya, Ali Arslan, Mehmet Küçükaşık, Harun Akın, Ramazan Kerim Özkan, Feridun Baloğlu, Muharrem Kılıç, Hasan Güyüldar ve Haşim Oral seçildi. 
     Seçimlerde, Ensar Öğüt ve Kemal Sağ, Grup Denetim Kurulu üyesi oldu. 
     Kapalı toplantıya katılan CHP Genel Başkanı Deniz Baykal, tüm CHP’li milletvekillerine, seçimlerin ardından TBMM lokantasında öğle yemeği verdi. 
     
</TEXT>
</DOC>
