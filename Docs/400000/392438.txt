<DOC>
<DOCNO> 392438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sontur25.html </URL>
<DATE> 2005/11/05/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Filmlere özenince canından oldu... 
</HEADLINE>
<TEXT>

     Alanya'da bir çocuk, kravat bağladığı vitrinin üzerine devrilmesi sonucu boynu kırılarak öldü. 
     Alınan bilgiye göre, Çıplaklı Beldesi'nde, E.A. 13 , evde kimsenin olmadığı bir sırada duvara montajlı vitrine bağladığı kravatın diğer ucundan tutunarak sallanmak istedi. E.A, vitrinin üzerine devrilmesi sonucunda olay yerinde öldü. 
     Eve gelen annesi ve babası, 13 yaşındaki oğullarını vitrinin altında ölü bulunca fenalık geçirdi. 
     Jandarma yetkilileri, çocuğun boynunun kırılarak öldüğünü söylediler. Yetkililer, ailesinin verdiği bilgilere göre, E.A'nın macera filmlerinin tutkunu olduğunu, filmlerde gördüğü bazı hareketleri sık sık tekrarladığını belirttiler. 
     E.A'nın cesedi, otopsi yapılmak üzere Antalya Adli Tıp Kurumu'na gönderildi. 
     
</TEXT>
</DOC>
