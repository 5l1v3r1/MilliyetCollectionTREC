<DOC>
<DOCNO> 389131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/yasam/axyas02.html </URL>
<DATE> 2005/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Nijerya'da düşen uçakta kurtulan olmadı 
</HEADLINE>
<TEXT>


DIŞ HABERLER 

Nijerya'nın Bellview havayollarına ait bir yolcu uçağı, Lagos kentinden başkent Abuja'ya gitmek için havalandıktan kısa bir süre sonra düştü. Uçakta bulunan 117 kişiden kurtulan olmadı. 
111 yolcu ve 6 kişilik mürettebatıyla önceki akşam TSİ 22.45'te Lagos'tan kalkan Boeing 737 tipi yolcu uçağı, havalandıktan 5 dakika sonra kontrol kulesiyle irtibatı kaybetti. Uçağın pilotunun kalkıştan kısa süre sonra uçakta teknik arıza olduğunu bildirdiği açıklandı. Uçağın enkazı, Lagos'un 30 km kuzeyindeki Ogun eyaletinde bulundu. Uçağın düştüğü Oyo eyaleti sözcüsü Abilola Oloko, kendilerine gelen son bilgilere göre uçaktaki 117 kişinin tamamının öldüğünü söyledi. 
Devlet Başkanı Olusegun Obasanjo, halktan, "uçaktakiler ve aileleri için dua etmelerini" istedi. Uçakta, Nijeryalı yetkililerin yanı sıra bir ABD konsolosluk görevlisi ve Avrupalı yolcuların da olduğu belirtildi. 



</TEXT>
</DOC>
