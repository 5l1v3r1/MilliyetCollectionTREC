<DOC>
<DOCNO> 370291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonspo03.html </URL>
<DATE> 2005/08/16/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Alex’ten itiraf... 
</HEADLINE>
<TEXT>

     Geçen seneki eksiklerinin sürdüğünü ve ortaya yeni birşey koyamadıklarını dile getiren Alex, yeni birşeyler yapmazsak, işimiz çok zor dedi. 
     
     Neyin farkına vardı 

     Geçen seneki performansını ortaya koyamadığı yönünde eleştirilere uğrayan Alex’ten savunma. Kendisini ait internet sitesine bir açıklama yapan Sambacı, Diyarbakır maçı sonrası iki önemli şeyin farkına vardığını kaydederek, şunları söyledi Birincisi, bu sezon öncekilerden daha zorlu olacak. Her rakip Fenerbahçe’nin arka arkaya üçüncü kez şampiyon olmasını engellemek için uğraşıyor. Ayrıca başlıca rakiplerimiz iyi transfer yapıp güçlendi.'' 
     
     Oyunumuzu biliyorlar’ 

     Şimdiye dek, geçen yıla oranla iyi bir görüntü sergilemedik. Aynı eksiklerimiz var ve farklı birşey sunamadık. Futbolcular isteksiz değil, hatta daha çok istekliyiz. Ama saha içinde organizasyon eksikliği var. Rakipler bizim nasıl oynadığımızı biliyor. Eğer yeni birşey yapamazsak, maçlar zorlu olacak. Arka arkaya üçüncü kez şampiyon olacağımıza inanıyorum ama daha çok antrenman yapmalı ve daha iyi oynamalıyız.'' 
     
     Tam bir zalimlik’ 

     Kapalı kapılar ardında oynama cezası, bir futbol takımı için zalimlik. Havası olmuyor. Kulüp stat, ışıklar, hakemler için para harcıyor. Buna karşın geri dönen birşey yok. Çünkü taraftarlar stada giremiyor. Sahada amatör futbolu oynuyormuş gibi hissediyorsunuz kendinizi. Bütün bu faktörler, konuk takım lehine işliyor. Taraftarın yokluğu bizi zarara soktu. Çünkü bizim taraftarımız, her dakika destekleyerek, bizi galibiyete itiyor.'' 
     
     Taraftar da şaşırdı 

     Saçlarını kazıtan ve geçen sezonu bu şekilde tamamlayan Alex, yeni sezonla birlikte imaj değiştirdi ve saçlarını uzattı. Ancak onun bu yeni görüntüsü, Sarı-Lacivertli renklere gönül verenlerce pek benimsenmedi. Hele ligin ilk iki haftasında alınan kötü sonuçlar ve Alex’in etkisiz futbolu, işi beğenmemekten çıkarıp, uğur noktasına getirdi. Samandıra Tesisleri’ni mesaj yağmuruna tutan taraftarlar, Lütfen saçların kestir. Geçen seneki imajın sana uğur getiriyordu'' dileğinde bulundu. 

     
</TEXT>
</DOC>
