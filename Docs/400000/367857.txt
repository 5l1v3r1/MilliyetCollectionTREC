<DOC>
<DOCNO> 367857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sontur02.html </URL>
<DATE> 2005/08/07/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Ankara, ruhsatlı silahın da başkenti... 
</HEADLINE>
<TEXT>

     Emniyet kayıtlarına göre, Türkiye genelinde en çok silah bulunan illerin başında başkent Ankara geliyor. Ankara'daki ruhsatlı tabanca sayısının 97 bin 613 olduğu bildirildi. 
     Türkiye genelinde sadece polis bölgesindeki ruhsatlı silah sayısı ise 600 bine yaklaştı. Türkiye'de 597 bin 121 adet tabanca 4568 adet yivli av tüfeği bulunuyor. 
     A.A muhabirinin Emniyet Genel Müdürlüğü'nden aldığı bilgiye göre, Türkiye'de 284 bin 289 adet taşıma, 312 bin 832 adet bulundurma ruhsatlı olmak üzere toplam 597 bin 121 adet tabanca var. Kayıtlardaki yivli av tüfeği sayısı ise 4568. 
     Türkiye'de en çok tabanca bulunan illerin başında 97 bin 613 ile Ankara yer alıyor. 
     Ankara'dan sonra ruhsatlı tabanca sayısının en yüksek olduğu iller ve tabanca sayıları şöyle 
     İstanbul 86 bin 875, Antalya 33 bin 173, İzmir 30 bin 947, Samsun 20 bin 939, Kocaeli 16 bin 332, Konya 15 bin 963, Tokat 14 bin 631, Adana 14 bin 381, Bursa 13 bin 560, Kastamonu 12 bin 960. 
     Ruhsatlı tabanca sayısının en az olduğu il ise Tunceli. Tunceli'de kayıtlara geçen taşıma ve bulundurma ruhsatlı tabanca sayısı 244. Tunceli'den sonra ruhsatlı tabanca sayısının en az olduğu iller ve tabanca sayıları şöyle 
     Ardahan 275, Bayburt 394, Kilis 571, Iğdır 606, Bingöl 720, Hakkari 818, Gümüşhane 1018, Karaman 1113, Kırşehir 1181, Bartın 1234. 
     
</TEXT>
</DOC>
