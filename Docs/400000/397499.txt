<DOC>
<DOCNO> 397499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/guncel/gun13.html </URL>
<DATE> 2005/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilirkişi Erdil, 2 evi resmi kazanımlarıyla alamaz 
</HEADLINE>
<TEXT>


TÜRKER KARAPINAR Ankara 

İstanbul Etiler'de kendisi ve kızı adına kayıtlı 2 gayrimenkulü, elde ettiği gelirle alamayacağı bilirkişi raporuyla belirlenen eski Deniz Kuvvetleri Komutanı Oramiral İlhami Erdil'in, emekli olmadan önce yaptığı kredi kartı harcamalarının maaşını katladığı ortaya çıktı. 
Erdil'in, "haksız mal edindiği" iddiasıyla eşi Füsun ve kızı Halide Deniz Erdil'le Genelkurmay Askeri Mahkemesi'nde yargılandığı davanın dünkü duruşmasına katılan olmadı. Bilirkişi, hazırladığı raporu mahkemeye sundu. Raporda şöyle denildi "Paranın dolara yatırılması, TEFE ve DİE oranları göz önüne alınarak yapılan hesaplama sonucunda, tasarruflarla 2001'de emekli olan Erdil'in, 5 Nisan 2000'de verdiği mal beyanındaki edinimleri ancak alabileceği, beyanda bulunmayan 2 gayrimenkulün de resmi kazanımlarla alınamayacağı değerlendirilmiştir." Mahkeme heyeti, duruşmayı 6 Aralık'a erteledi. 



</TEXT>
</DOC>
