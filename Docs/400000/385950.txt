<DOC>
<DOCNO> 385950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/siyaset/axsiy02.html </URL>
<DATE> 2005/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan'ın çelişkileri 
</HEADLINE>
<TEXT>


Kültür ve Turizm Bakanı Atilla Koç, Sakal-ı Şerif skandalının ardından önce "Görmek için ben getirttim" dedi, sonra suçu bürokrata yükledi 

İSTANBUL Milliyet 


"Sakal-ı Şerif"i ayağına getirttiği iddia edilen Kültür ve Turizm Bakanı Atilla Koç, çelişkili açıklamalar yaptı. 
Olayın ardından önce "Görmek için getirttim", hemen ardından "Ben Müslüman değil miyim" diyen Koç, bir gün sonra da, suçu "işgüzar bürokrata" yükledi. Koç, bir gazeteye de, "Zaten cami cami dolaştırılmıyor mu " açıklamasını yaptı. 
Konuyla ilgili olay gününün 8 Ekim akşamı ilk açıklamayı yapan Kültür ve Turizm Bakanlığı, Sakal-ı Şeriflerin kutusu değişeceğinden bir muhafaza örneğinin Koç'a gösterildiğini öne sürdü. 
Koç, 9 Ekim'de Siirt'te konuyla ilgili, "Sakal-ı Şerif'i getirttim. Gördükten sonra geri gönderdim" dedi. Koç, gazetecilerin "Bir problem mi vardı " sorusuna da, "Hayır bir sorun yoktur. Sadece bakıp geri gönderdim" yanıtını verdi. 

'Yanlış anlaşılmış' 
Aydın'a gitmek için bulunduğu İzmir Adnan Menderes Havalimanı'nda, Sakal-ı Şerif'i neden ayağına getirttiği sorulunca "Ben Müslüman değil miyim " diye konuşan Koç, Aydın'da bir çelişkili açıklama daha yaparak, "Yanlış anlaşılma olmuş. Ben Sakal-ı Şerif'i yerinde görmek istedim, 'getirin' demedim. Bürokratlar da işi yanlış anlayarak havaalanına getirmişler. Böyle bir saygısızlık yapar mıyım " dedi. 
Koç, Aydın'ın Nazilli ve Sultanhisar ilçelerindeki programları sırasında da şu açıklamayı yaptı "Sakal-ı Şerif kutularıyla ilgili bir tatbikatımız olacak. Kutsal emanetlerdeki ve Türkiye'deki diğer Sakal-ı Şeriflerin saklama ve sunum düzenlemeleri hakkında bazı serzenişler duyduk. Onu düzeltmek için 'çalışalım' dedik. Bürokrat arkadaşlarımız da biz Siirt'e giderken, havaalanına getirmiş. Ben kimseye hürmetsizlik etmiyorum." 

Tarihe geçtim 
Olayın gündeme oturmasının ardından bir gazeteye konuşan Koç, şöyle dedi "Sadece kutuların bir standarda kavuşturulması için bir ara bakacağımı söyledim. Bürokrat ismi vermeyeyim, ama onlar havaalanına getirdiler. Baktıktan sonra da geri götürdüler. Hepsi o kadar. Bunun neresinde saygısızlık var, anlayabilmiş değilim. Sakal-ı Şerif'e saygısızlığım olabilir mi Sakal-ı Şerif, Müslümanlara gösterilmek için zaten cami cami dolaştırılmıyor mu Ben de Müslüman değil miyim Neyse tarihte bunu ilk kez ben yapıyormuşum. Böylece tarihe de geçtim." 


</TEXT>
</DOC>
