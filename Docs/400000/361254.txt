<DOC>
<DOCNO> 361254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/spor/spo16.html </URL>
<DATE> 2005/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Antlers kaybetmez 
</HEADLINE>
<TEXT>


J-League'in lideri Kashima, iç sahada kazanıp dış sahada kaybederek, zirvedeki yerini koruyor. Bu seri dahilinde evleri Kashima Soccer Stadium'da son sıradaki Oita Trinita'ya da acımayacaklardır 


5 haftadır kazanamayan ve bu dönemde sadece 1 puan elde eden Oita'nın şansı çok az. 

FC Tokyo - Yokohama F.M 
İki takım da son maçlarında aldıkları galibiyetlerle moralliler. İki takım da 4 haftadır kaybetmiyorlar ve bu maçta da yenilmemek ilk hedefleri olacak. 

V.Kobe - Kashiwa Reysol 
Ligin dibindeki iki ekip karşı karşıya. Kashiwa, gerek son hafta aldığı galibiyet, gerek deplasmanlardaki başarılı performansıyla yenilmeyecektir. 

Gamba Osaka - Shimizu 
6 haftadır üst üste farklı galibiyetler alan Gamba Osaka, evinde Shimizu'yu rahat geçecektir. 

Jubilo Iwata - Tokyo Verdy 
Eski Fenerbahçeli Washington'ın sırtladığı Tokyo Verdy, kötü gidişini durdurdu, ve son iki haftada iki beraberlik almayı başardı. Bu maçta da 1 puanı zorlayacaklar. 

A.Niigata - N. G.Eight 
İç sahada çok başarılı bir performans sergileyen ve 17 puanının 14'ünü Niigata'da kazanan Albirex, 3 puana yakın taraf. 


</TEXT>
</DOC>
