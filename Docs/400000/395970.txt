<DOC>
<DOCNO> 395970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/spor/ygokberk.html </URL>
<DATE> 2005/11/18/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Benden ne kadar Avrupalı olursa 
</HEADLINE>
<TEXT>


Ah şu bizim entellektüeller... Çoğu entellektüel de değiller ya... 
Hani gibiler... 
Gibisinin gibisinin, gibisi gibiler... 
Öyle kritik anlarda ortaya çıkıyorlar ki... 
Sanki bizden de değiller... 
Ve çoğu... 
Beyoğlu'na, Nişantaşı'na yazıyorlar... 
Dünyadan bihaberler... 
Kendilerini tatminden de h l sıkılmadılar... 
Nasıl insanlar olduğumuzu Avrupa'ya göstereceğimiz maç bu muydu Allah aşkına... 
Nasıl da vıdı vıdı yapıyorlar... 
Bizi bu kadar zamandır tanımayanlar 90 dakika daha tanımasalardı. 
Noolurdu ki... 
Ne kadar Avrupalı olduğumuzu göstermemiz gereken bir maç da değildi bu... 
Hem... 
Ne kadar Avrupalı olur ki bizden... 
Bizden Hollandalı, Alman olur mu 
Olmaz... 
Olmasın da... 
Ne tadımız kalır ne tuzumuz ne de şuyumuz buyumuz... 
Mesela Allah aşkına Belçikalı olsak nolur, olmasak nolur... 
Hele İsviçreli... 
Bana biriniz bir İsviçreli tarif etsenize lütfen... 
Olsak olsak biz İspanyol kadar, İtalyan kadar Avrupalı oluruz... 
Peki onlardan ne kadar Avrupalı olur... 
Yaa... 
İspanyollar ve İtalyanlar sanki Avrupalı gibi mi oynuyorlar... 
Yooo... 
İtalyan gibiler, İspanyol gibiler her zaman... 
Yerse yapıyorlar... 
Öyle veya böyle yediriyorlar da... 
Evet bir İsviçreli tarif etsenize lütfen... 
Mesela bir kısım kuzeyli İtalyan'dan olma İsviçreli'den Avrupalı olur mu 
Olursa da... 
O kadar Avrupalı olur. 
O Kuzey İtalyan ki, İtalyan bile değildir. 
İtalyan güneyindekidir, ondan olan Avrupalı da, bizden olanından olsa olsa bi fırt fazlası olur... 
Yani... 
Bırakın Avrupayı, Avrupalılaşmayı... 
İspanyol da, İtalyan da pislik yapıyor... 
Hele pislik yapana mutlaka pislik yapıyor... 
Saklamıyorlar da... 
Saklanmıyorlar da... 
Maç da alırlar, hakem de, en azından teşebbüs ederler... 
Almayan da, almak isteyip de alamayandır... 

İsviçreliler Saraçoğlu'nda da iyi niyetli değillerdi, öyle olsalardı gollerden sonra bu kadar gıcıklık, vıcıklık yapmazlardı... 
6-2 kazansak bile onlar kazanacaktı... 
Masa başında... 
Hedef oydu... 
Kör müsünüz 
Bu kadar mı körsünüz 
Sahadan öyle bir kaçışları vardı ki... 
Evet tahrik etti... 
Beni bile... 
İnip soyunma odasına kadar kovalamak istedim onları... 
Ne yalan söyleyeyim... 
Bizimkilerin arkalarından koşmaları aptallıktı, saflıktı tabi... 
Mesela Çırağan'a girerken ve çıkarken taciz edebilirlerdi... 
Akıllıca olurdu... 
Ve de Avrupai... 

Bu işleri beceremiyoruz, çabuk kaynıyoruz ve yanıyoruz sonra... 
Mesela havaalanındaki karşılama... 
Cehennem miydi orası 
Cehennem öyle mi olurdu... 
Birkaç çocuk, 3-5 toplama herif, çoğu sırıtan, gülen, bön bön sağa sola bakan bir sürü adam... 
Reklamcılara verilemez miydi o sahne 
Sinan Çetin hakiki bir cehennem yaratamaz mıydı orda 
Veya küçük bir şov... 
Anadolu Ateşivari... 
Ürperten, titreten, ama insanı kendinden geçiren... 
Coco-Cola, Nike, Adidas'ın filanın, falanın reklamlarında neler oluyor neler... 
Görmüyor musunuz 

AB'ye girmek için Orta Avrupalı kadar Avrupalı olmak gerekmiyor... 
İtalyan, İspanyol kadar Avrupalı olmak yeter de artar bile... 
70'lerde Avrupa'ya girip, girip-çıkmadık delik bırakmayan 3 pasaport dolusu vizesi olan benden ne kadar Avrupalı olursa, Fatih Terim'den de o kadar olur, Emre'den de, Alpay'dan da şundan da bundan da... 
Üstelik keşke hepimiz benim kadar Avrupalı olsak, AB'ye de daha çabuk gireriz... 
Yine de... 
Biri sevgilime baksa, hele laf maf atsa... 
Dalmaz mıyım... 
Dalmamam gerekir belki... 
Ama dalarım... 
Terim'in de dalmaması gerekirdi belki, ama daldı, Emre de Alpay da, diğerleri de... 
Hem... 
Bu işler coacha ve oyunculara bırakılmaz ki... 
Formulacılara baksanıza... 
Coach sadece arabayı kullanıyor, esas maç servisler arasında... 
Bağlayalım... 
Fazla takılmayalım... 
5-0 da kazansak elimizden alacaklardı kazandığımızı... 
İsviçreliler ona oynadılar... 
Tabi yine bence... 

BİLGİN'DEN 
Onla bir telefon konuşması... 
-Senle şöyle bir-iki günlüğüne Roma'ya kaçsak. ben diyorum 
-Aman, aman, aman, aman... Allah korusun anlamında 
-Şahane olur valla. 
-Aman, aman, aman, aman... Senle herhangi bir şey nasıl şahane olabilir ki anlamında 
-Valla billa müthiş olur. 
-Aman, aman, aman, aman... 

İki Terim maçı 

Bern'deki bir Terim maçıydı... 
1-0'a razı olabilirdi... Olmadı... 
1-1'i, 2-1'i kovalarken... 2-0 oldu... 
Bırakın Şenol Güneş'i filan, ben bile olsam 1-0'a bağlardım işi belki... 
O Terim'di ama... 
Saraçoğlu'nda da 2-0'a isyan edip, beraberliğe razı olmayıp, forvetleri çoğaltıp, galibiyeti kovalamış, 6-0 olmuştu... 
Huylu huyundan vazgeçmiyor... 
Hep yenmek istiyor... 
İstanbul'daki de bir Terim maçıydı... 
Bern'deki 90 bittiğinde, İstanbul'da kimle ve nasıl oynayacağına çoktan karar vermişti... 
Onun için "bu işin İstanbul'u da var" dedi... 
Saracoğlu'nda sahaya çıkan da bir Terim takımıydı... 
Bu 11'le bu kadar çılgınca ofansif ancak o oynayabilirdi... 
Hakan, Tuncay, Serhat, Necati forvetlerdi. 
Hamit, Ergün, Emre hatta Selçuk forvet gibilerdi... 
Müthiş oynadılar... 
Mesela Song ve Tomas, Alpay ve Tolga'nın yerinde olsa 4-0 bitmişti... 
İkisinden biri olsa da 4-1... 
Hepsi bu... 

Hakem 

Penaltıyı verirken sanki pişman oldu... 
Türkiye, bir önceki maçta verilmeyen penaltıyı konuşuyordu h l ... 
2-3 gün sonra, daha 2-3. saniyede bir penaltı vermek zorunda kalıyordu. 
Keşke "daha sonra olsaydı" diye içinden geçirdi... 
Bence tabii... 
Sonra... 
Nasıl olsa İsviçre işi bitirirdi, 4 tane atacak hali yoktu ya Türkiye'nin... 
Önce bizden gibiydi... 
Gruplar halinde itiraz eden, hatta itip kakan bizimkileri ne sararttı ne de kızarttı... 
Sonra... 
Önce 1-1, sonra 2-1, sonra 3-1 oldu... 
İsviçre gitti, gidiyordu... 
Ve... 
İnceye başladı... 
Sinir bozucu tepkisiz bir sakinliği vardı ve tepkisiz sakinliğiyle sinirleri bozdu... 
Sinsiydi, içten pazarlıklıydı ve gizlenmişti... 
Yine bence tabii... 
Ve... 
Bu tip adamları hiçbir zaman sevemedim ben... 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
