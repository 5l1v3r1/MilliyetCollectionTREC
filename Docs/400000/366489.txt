<DOC>
<DOCNO> 366489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sontur17.html </URL>
<DATE> 2005/08/02/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Kadın müşteriye 'çok tişört deneme' dayağı 
</HEADLINE>
<TEXT>

     Hakan TURHAN DHA 

      ADAPAZARI'nda, gittiği mağazada çok sayıda tişörüt denemesine rağmen almayan 44 yaşındaki Yücel Aydın, vitrinde mankenin üzerinde gördüğü tişörtü de denemek isteyince, buna izin vermeyen satış elemanı ve mağaza sahibi ile tartıştı. Mağaza sahibi Mustafa Ovalı'nın kendisine yumruk attığını iddia eden Aydın, şikayetçi oldu. 
     Kızı Meliha Boztepe ile birlikte Çark Caddesi'ndeki bir giyim mağazasına giden Yücel Aydın, birkaç tişört denedi. Bunları beğenmeyen ve vitrinde mankenin üzerinde gördüğü bir başka tişörtü de denemek isteyen Aydın, satış elemanı Ayşe Yayla'nın tepkisiyle karşılaştı. Mağaza görevlisi Yayla, Aydın ile çok sayıda tişört denemesine rağmen almadığı gerekçesiyle tartışmaya başladı. Bu sırada mağazaya gelen işyeri sahibi Mustafa Ovalı'nın da katılmasıyla tartışma büyüdü. İddiaya göre, Ovalı, tartıştığı Yücel Aydın'ı yumrukladı. 
     Yücel Aydın, olaydan sonra, baygınlık geçirdi. Mağazanın önüne yığılıp kalan Aydın, çağrılan ambulansla hastaneye kaldırıldı. Yücel Aydın, Acil Servis'te yapılan müdahalenin ardından taburcu edildi. 
     Annesine yumruk attığını ileri sürdüğü Mustafa Ovalı'ya hakaretler yağdıran Meliha Boztepe, şikayetçi olduğu söyledi. Polis her iki tarafı da ifadesi alınmak üzere polis merkezine götürdü. İşyeri sahibi Mustafa Ovalı, dayak iddialarını yalanladı. 
     
</TEXT>
</DOC>
