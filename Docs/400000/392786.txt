<DOC>
<DOCNO> 392786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/soneko39.html </URL>
<DATE> 2005/11/07/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Borsa günü 678 puanlık artışla tamamladı... 
</HEADLINE>
<TEXT>

     İMKB Ulusal 100 Endeksi, 2. seansta 374.56 puan artarak 33,830.10 puandan kapandı. 
     Hisse senetleri 2. seansta, ortalama yüzde 1.12 oranında değer kazandı. 
     İlk seanstaki 303.44 puanlık artış dikkate alındığında, Borsa endeksi günün tamamında 678.00 puan yükseldi. Hisse senetlerinin günlük ortalama değer artışı yüzde 2.05 oldu. 
     Endeks 2. seansa, 30.39 puan azalarak 33,425.15 puandan başladı. Seansın ilk yarısını 33.532.98 puandan geçen endeks, seans içinde en düşük 33,348.82 puana kadar gerilerken, en yüksek olarak 33,835.02 puanı gördü. 
     2. seans kapanışında, mali endeks 569.95 puan artarak 52,353.80 puana, sanayi endeksi 336.88 puan artarak 26,279.82 puana yükselirken, hizmetler endeksi 25.35 puan azalarak 16,498.33 puana geriledi. 
     Böylece ilk seansa göre, mali grup hisseler ortalama yüzde 1.10, sanayi grubu hisseler yüzde 1.30 oranında değer kazanırken, hizmetler grubu hisseler yüzde 0.15 oranında değer kaybetti. 
     2. seansta işlem gören toplam 307 hisse senedinden 164'ü değer kazandı, 71'i değer yitirdi, 72 hisse senedinin fiyatında değişiklik olmadı. 
     2. seansta, 633 milyon 961 bin 541 YTL'lik işlem hacmi kaydedildi. Günlük işlem hacmi, 1 milyar 111 milyon 744 bin 284 YTL olarak hesaplandı. 
     2. seansta Ereğli Demir Çelik, Yapı ve Kredi Bankası, Tüpraş, Garanti Bankası ile Koç Holding, en işlem gören hisse senetleri oldu. 
     
</TEXT>
</DOC>
