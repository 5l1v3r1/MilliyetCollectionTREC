<DOC>
<DOCNO> 377360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sontur02.html </URL>
<DATE> 2005/09/10/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
İzmir'de cinayet 1 ölü... 
</HEADLINE>
<TEXT>

     İzmir’in Konak ilçesinde meydana gelen olayda, 1 kişi silahla vurularak öldürüldü. 
     Alınan bilgiye göre, Gültepe semtinde 2755. ile 27. sokakların kesiştiği yerde 35 CDT 45 plakalı otomobilde oturan Alper Türkan 20 , İ.H.B ve kimlikleri belirlenemeyen 4 kişinin silahlı saldırısına uğradı. 
     Otomobilden inerek kaçmaya çalışan Türkan, vücudunun çeşitli yerlerine isabet eden mermiler nedeniyle 2740. sokakta yere düştü. Ağır yaralanan Türkan, olay yerinde öldü. 
     Bu arada, İ.H.B, yanındaki arkadaşları tarafından kazayla boynundan vuruldu. Ağır yaralanan İ.H.B, Yenişehir Eğitim ve Araştırma Hastanesi’ne kaldırılarak ameliyata alındı. İ.H.B’nin sağlık durumunun kötü olduğu bildirildi. 
     Soruşturmalarda, 35 CDT 45 plakalı otomobilin kapkaç olayına karıştığı, Alper Türkan ile kimliği belirlenemeyen 2 arkadaşının, Şirinyer 351. sokak içinde Nilay Mahir’in 23 çantasını çaldıkları öğrenildi. 
     Olayla ilgili soruşturmanın sürdürüldüğü, olay yerinden kaçan 4 kişinin de aranmasına devam edildiği kaydedildi. 
     
</TEXT>
</DOC>
