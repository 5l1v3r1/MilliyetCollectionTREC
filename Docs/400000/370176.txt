<DOC>
<DOCNO> 370176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/yasam/axyas01.html </URL>
<DATE> 2005/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeşil Vadi karardı 
</HEADLINE>
<TEXT>


İzmir'de 'Yeşil Vadi' diye bilinen bölgede, üzüm sergisine yer açmak için kuru ot yakılırken yangın çıktı. Rüzg rla yayılan alevler ağaçları, üzüm bağlarını ve meyve bahçelerini yuttu 

TAYLAN YILDIRIM İzmir DHA 

Bayındır ilçesinde, Çınardibi köyü ile Dernekli köyü arasındaki bölgede önceki gün Emin Umur'un 55 üzüm bağının yanındaki kuru otların yakılmasının ardından yangın çıktı. Hızla genişleyen yangın Osmanlar ve Kamberler köylerine doğru ilerledi. İzmir Orman Bölge Müdürlüğü'ne bağlı ekiplerin yerden ve havadan müdahalelerine rağmen söndürülemeyen yangın için Kütahya, Balıkesir, Manisa, Denizli, Muğla ve Aydın'dan takviye yer ekipleri, İstanbul ile Antalya'dan uçaklar geldi. 

Arı kovanları da yandı 
Gece boyunca devam eden yangın, dün sabah kontrol altına alındı. Yaklaşık 200 hektarlık bir alanı etkileyen yangında 30 - 35 yıllık kızılçam, karaçam ağaçları, ağaçlandırma sahasındaki fidanlar, üzüm bağları, kiraz ve ceviz bahçeleri, yüzlerce arı kovanı ile sebze ekili alanlar tahrip oldu. 
Jandarma, görgü tanıklarının ifadeleri doğrultusunda Emin Umur'u gözaltına aldı. Umur daha sonra gözaltına alındı. Umur'un yangının çıktığı saatte üzüm bağında değil, Çınardibi köyünde bulunduğunu iddia ettiği öğrenildi. Osmanlar Köyü Muhtarı, köylünün geçim kaynağı olan ağaç ve üzümlerin yandığını belirterek, "Devletin zararımızı karşılamasını bekliyoruz" dedi. 

10 dönüm kızılçam kül oldu 

ADANA DHA 
Adana'da Ayşe Yıldırım, iddiaya göre, tandır ocağında ekmek yaparken, bacadan çıkan kıvılcımlar çevreye yayıldı. Kıvılcımlar otları tutuşturarak, orman yangınının başlamasına neden oldu. Yangını fark eden Yıldırım Ailesi alevleri söndürmeye çalıştı, ancak havanın sıcak olması ve rüzg r nedeniyle başarılı olamadı. Aile, bunun üzerine orman yangınını haber verdi. Yaklaşık 10 dönüm kızılçam ormanın yandı. 

İtfaiye binasında yangın 

ALİ FAİK ATAY Karabük DHA 
Karabük Belediyesi'ne ait Karabük itfaiyesinde dün 18.45'te başlayan yangın, havanın rüzg rlı olması nedeniyle hemen yayıldı. Bu arada birçok aksilikler de yaşandı. İtfaiye aracının suyu bitti, eski olan itfaiyenin hortumları ise yüksek tazyikli su nedeniyle patladı. Yangına müdahale etmek üzere çevre ilçelerden olay yerine gelen takviye ekipler harekete geçti. Yangın uzun uğraşlar sonucu kontrol altına alındı. 


</TEXT>
</DOC>
