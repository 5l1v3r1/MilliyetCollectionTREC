<DOC>
<DOCNO> 378324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sondun38.html </URL>
<DATE> 2005/09/14/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Çeçenistan'da son 24 saatte 7 Rus askeri öldürüldü... 
</HEADLINE>
<TEXT>

     Çeçenistan’da son 24 saatte çıkan çatışmalarda 7 Rus askeri öldürüldü, 10’u yaralandı. 
     Rus yanlısı Çeçen hükümeti yetkilileri, son 24 saatte Rus güçlerinin hedef alındığı 19 saldırı düzenlendiğini belirtti. 
     Rus askerlerinin görev yaptığı değişik yerlerdeki kontrol noktalarına ateş açılması sonucu 4 Rus askerinin öldürüldüğünü ve 6 askerin yaralandığını kaydeden yetkililer, Çeçenistan’ın güneyindeki Tsa-Vedeno kasabası yakınlarında bir askeri aracın mayına çarpması sonucu 2 askerin öldüğünü söyledi. 
     Yetkililere göre, başkent Grozni’nin güneydoğusundaki Kurtçaloy bölgesi yakınlarında, askeri devriye aracının mayına çarpması sonucu 1 asker öldü, 2 asker yaralandı. 
     Yetkililer, Grozni yakınlarında, mayın temizlemekle görevli iki askerin de, bir mayının infilak etmesi sonucu yaralandığını belirtti. 
     
</TEXT>
</DOC>
