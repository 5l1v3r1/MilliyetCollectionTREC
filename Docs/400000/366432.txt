<DOC>
<DOCNO> 366432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sonspo07.html </URL>
<DATE> 2005/08/02/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Michael Owen şeytan’ oluyor, Baptista Real'i sevdi... 
</HEADLINE>
<TEXT>

     Real Madrid’ten ayrılmayı kafasına koyan İngiliz Michael Owen, Manchester United ile anlaşmak üzere. Liverpool ve Arsenal kulübü yıldız oyuncuyla ilgilenmediklerini açıklarken, Kırmızı Şeytanlar transfer için Real Madrid’e resmi teklif götürdü. Milli futbolcunun kararsız olduğu öğrenildi. Bu transfer gerçekleşirse, Manchester United, yeni sahibi Malcolm Glazer döneminde ilk bombasını patlatmış olacak. 
     
     Baptista’ya yakıştı 

     Real Madrid’in Sevilla’dan transferi Julio Baptista, dün sağlık kontrolünden geçtikten sonra Santiago Bernabeu Stadı’na indi... Yeni formasıyla objektiflere poz veren Brezilyalı yıldız, Barcelona ve Arsenal’den de teklifler aldım. İspanya’da mutlu olduğum için İngiltere’den gelen öneriyi geri çevirdim. Barcelona ise bana Real Madrid kadar ciddi yaklaşmadı. Burada büyük başarılar kazanacağıma inanıyorum'' dedi. 
     
     Fırsatçı Lyon 

     Olympique Lyon, Chelsea’nin almak istediği Essien’e Manchester United ve Arsenal’in talip olduğunu açıkladı. Chelsea’nin transfer için hızlı olması gerektiğini belirten Lyon Teknik Direktörü Gerrard Houllier, Taleplerimizi yerine getiren Essien’i alır'' diye konuştu. Ancak Manchester United ve Arsenal’den transfer hakkında açıklama yapılmaması, Lyon’un fiyat arttırmaya çalıştığı izlenimi yarattı. 

     
</TEXT>
</DOC>
