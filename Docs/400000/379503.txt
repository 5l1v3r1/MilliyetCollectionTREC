<DOC>
<DOCNO> 379503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sonyas04.html </URL>
<DATE> 2005/09/18/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Boşanan kadınlar daha çok silikon taktırıyor 
</HEADLINE>
<TEXT>

     Özlem DOĞAN DHA 

ANKARA Üniversitesi Tıp Fakültesi Plastik ve Rekonstrüktif Cerrahi Ana Bilim Dalı öğretim üyesi Doç. Dr. Zekin Can, plastik cerrahi bölümünde en çok boşanan kadınların göğüslerine silikon ameliyatı yaptıklarını söyledi. 
     Selçuk Üniversitesi Süleyman Demirel Kültür Merkezi'nde düzenlenen 27'inci Türk Plastik Cerrahi Kongresi'ne katılan Doç. Dr. Zekin Can, estetik operasyonlarda insanların psikolojilerinin çok önemli olduğunu söyledi. Kadınların üzüntülü olduklarında alışveriş yaparak, vücutlarında estetiğe giderek, rahatlamaya çalıştıklarını anlatan Doç. Dr. Can, Kadınlar, bir takım üzüntülerini bedeninde değişiklik yaparak unutmaya çalışır. Bedenindeki değişiklikle rahatlayacağını düşünür. Özellikle boşanan kadınlar, göğüslerine silikon ameliyatı yaptırmayı istiyor. Bu kadınlar vücutlarında değişiklik yapmak ister'' dedi. 
     Estetik operasyonlarda insanların o anki psikolojilerinin çok önemli olduğunu belirten Doç.Dr. Can şöyle konuştu 
     Doktor, hastanın psikolojisini çok iyi değerlendirmeli. İkna yoluyla yapılması gerekenler anlatılmalı. Aslında estetik ameliyat yaptıran, psikolojik desteğe ihtiyacı olan insanlardır. Psikolojik destekle hastaya ne yapılacağı, ameliyattan sonraki durumunun ne olacağı açıklıkla anlatılmalı. Çünkü biz sihirbaz değiliz. Beklentisi fazla olan hastaların çoğu ameliyattan sonra büyük hay l kırıklığı yaşıyor. Hastanın isteği rasyonel mi, değil mi doktor önce buna karar vermeli. Daha sonrada yapılması gereken neyse onu açıklıkla anlatmalı.'' 

     
</TEXT>
</DOC>
