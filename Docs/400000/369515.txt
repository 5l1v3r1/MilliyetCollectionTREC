<DOC>
<DOCNO> 369515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/soneko07.html </URL>
<DATE> 2005/08/13/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası piyasalarda geçen hafta ABD Doları farklı paralar karşısında gerilerken, altının ons fiyatı 10 doları aşan artış gördü. 
     Yükselişini sürdüren petrol fiyatlarının art arda rekor kırmasının ve ABD'nin dış ticaret açığının Haziran aylında beklenenden fazla artmış olduğunun açıklanmasının yarattığı tedirginlikle son iki günde kaydedilen düşüşlere rağmen, haftanın geneline bakıldığında menkul kıymet piyasaları yükseliş gösterdi. 
     ABD Doları'nın uluslararası döviz borsalarında önemli para birimleri karşısında pazartesi ve cuma kapanış saatlerindeki değerleri şöyle oldu 
     
     
PARA BİRİMİ CUMA PAZARTESİ Japon Yeni 109.47 112.00 İsviçre Frangı 1.2481 1.2599 Kanada Doları 1.1939 1.2135 
     Londra döviz piyasasında pazartesi 1.2357 dolarda kapanan avro, cuma günü 1.2430 dolara çıktı. 
     Aynı borsada pazartesi 1.7858 dolarda kapanan İngiliz Sterlini de hafta sonuna girerken 1.8142 dolara yükseldi. 
     
     ALTIN FİYATLARI 
     Bazı borsalarda altının ons fiyatının pazartesi ve cuma kapanış saatlerindeki fiyatları şöyle 
     
     
BORSA CUMA PAZARTESİ Londra 446.10 435.65 Zürih 446.20 436.05 Hong Kong 448.55 437.05 
     Londra Borsası'nda haftanın ilk işlem gününde 7.06 dolarda kapanan gümüşün ons fiyatı da cuma kapanışta 7.09 dolara çıktı. 
     
     MENKUL KIYMET PİYASALARI 
     Uluslararası piyasalarda yeni rekorlar kıran petrol fiyatları ve ABD'nin dış ticaret açığının Haziran ayında beklenenin üzerinde büyümesinin yarattığı tedirginlik yüzünden New York Borsası hafta içinde kararsız bir performans gösterdi. 
     Söz konusu borsada Dow Jones Endeksi yüzde 0.4 haftalık artışla 10,600.31 puanda kapanırken, 2,156.90 puanda kapanan Nasdaq Endeksi'nin haftalık kaybı yüzde 1.2 oldu. 
     New York dışındaki büyük borsalarda ise yine petrol fiyatlarının yarattığı tedirginlikle son günlerde yaşanan düşüşlere rağmen, hafta geneline bakıldığında yükseliş eğilimi hakimdi. 
     Londra Borsası'nda FTSE 100 Endeksi haftayı 31.1 puanlık artışla 5,345.8 puanda tamamladı. 
     Frankfurt Borsası'nda DAX Endeksi 110.15 puan artışla 4,937.33 puanla haftayı tamamlarken, cuma günü 4,476.48 puanda kapanan Paris Borsası'nın CAC-40 Endeksi'nin haftalık kazancı 54.78 puan oldu. 
     Büyük borsalar içinde en büyük haftalık yükseliş Tokyo Borsası'nda yaşandı. Tokyo'nun Nikkei Endeksi 495.2 puan haftalık kazançla 12,261.68 puanda kapandı. 
     
</TEXT>
</DOC>
