<DOC>
<DOCNO> 355333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/spor/spo08.html </URL>
<DATE> 2005/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakem krizi kapıda 
</HEADLINE>
<TEXT>


Merkez Hakem Kurulu'nun dün açıkladığı klasman listesine yapılacak itirazlar futbol dünyasını yine karıştıracak 

CEMAL ERSEN 


Merkez Hakem Kurulu tartışma yaratacak klasman listesini dün açıkladı. Kurul Süper Lig hakemlerinden Hamza Mısır ve Vedat Tan'ı A klasmanına indirirken sadece İstanbul bölgesi hakemlerinden Mehmet Fatih Gökçe'yi terfi ettirdi. 
Askerlikleri nedeniyle hakemliklerini donduran, vatani görevlerini tamamlayıncaya kadar görev almaları mümkün olmayan Vedat Yüksel ve Hüseyin Göcek ile yine hakemliğini dolduran Çetin Sarıgül'ü 28 kişilik Süper Lig kadrosunda gösteren MHK'nin, klasmana itiraz edilmesi durumunda zor durumda kalacağı bildirildi. 
İki sezon önce benzeri bir olayda klasman düşen Metin Seval'in, askerliğini yapan Cüneyt Çakır'ın klasmanda gösterilmesiyle ilgili itirazı haklı bulan Tahkim Kurulu'nun dün açıklanan listelerin de iptali yönünde karar alabileceği iddia edildi. 
Talimat, listede yer alan hakem sayısının yüzde 10'a düşürülmesini öngörürken, sadece iki kişinin klasman dışı kalması büyük bir hata olarak nitelendirildi, en az bir kişinin daha Süper Lig'e veda etmesi gerektiği kaydedildi. 

Yeni sezonun hakem listesi 

Süleyman Abay, İsmet Arzuman, Fırat Aydınus, Metin Aydoğan, Cüneyt Çakır, Mustafa Çulcu, Cem Deda, Oktay Demiray, Bülent Demirlek, Selçuk Dereli, Aytekin Durmaz, Orhan Erdemir, Erol Ersoy, Hüseyin Göcek, Mehmet Fatih Gökçe, Zafer Önder İpek, Kuddusi Müftüoğlu, Yılnur Önen, Tolga Özkalfa, Cem Papila, Hakan Sivriselvi, Serdar Tatlı, Metin Tokat, Özgüç Türkalp, Bülent Yıldırım, Yunus Yıldırım, Vedat Yüksel 


</TEXT>
</DOC>
