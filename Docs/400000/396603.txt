<DOC>
<DOCNO> 396603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/magazin/yazdud.html </URL>
<DATE> 2005/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mono Street'te eğlence zirvede 
</HEADLINE>
<TEXT>


Gençliğin ve Beyrutlu elitlerin gözdesi Crystal, dünya markaları ABC'de, Ain El Mreisser'de günbatımı müthiş, Al Rıfai'de çerez cenneti... 


Bir akşam da Beyrut'un elit kesiminin, özellikle gerçek Beyrut sosyetesinin gittiği Mono Street'e gittik. Beyrut'a gelen Türk sosyetesi tarafından da iyi bilinen Crystal'de yemek yedik. Günlerden cumaydı, rezervasyonumuz da yoktu. Üstelik saat 20.00'di. Candostum İzom'un İzzet Çapa mutlaka görmem gerektiğini söylediği Crystal'ın kapısına, eşofmanlar üzerimde, dayandık. Ama yer yok.. Ulus 29, Şamdan, Reina, Mell's, Margaux karışımı, Cahide On5 atmosferinde olan çok şık bir yer. Rehberimiz sevgili Yavuz Selim beni tanıttı. Müdür, çaresiz, işletmeciyi çağırdı. Sonunda işletmeci Alex'i kandırdım, 10 kişik yeri ayırttım. Bizim guruba Bodrum Seçkin Konakları'nın ortağı Seçkin Gür ve yakışıklı oğlu Emre de katıldı. Saat 22.00'de gittik Ama eğlence 23.00'de başladı. O saatten sonra yağlı yemekleri nasıl sindiriyorlar çözemedim h l . Öyle bir masa ayırmışlar ki topu topu 4 masanın bulunduğu VIP bölümünde. Önümüzde de iki koruma. Bu kadar havayı İstanbul'da bile zor bulurum valla. Beyrut'a gidip Crystal'de yer bulamayanlar çıkarsa torpil yaparız yani. Saat 03.00'e kadar eğlendik. Yalnız mönü aman aman değil. Ön yemek, ana yemek ve tatlı dahil 10 seçenek. Ne var ki fiyatlar uygun. Bahşiş dahil 60 YTL ödedim. Crystal tel 01 332 523 03844 455, Eğlencenin kalbi Mono Street'te bir uçtan diğerine yaklaşık 300 bar restoran ve kafe var. İşte aynı kalitede bir kaç edres daha Meti's ve Kitchen da beş yıldızlı. Meti's'in tel 961 1333880 1. Kitchen'ınki ise 01 218176. 

Alışverişte ABC markası 
Cumartesi günü, elimde harita düştüm yollara. Bir çok yerde butik şeklinde şubesi olan en büyük ve en modern alışveriş merkezi ABC'ye gittim. Taksiyle. Ama sıkı pazarlık yaptım. Otel beş yıldızlı ya, fiyat da öyle. 10 dolardan kapı açıp 6.5 YTL'ye düşüyorlar. İki katı kapalı otopark. Toplam üç katlı bir yer. Bizim Cevahir' in yarısı kadar. Orada 5 saatim geçti ama hiç alışveriş yapmadım, çünkü herşey marka ve ateş pahasıydı. Bütün modeller Milano ve Paris'den gelmiş. Arap zengin, fiyatlar katlamalı tabii. Tüm gününüzü ayırmalısınız ABC'ye. Çok şık kafe ve restoranlar, fast food'lar var. Achrafieh'de. Prada, Chanel, Ungaro, Puma, Cartier gibi dünya markalarnı bulursunuz. Sinemaları kocaman. Tarot falı bile bakılıyor. Saat 22.00'ye kadar açık. Bir İtalyan takı firması olan DeserRose'a, bir şey almayacak bile olsanız bakın. Ünlü sushi restoranı Sushi Co sizi bekliyor. Ben La Mie Doree'de oturdum. Müthiş kekleri, pasta ve sandviçleri var. Güzel bir çikolatalı ve kahveli pasta ile yeşil çay aldım. 8.5 YTL ödedim. Türkiye'de 20 YTL'den aşağı çıkamazsınız böyle bir yerden. ABC'nin yanısıra Monoprix-BHV, Hamra Street, Verdun Street alışveriş, kafe, bar ve restoranlar için uygun adresler. 

Alternatif adresler 
Öğlen Ain El Mreisser'e indim. Namazı denize nazır olan Ain Abden Nasser Camii'nde kıldım. Sizlere alternatif oteller buldum. Dört yıldızlı harika bir otel olan Palm Beach, mesela. Deniz kıyısında. Günlük kişi başı 200 YTL. Tel 961 1 372000. Yine sahilde, günlüğü kişi başı 150 YTL Bayview Hotel. Tel 961 3442. Bir akşam yemek yediğim İtalyan restoranı Romana, hemen yanındaki Hard Rock Cafe, karşı köşesindeki Mc Donald's uygun fiyatlı yerler. Bu arada Downtown'daki meşhur çerez ve çikolatacı Al Rifai'ye mutlaka uğrayın. Buradaki fındık, Antep fıstığı ve diğer çeşitleri hiç bir yerde bulamazsınız. 

Hamra, İstiklal Caddesi gibi 
Yine otelden söz edeceğim. Ama yanlış anlaşılmasın. Sabah kahvaltısı çok zengin, personel sıcak. Fakat Radisson SAS gibi bir dünya otelinin Beyrut'taki konumunu beğenmedim. Saat 04.00'de Stork Night Clup'da kıyamet koptu yine. Bir gurup genç gırtlak gırtlağa kavga ediyordu. Son günün sabahı güzel bir havada düştüm yollara. Elimde haritam, sora sora Hamra'yı buldum. Burada yol boyunca irili-ufaklı bankalar sağlı-sollu sıralanmış. Hamra tipik İstiklal Caddesi, arka taraflar da Beyoğlu. Koton ve Efor gibi Türk markaları da var. Ayrıca Starbucks, Crown Plaza Otel, Montreal Tiyatro, Celio gibi bazı markalar bu cadde üzerinde. Ülkenin başka yerlerinde de şubeleri olan Kabab-ji'ye uğradım. Nefis bir öğle yemeği yedim. 09.00-01.00 arasında açık. Ekonomik ve Lübnan mutfağından örnekler sunuluyor Humus, muhammara, fava, Halabi ve Lübnan lahmacun, kabab Halabi ile kebbeh kabab-ji yiyin. Bir de Laban ayran için. Toplam 20 YTL. Ayrıca tüm alkol türleri var. Tel 01 741555-03 265100. 

Final... 
Dönüşte Intercontinental Hotel'in lobisinde oturdum. Ortadaki kocaman havuzdan akan su şırıltısını kafanıza takmazsanız öğle yemeğini burada yiyebilirsiniz. Çorbalar 10, salatalar 17, sandviçler ise 17-18 YTL arası. Altta Monda Cafe Pastane var. Çok hareketli. Kebabı hazmetmek için yeşil çay içtim. Uçağımız 04.30'da olduğu için uyumak yerine bu yazıyı yazmayı tercih ettim. Tabii ki bilgisayarda değil. 'Yüreğim Hala Biten Aşkımıza Ağlıyor' adlı kitabımın 50 bine ulaşması nedeniyle yayın şirketim ALFA' nın aslan patronları Faruk-Vedat Bayrak'ın bana armağan ettiği bilgisayarlı telefonumda yazdım. Saat 22.00 gibi acıkınca İzmir-Kordon'u andıran Ayn El Mreisser'deki balık lokantasında bir şeyler yedim. Ünlüşmüş burası. Zaten doluydu. Bir süre önce suikasta kurban giden Başbakan Refik Hariri, bizim Türk zenginler arasında popüler olan Lübnanlı gelinlikçi El Saap, şarkıcı Elissa, Haifa müşterileri arasında. Dalgalar pencereye vuruyordu. İlk kez bir duble Lübnan rakısı içtim. Toplam 55YTL ödedim. M.Le Pecheur Sea Food Place tel 961 1374752. On adım ötesinde de eğlence konsepti içinde d'Orient La Plage Fish Restaurant var. Bar, kafe ve balık lokantası. Arapça okuyan bir erkek ve kadın şarkıcının yanısıra oryantal de var. Tel 01.366.222-365 999. Gidemediğimiz halde methini duyduğum bir yerden de söz edeyim size Mameltein. Beyrut'un gece eğlencesinin doruğa çıktığı Junie'de. Buralara gidip önce içkiler eşliğinde şovu izliyorsunuz. Sonra da sahne alan artistlerle sohbet etme imkanını buluyorsunuz. Gerisi sizin bileceğiniz iş. Evet, bir başka renkli seyahatte buluşmak üzere. Sevinçleriniz okyanuslar, üzüntüleriniz ise kum tanesi kadar olsun efendim. Hoş kalın. 

BİR DAKİKA 
Tuğba, Fancy'de 
Sahnelerin başarılı ve genç sesi Tuğba Özerk, İstanbul-Levent'teki Clup Fancy'de Türk Pop Gecesi'nde bu akşam DJ'lik yapacak. Sevenlerine duyurulur. Telefon numarası 0212 281 63 72. 

Şimdi Habertürk zamanı 

Son günlerde Habertürk'e dikkat ettiniz mi Ben gözümü açar açmaz izliyorum. İyi de yapıyorum. Çünkü Sedam Seda Sayan hariç, sabah programları bana pek fazla keyif vermiyor. Son günlerde Habertürk'e fena takıldım. Akşamları Saynur Tezel'i izlemek hoşuma gidiyor. Zaman zaman da CNN Türk'teki Ahu Özyurt ve ekibinin hazırladığı Gece Görüşü'nü izleyip kapatıyorum. Hafta sonları ise daha da yakınım Habertürk'e. O kadar zengin, o kadar kaliteli haberler, programlar, yorumcular var ki. Görmeli, dinlemelisiniz. POSTA Gazetesi'nin Ankara Temsilcisi Hakan Çelik ve Oylum Talu'nun hazırladığı 'Habertürk Weekend', bence bir numaralı haber spikeri Gülgün Feyman'ın hafta içi her gün sunduğu 13 Ajans, Melih Meriç'in Basın Kulübü, Taki Doğan'ın Ankara Kokteyli, canım arkadaşım Cengiz'in Cengiz Semercioğlu Full Ekran'ı, sevgili Şebnem Karaevli ve Atilla Yeşilada'nın hafta içi her gün canlı sunduğu Uyandırma Servisi... Ben Habertürk'ü izlemekten keyif alıyorum. Ya siz .. 



</TEXT>
</DOC>
