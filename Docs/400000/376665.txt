<DOC>
<DOCNO> 376665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sondun25.html </URL>
<DATE> 2005/09/08/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Financial Times Şiddetli çatışmalar, Türkiye'de gerilimi artırıyor 
</HEADLINE>
<TEXT>

     BBC TÜRKÇE 

      İngiliz Financial Times gazetesi, bugün Türkiye'de son günlerde yaşanan şiddet olaylarını sayfalarına taşıdı. Gazete haberi, "Şiddetli çatışmalar, Türkiye'de siyasi gerilimi artırıyor" başlığıyla verdi. 
     Gazete, Avrupa Birliği'ne üye ülkelerin daimi temsilcilerinin Ankara'nın Kıbrıs Deklarasyonu'na verilecek yanıtı görüştükleri bir dönemde, Türkiye'de de, milliyetçiler ve Kürtler arasındaki çatışmaların artmasına dikkat çekmiş. 
     Financial Times'a konuşan Ankara'daki bazı diplomatlara göre, çatışmalar, Avrupa Birliği'yle müzakerelere başlaması öncesi, Türk milliyetçilerinin, birlik yanlısı ve İslami kökenli hükümeti sıkıntıya sokma çabalarının bir belirtisi. 
     Bu diplomatlardan biri, bazı Avrupa Birliği üyelerinin Ankara'ya yaptıkları 'Kıbrıs'ı tanı' baskısı hakkında da şu yorumu yapmış 
     "Şimdi, çatışmaların neden olduğu huzursuzluk yüzünden, bu hükümetin niçin Kıbrıs konusunda daha fazla taviz veremeyeceğini anlayabilirsiniz." 
     
</TEXT>
</DOC>
