<DOC>
<DOCNO> 385529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sonspo05.html </URL>
<DATE> 2005/10/10/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Galatasaray'da Hasan Şaş, Kayseri’de yok... 
</HEADLINE>
<TEXT>

     Trabzonspor maçında sakatlanan ve Milli Takım kadrosundan çıkarılan Hasan Şaş’ın Erciyesspor maçında forma giymemesi kesinleşti. 
     
     Maça yetişemeyecek 
     Trabzonspor maçında sakatlanan ve A Milli Takım kadrosundan çıkarılan Hasan Şaş’ın önümüzdeki hafta Kayseri Erciyesspor’la deplasmanda oynanacak maçta forma giymemesi kesinleşti. Tedavisine devam edilen yıldız futbolcunun, ancak hafta ortasında takımla birlikte idmanlara başlayabileceği ancak karşılaşmaya kadar hazır hale gelemeyeceği bildirildi. Tromso’yla oynanan maçta sakatlanan Sabri’nin de Erciyesspor sınavında kadroya alınmayacağı ifade edildi. Takımdaki diğer sakatların durumlarında ise iyileşme gözlendiği kaydedildi. 
     
     Diğerleri iyi durumda 
     Hafta sonu takım izinli olmasına rağmen Florya Metin Oktay Tesisleri’nde tedavilerine devam edilen Ümit Karan, Cihan ve Hasan Kabze’nin durumlarının hızla iyiye gittiği bildirildi. Cihan ve Hasan Kabze’nin bugün Erciyesspor maçı hazırlıklarına başlayacak olan takım arkadaşlarına katılacakları kaydedildi. Sağ ayak arka adalesinde zorlanmaya bağlı ödem oluşan Ümit Karan’ın en geç yarın takıma katılacağı açıklandı. Bir diğer futbolcu Altan’ın ise Erciyesspor maçına yetişmesine kesin gözüyle bakılıyor. 
     
</TEXT>
</DOC>
