<DOC>
<DOCNO> 358105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sonspo18.html </URL>
<DATE> 2005/07/04/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Gaziantep'te yarın 3 imza var 
</HEADLINE>
<TEXT>

     Ligde yeni sezona güçlü bir kadroyla girmenin hesaplarını yapan Gaziantepspor, yarın 3 futbolcuyla sözleşme imzalayacak. 
     Transfer komitesinin yaptığı çalışmalar doğrultusunda daha önceden izlenip beğenilen ve sözleşme yapılmasına karar verilen Kocaelispor'dan Engin, İstanbulspor'dan Faruk ve Hollanda'nın PSV Einhoven takımından 18 yaşındaki kalecisi Ferhat, Gaziantep'e çağrıldı. 
     Yetkililer, bu 3 futbolcunun yarın kulüpte düzenlenecek törenle resmi sözleşmeye imza atacaklarını, yabancı oyuncu transferinde aceleci olmadıklarını, Almanya kampı sonrasında da transfer yapabileceklerini söylediler. 
     Bu arada kırmızı-siyahlılar, kendi tesislerinde teknik direktör Faruk Hadzibegiç yönetiminde kondisyon ağırlıklı çalışmalarını sürdürüyor. Hadzibegiç, 14 Temmuz günü başlayacak Almanya kampı öncesinde futbolcuları daha yakından tanıyabilmek için bu akşam ilk kez topla çalışmaları başlatacağı öğrenildi. Hadzibegiç'in, Almanya kampına 28 futbolcuyu götüreceği belirtildi. 
     Faruk Hadzibegiç'in yardımcılıklarına ise Hayreddin Durbusoviç, Mehmet Yanoş ve kaleci antrenörlüğüne ise İrfan Hansiç getirildi. 
     Kırmızı-siyahlılar, 9 Temmuz'a dek çalışmalarını Gaziantep'te sürdürecek. 
     
</TEXT>
</DOC>
