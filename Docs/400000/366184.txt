<DOC>
<DOCNO> 366184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sontur35.html </URL>
<DATE> 2005/08/01/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Irmağa giren 2 çocuk boğuldu 
</HEADLINE>
<TEXT>

     Bartın’ın Çayırlar Mahallesi’nde ırmağa giren 2 çocuk, boğuldu. 
     Alınan bilgiye göre, serinlemek amacıyla Bartın Irmağı’na giren Gültekin Körcan 11 ve Ahmet Çelik 13 , yüzdükleri sırada bir anda suda kayboldular. 
     Çevredeki vatandaşlar, bir süre sonra, suda göremedikleri Körcan ile Çelik’i arama çalışması başlattı. 
     Arama sonucu, 2 arkadaşın cesedi, ırmağın ortasındaki ağaç köklerinin yanında birbirlerine sarılmış bulundu. 
     Olayın bildirilmesi üzerine ırmağın kenarına gelen baba Ahmet Çelik, sinir krizi geçirdi. Baba Çelik, vatandaşlar ve polisler tarafından güçlükle sakinleştirildi. 
     Ahmet Çelik, 4 çocuğu olduğunu ve en küçüğüne bir gün önce sünnet düğünü yaptığını belirterek, "Dün evimizde sünnet şenliğini yaşadık, bugün ise acıların en büyüğünü yaşıyoruz. Allah kimseye böyle acı göstermesin" dedi. 
     Boğulan çocuklardan Gültekin Körcan’ın ise merkeze bağlı Abdipaşa Beldesi Belediye Başkanı Yaşar Dönmez’in yeğeni olduğu öğrenildi. 
     Dönmez’e acı haberi, basın mensupları, cep telefonundan arayarak bildirdiler. 
     
</TEXT>
</DOC>
