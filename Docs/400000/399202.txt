<DOC>
<DOCNO> 399202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sondun03.html </URL>
<DATE> 2005/11/30/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Avusturya'da kar yolları kapadı 
</HEADLINE>
<TEXT>

     Avusturya'da yoğun kar yağışı yaşamı büyük ölçüde etkilerken, ülkenin güney-batısındaki A2 otoyolu trafiğe kapatıldı. 
     Avusturya otomobil kulübünden ARBÖ yapılan açıklamada, ülkenin güney-batısındaki Kaernten eyaletini başkent Viyana'ya bağlayan A2 otoyolunda yoğun kar yağışı nedeniyle çok sayıda aracın mahsur kalması üzerine karayolları yetkililerinin yolu tümüyle trafiğe kapattığı bildirildi. 
     Kaernten eyaletiyle Viyana arasındaki trafiğin ancak B83 yolundan yapılabildiğini belirten yetkililer, Avusturya ile Slovenya arasındaki yollarda da yoğun kar ve buzlanma nedeniyle zincirsiz araç kullanmanın olanaksız hale geldiğini bildirdiler. 
     Meteoroloji yetkilileri, kar yağışının gece boyunca devam edeceği uyarısında bulundular. 
     Ülkenin batısı, doğu ve güney batısındaki bölgeleri etkisi altına alan kar yağışının başkent Viyana'da henüz etkili olmadığı gözlendi. 
     
</TEXT>
</DOC>
