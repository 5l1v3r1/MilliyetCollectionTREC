<DOC>
<DOCNO> 359032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonsiy27.html </URL>
<DATE> 2005/07/07/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Kutan "180 tesis özelleştirildi,bunlardan 80'inin kapısına kilit vuruldu" 
</HEADLINE>
<TEXT>

     Saadet Partisi Genel Başkan VekiliRecai Kutan, "Bugüne kadar 180 tesis özelleştirildi, bunlardan 80’inin kapısına kilit vuruldu" dedi. 
     Kutan, Çelik-İş Sendikası Seydişehir Şube binası önünde Alüminyum Fabrikası işçilerine ve Seydişehirlilere seslendi. 
     Hükümetin, Seydişehir Alüminyum Tesisleri’ni özelleştirme adı altında birilerine peşkeş çektiğini öne süren Kutan, "Türkiye yılda 300 bin ton alüminyum tüketiyor. Seydişehir bunun yüzde 20’sini 
     karşılıyor. Bu fabrika bir Erbakan hükümeti döneminde, bir de geçen yıl kar etti. Peki geçen yıl neden kar etti AK Parti IMF’nin talimatları üzerine Oymapınar Hidroelektrik Santrali’ni HES tesise bağladı da ondan" dedi. Seydişehir Alüminyum Tesisleri’nin geçmişte 4.5 cente Türkiye Elektrik Kurumu’ndan enerji aldığını ifade eden Kutan, Oymapınar HES bağlandıktan sonra enerji maliyetinin 1 cente düştüğünü, bu nedenle geçen yıl kar edildiğini, yatırım yapılması halinde daha da fazla kar edileceğini kaydetti. Tesisin, ancak üretimin artırılması ve daha fazla işçi istihdam edilebilmesi için özelleştirilebileceğini belirten Kutan, "Bugüne kadar 180 tesis özelleştirildi, bunlardan 80 tanesinin kapısına kilit vuruldu" diye konuştu. Parti olarak tesisin kamu elinde kalarak üretim yapması gerektiğini savunduklarını anlatan Kutan, şunları kaydetti "Erdemir, Tüpraş, Telekom gibi tesisleri neden özelleştiriyorsunuz Seydişehir’i satacaksınız, alacağınız para hangi yaranıza merhem olacak. Şu anda 340 milyar dolar dış borcumuz var, yılda 46 milyar dolar borç faizi ödüyoruz. Yani 1 günde 126 milyon dolar borç faizi... Bakın vatandaş sesleniyor, bu yanlıştan dönün, yoksa gideceğiniz yer Yüce Divan’dır. Bu soylu mücadele en haklı mücadeledir ve yasal çerçevede yapılmalıdır." 
     
</TEXT>
</DOC>
