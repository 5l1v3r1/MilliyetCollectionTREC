<DOC>
<DOCNO> 396994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/soneko08.html </URL>
<DATE> 2005/11/22/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Gıdada harcamalar Kasımda yüzde 0.2 azaldı 
</HEADLINE>
<TEXT>

     Gıda harcamalarında ekimde ramazan bayramı nedeniyle yaşanan artış, yerini kasımda yüzde 0.2’yle düşüşe bıraktı. Sonbahar ayı olmasına rağmen gıda harcamalarında yaşanan düşüş tavuk ve yumurta fiyatlarındaki düşüşün devam etmesi, ekimde artan kırmızı et fiyatlarının aşağı doğru inmesi belirleyici oldu. 
     ANKA’nın gıda fiyatları endeksi kasımda bir önceki yıla göre yüzde 0.2 oranında azaldı. Ekimde 308.2 bin YTL olan doört kişilik bir ailenin gıda için yaptığı harcama tutarı, kasımda 307.6 YTL’ye geriledi. DİE’nin hanehalkı tüketim eğilimi anketi kapsamında belirlediği Türkiye’deki kişi başına tüketim miktarları ve bu tüketimin toplam gıda harcaması içernisindeki payı dikkate alınarak ANKA tarafından derlenen fiyatlara göre, gıda harcamaları geçen yılın onuna göre yüzde 2.6 oranında azalırken, bir yıl öncesine göre ise değişim göstermedi. 
     Kasımda gıda harcamlarında yaşanan bu gelişme ekimde beklentilerin oldukça üzerine çıkarak yüzde 1.79 olarak gerçekleşen TÜFE’deki artışın kasım ayında oldukça sınırlı kalabileceğine işaret ediyor. 
     Kasımda en yüksek fiyat artışı yüzde 109.2 ile patlıcak fiyatlarında yaşandı. Pirinç yüzde 23.9’luk fiyat artışıyla ikinci olurken, elma fiyatlarında da yüzde 12.7’yle dikkate değer bir artış maydedildi. 
     Buna karşılık tavuk eti fiyatlarında kuş gribi nedeniyle ekimde başlayan azalış kasımda da sürdü. Beyaz et fiyatlarında kasımda yüzde 35.8 oranında düşüş yaşandı. Bu arada yumurta fiyatlarında da yüzde 3.2 oranında bir azalış gözlendi. Ramazan ve beyaz et fiyatlarındaki düşüş nedeniyle ekimde fiyatı önemli ölçüde artan kırmızı kasımda ise yüzde 8.1 oranında ucuzladı. 
     Süt ve beyaz peynir gibi ürünlerin fiyatlarında ise yüzde 4 civarında bir artış kaydedilen ekim ayında yoğurt fiyatlarında değişim yaşanmadı. Buna karşılık domates fiyatlarındaki yükseliş yüzde 2.6 ile kasımda da devam etti. 
     Ispanak fiyatlarında yüzde 29.8, patates fiyatlarında ise yüzde 11.2 oranında azalma kaydedildi. 
     
</TEXT>
</DOC>
