<DOC>
<DOCNO> 387690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sonspo12.html </URL>
<DATE> 2005/10/18/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Schalke başkanı Ailton'u kızdırmayın, Alex ve Anelka'dan çekiniyorum 
</HEADLINE>
<TEXT>

     Ali AYDIN DHA 

      ŞAMPİYONLAR Ligi’nde Fenerbahçe'yle aynı grupta yer alan Shalke 04’ün Başkanı Gerd Rehberg, Şükrü Saraçoğlu Stadı’nda oynayacakları maçtan beraberlikle ayrılmalarının kendileri için iyi sonuç olduğunu söyledi. 
     Başkan Rehbergn, karşılaşmanın sonucunu merakla beklediklerini söylerken, Milan maçında biz de iyi bir futbol sergiledik. Kadıköy’de de iyi bir maç olacağını düşünüyorum. Fenerbahçe’nin ateşli taraftarından ve atmosferinden çekinmiyoruz. Bizde maçlarımızı 62 bin seyirci karşısında oynuyuruz diye konuştu. Başkan Gerd Rehberg, Fenerbahçe’nin çok iyi bir takım olduğunu belirtirken şöyle devam etti 
     
     'ALEX VE ANELKA’DAN ÇEKİNİYORUM' 
     Özellikle de Alex’in nasıl bir futbolcu olduğunu, bunun yanında da Anelka’nın da ne kadar tehlikeli bir futbolcu olduğunu biliyorum. Fenerbahçe, Şampiyonlar Ligi’ne iyi bir başlangıç yaptı. Milan ve PSV maçında nasıl bir takım olduklarını gösterdiler. Ama bizim takımımızda da kaliteli futbolcular var. Özellikle de şunu söyleyebilirim ki Türkiye’nin kalbinde yara açan Danimarka milli takımının golcüsü Larsen, takımımda oynuyor. Golcümüzün Türkiye-Danimarka maçında neler yaptığını gördük. Bizim en büyük kozumuz Larsen olacak. 
     
     'TÜRKİYE 2006’DA ALMANYA’DA OLMALI' 
     Gerd Rehberg, 2006 yılında Almanya’da düzenlenecek Dünya Kupası’nda Türkiye’nin mutlaka Almanya’da olmasını istiyoruz. Ekonomik açıdan da bize getirisi çok fazla. Benim oturduğum bölgede, Gersen Kirshen’de 25 bin Türk var. Hatırlanacağı gibi Beşiktaş kendi evinde oynayacağı maçı bizim stadımızda oynadı. Türkler’in o stada nasıl geldiğini herkes gördü. Türkiye 2002 Dünya Kupası’nda 3'üncü olurken benim oturduğum bölgedeki kutlamalar inanılmazdı. O yüzden Türkiye’nin Dünya Kupası’na katılmasını ümit ediyoruz. 
     
     'AİLTON’U KIZDIRMAYIN' 
     Başkan Rehberg, geçen yıl takımında oynadığı süre içinde teknik heyetle sorun yaşayan Beşiktaşlı Ailton’la ilgili olarak da şunları söyledi 
     Ailton çok kaliteli ve tekniği yüksek bir oyuncu. Ancak şunu önerebilirim ki Ailton’la iyi geçinmek lazım. Suyuna gidilirse, sıkmazsanız takıma çok faydalı olur. Bir defa bir olay yaşamıştık, Teknik direktörümüz oyundan aldı ve Ailton’da oyundan çıkarken işaret parmağını başına götürerek sinirli hareketlerde bulundu. Alman gazeteleri hemen bunu yazınca teknik direktörümüz, Ailton oyundan çıkarken sadece kafasını kaşıdı diye açıklama yaptı. Ama herkes biliyordu ki bu hareketin anlamı Beni oyundan aldığın için sen geri zekalısın anlamındaydı. Bu nedenle de şunu söyleyebilirim ki Ailton ile iyi geçinmek lazım. 
     
</TEXT>
</DOC>
