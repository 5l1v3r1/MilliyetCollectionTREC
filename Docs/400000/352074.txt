<DOC>
<DOCNO> 352074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/spor/spo10.html </URL>
<DATE> 2005/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızlar geçidi 
</HEADLINE>
<TEXT>


Futbolda yılın en büyük organizasyonu olan Konfederasyon Kupası bugün Almanya'da başlıyor. 29 Haziran'da bitecek turnuvaya Brezilya, Arjantin gibi futbolun devleri katılıyor 


Almanya'daki 2006 Dünya Kupası'nın bir anlamda provası olan Konfederasyon Kupası bugün başlıyor. Kupa perdesini bugün oynanacak Tunus - Arjantin ve Almanya - Avustralya maçlarıyla açacak. Yedincisi düzenlenecek ve 15 gün sürecek organizasyona Frankfurt, Hannover, Leipzig, Köln ile Nürnberg kentleri ev sahipliği yapacak. 
Yunanistan'ın Avrupa Şampiyonu olarak katılacağı turnuvaya Japonya, Avustralya, Meksika, Tunus ve Brezilya kıta şampiyonları olarak girerlerken, Arjantin FIFA'nın davetlisi, Almanya ise ev sahibi olarak kupada yer alacak. Turnuva 29 Haziran tarihinde Frankfurt'ta oynanacak final maçıyla son bulacak. 
İlk olarak 1992 yılında Suudi Arabistan'da yapılan, 1995 ve 1997'de yine aynı ülkede düzenlenen kupa, 1999 yılında Meksika, 2001'de Güney Kore ve Japonya, 2003'te ise Türkiye'nin de katılımıyla Fransa'da gerçekleştirildi. Ay - Yıldızlı ekibimiz, dünya üçüncüsü olarak geldiği bu turnuvada da üçüncülük kürsüsüne çıkmıştı. 

Turnuva Kanal D'de 

Yaz döneminin futbol keyfi Konfederasyon Kupası heyecanı Kanal D'de yaşanacak. Kanal D turnuvada naklen yayınlayacağı maçlarla futbolseverleri ekran başına kilitleyecek. Program şöyle Almanya - Avustralya Bugün 22.00 , Brezilya - Yunanistan Yarın 21.45 , Brezilya - Meksika 19 Haziran 21.45 , Arjantin - Almanya 21 Haziran 21.45 , Brezilya - Japonya 22 Haziran 21.45 , Yarı Final 25 Haziran 19.00 , Yarı Final 26 Haziran 19.00 , Final 29 Haziran 21.45 . 

A Grubu 
Arjantin 
Avustralya 
Almanya 
Tunus 

B Grubu 
Brezilya 
Yunanistan 
Japonya 
Meksika 

Rüzg rın oğlu Powell 

Atina'da yapılan Tsiklitiria Süper Grand Prix'inde Jamaikalı atlet 100 metrede adeta uçtu. Asafa Powell 9.77'lik muhteşem derecesiyle son olarak 2002'de kırılan erkekler Dünya rekorunun yeni sahibi oldu 

Jamaikalı atlet Asafa Powell, 100 metre erkeklerde 9.77 saniyelik derecesiyle müthiş bir başarıya ulaşarak, Dünya rekorunu yeniledi. 
Yunanistan'ın başkenti Atina'da yapılan Tsiklitiria Süper Grand Prix'ine katılan Powell, 9.78'le ABD'li Tim Montgomery'ye ait olan 100 metre dünya erkekler rekorunu tarihe gömerek, 9.77'ye taşımayı başardı. 22 yaşındaki Powell, mayıs ayında yapılan Jamaika seçmelerinde koştuğu 9.84'le de bu yılın da en iyi derecesini elde etmişti. Eski rekortmen Montgomery ise 100 metre rekorunu 2002 yılının eylül ayında Paris'te kırmıştı. 
Öte yandan Atina Olimpiyat Stadı'ndaki yarışmada 3 bin metre engellide ter döken Halil Akkaş ise 8.22.00'lık derecesiyle Türkiye rekoru kırmasına rağmen ancak dokuzuncu oldu. 

Rekorun tarihçesi Derece İsim Ülkesi Tarih 10.6 Donald Lippincott ABD 6.7.1912 10.4 Charles Paddock ABD 23.4.1921 10.3 Percy Williams Kanada 9.8.1930 10.2 Jesse Owens ABD 20.6.1936 10.1 Willie Williams ABD 3.8.1956 10.0 Armin Hary B.Almanya 21.6.1960 9.95 Jim Hines ABD 14.10.1968 9.93 Calvin Smith ABD 3.7.1983 9.92 Carl Lewis ABD 24.9.1988 9.90 Leroy Burrell ABD 14.6.1991 9.86 Carl Lewis ABD 25.8.1991 9.85 Leroy Burrell ABD 6.7.1994 9.84 Donovan Bailey Kanada 27.7.1996 9.79 Maurice Greene ABD 16.6.1999 9.78 Tim Montgomery ABD 14.9.2002 9.77 Asafa Powell Jamaika 14.6.2005 

Tecavüz şoku 

Arsenal'in golcü futbolcusu Robin van Persie, tecavüz suçlamasıyla gözaltına alındı. Savcılık sözcüsü Jei Chen de Graaf, Hollandalı yıldızın hafta sonu Rotterdam'da yaşanan bir olay sonucu dün tutuklandığını bildirdi. Graaf, ünlü futbolcunun hafta sonunda bir kadına tecavüz ettiği suçlamasıyla gözaltına alındığını kaydederek, birşey söylemek için erken olduğunu söyledi. Robin van Persie hakkında yürütülen soruşturmanın sürdüğü belirtildi. Hollandalı yıldız, 2004'te Feyenoord'dan Arsenal'e transfer olmuştu. Bu arada Manchester United'ın efsanevi yıldızı George Best de 13 yaşında bir kıza saldırıp, tecavüze yeltenme suçlamasıyla gözaltına alındı. 

Liverpool zengin oldu 

İstanbul'da yapılan Şampiyonlar Ligi finalinde Milan'ı deviren Liverpool kupayı kazanarak, adeta bir servete kondu. Avrupa'nın 1 numaralı kupasını müzesine götüren Kırmızı-Beyazlılar UEFA'dan toplam 30.6 milyon Euro'yu 50 milyon 800 bin YTL kasasına koydu. UEFA'nın televizyon yayın hakları, sponsorluklar ve takımların ülkelerindeki izlenme oranlarıyla ölçerek belirlediği paylaşım oranlarında rakiplerini geride bırakan Liverpool, 415.6 Milyon Euro ile Yaklaşık 690 Milyon YTL pastada en büyük payın sahibi oldu. 

Wimbledon öncesi üç fire 

Sezonun 3. 'Grand Slam'ı Wimbledon Tenis Turnuvası'na az bir zaman kala tek erkeklerde sakatlıkları nedeniyle Arjantinli Gaston Gaudio ile İspanyol raketler Carlos Moya ve Albert Costa'nın isimleri listeden çıkarıldı. Dünya klasmanının 12 numarası 2004 Roland Garros şampiyonu Gaston Gaudio'nun yerine Sırp Janko Tipsareviç, 20 numaralı seribaşı yine Roland Garros'nun 1998 şampiyonu Moya'nın yokluğunda ise Çek Ulihrach, Wimbledon'a katılacak. Avustralyalı Scott Draper da 20 Haziran'da Londra'da başlayacak dev organizasyonda Costa'nın yerine mücadele edecek. 


</TEXT>
</DOC>
