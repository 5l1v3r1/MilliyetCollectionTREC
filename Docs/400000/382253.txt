<DOC>
<DOCNO> 382253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/soneko44.html </URL>
<DATE> 2005/09/28/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
AP kararları piyasaların moralini bozdu... 
</HEADLINE>
<TEXT>

     MİLLİYET İNTERNET 

Avrupa Parlamentosu'nda bugün yapılan Türkiye oturumunda alınan kararlar piyasalara olumsuz yansıdı. Borsada sert düşüşler yaşanırken, döviz piyasası hareketlendi. 
     Güne 33 bin 319 puan seviyelerinden başlayan borsa, birinci seasta dar bantta yatay hareket etti. AP'de alınan kararlar sonrasındaysa sert düşüşler yaşandı. 
     İMKB Bileşik Endeksi 2. seansın ilk yarısını, 1. seans kapanışına göre 490.86 puan düşerek 32,803.97 puandan geçti. Bu aşamadan sonra düşüş hareketini 32 bin 600 puan seviyelerine kadar sürdüren Borsa'da, bu seviyelerde tepki alımları düşüşü biraz olsun frenledi. 
     Ulusal 100 Endeksi, 2. seansta 549.88 puan düşerek 32,744.95 puandan kapandı. 
     İlk seanstaki 24.35 puanlık düşüş dikkate alındığında, Borsa endeksi günün tamamında 574.23 puan geriledi. Hisse senetlerinin günlük ortalama değer kaybı yüzde 1.72 oldu. 
     Endeks 2. seansa, 19.45 puan azalarak 33,275.38 puandan başladı. Seansın ilk yarısını 32,803.97 puandan geçen endeks, seans içinde en düşük 32,504.91 puana kadar gerilerken, en yüksek olarak açılıştaki 33,275.38 puanı gördü. 
     2. seans kapanışında, mali endeks 737.31 puan azalarak 50,229.03 puana, sanayi endeksi 593.39 puan azalarak 26,050.80 puana, hizmetler endeksi 177.16 puan düşerek 15,540.12 puana geriledi. 
     Böylece ilk seansa göre, mali grup hisseler yüzde 1.45, sanayi grubu hisseler yüzde 2.23 ve hizmetler grubu hisseler ise yüzde 1.13 oranında değer yitirdi. 
     2. seansta işlem gören toplam 307 hisse senedinden 23'ü değer kazandı, 265 hisse değer yitirdi, 19 hisse senedinin fiyatında değişiklik olmadı. 
     2. seansta, 796 milyon 817 bin 400 YTL'lik işlem hacmi kaydedildi. Günlük işlem hacmi, 1 milyar 302 milyon 69 bin 171 YTL olarak hesaplandı. 
     Seansta, Erdemir, İş Bankası C , Yapı Kredi Bankası, Tüpraş ve Garanti Bankası en çok işlem gören hisse senetleri oldu. 
     
     DOLAR YÜKSELDİ 

     Kapalıçarşı'da güne 1.3510 YTL seviyesinden başlayan dolar gün ortasında 1.3480 YTL'den alıcı buldu. AP kararlarının duyulmasıyla dolar satış kuru 1.3560 seviyelerine kadar yükseldi. 
     Bankalararası piyasada dolar kotasyonları, saat 14.35'te, alışta en düşük 1.3470 YTL, en yüksek 1.3500 YTL, satışta en düşük 1.3520 YTL, en yüksek 1.3550 YTL seviyesinden işlem gördü. 
     İstanbul ve Ankara serbest piyasalarında alınıp satılan döviz türlerinin, dün ve bugün itibariyle alış ve satış kapanış fiyatları şöyle 
     

İSTANBUL SERBEST PİYASA Salı Alış Salı Satış Çarşamba Alış Çarşamba Satış ABD Doları 1.3440 1.3480 1.3480 1.3530 Avro 1.6160 1.6200 1.6230 1.6280 İng. Sterlini 2.3600 2.3800 2.3680 2.4000 İsviçre Frangı 1.0300 1.0400 1.0350 1.0550      

ANKARA SERBEST PİYASA Salı Alış Salı Satış Çarşamba Alış Çarşamba Satış ABD Doları 1.3440 1.3520 1.3470 1.3570 Avro 1.6150 1.6260 1.6190 1.6320 İng. Sterlini 2.3630 2.3950 2.3640 2.4000      

     
</TEXT>
</DOC>
