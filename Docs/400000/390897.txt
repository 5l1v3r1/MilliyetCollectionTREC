<DOC>
<DOCNO> 390897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/son/sontur01.html </URL>
<DATE> 2005/10/30/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Narkotik köpekleri göz açtırmıyor... 
</HEADLINE>
<TEXT>

     Emniyet Genel Müdürlüğü EGM bünyesinde bulunan 57 narkotik köpeği, 2004 yılında toplam bin 489 kilogram eroin, 274 kilogram esrar ve 13 kilogram kokainin bulunmasını sağlarken, aynı yıl toplam 2 milyon 73 bin adet sentetik uyuşturucu madde yakaladı. 
     AA muhabirinin Emniyet Genel Müdürlüğü Kaçakçılık ve Organize Suçlarla Mücadele Daire Başkanlığı’nın "2004 Yılı Raporu"ndan derlediği bilgiye göre, Emniyet Gernel Müdürlüğü bünyesinde polis köpeklerinin kullanımı 1990’lı yıllarda başladı. 
     Bugün farklı birimlerde görev yapan köpekler, ilk çalışmaya başladıkları günden bu yana uyuşturucu, patlayıcı, silah, canlı insan ve ceset aramada, birlikte görev yaptıkları polislerin işlerini kolaylaştırdı. 
     2004 yılı itibariyle Emniyet Genel Müdürlüğü bünyesinde merkez ve 
     taşralar olmak üzere 57 narkotik köpek, 21 patlayıcı köpeği, 1 silah- mühimmat köpeği, 14 canlı insan arama köpeği, 7 ceset arama köpeği, 114 asayiş devriye köpeği ve yavrular olmak üzere toplam 245 polis köpeği görev yapıyor. Bunlar arasında uyuşturucu madde kaçakçılığının önlenmesinde büyük görev düşen narkotik köpeklerinden yıllardır etkin biçimde yararlanılıyor. Özel olarak eğitilen narkotik köpekleri, 2004 yılında katıldıkları operasyonlarda toplam bin 489 kilogram eroin, 274 kilogram esrar ve 13 kilogram kokainin ele geçirilmesini sağladı. Sentetik uyuşturucu madde kaçakçılığının önlenmesinde aktif rol alan bu köpekler, aynı yıl, 2 milyon 3 bin 829 adet captagon, 66 bin 212 adet captafon maddesi, 3 bin 632 adet amphetamin ve 254 adet ecstasy olmak üzere toplam 2 milyon 73 bin 927 adet sentetik uyuşturucu yakaladı. 
     
     SENTETİK UYUŞTURUCUNUN YÜZDE 21’İNİ KÖPEKLER YAKALADI 
     2004 yılında narkotik köpeklerin toplam doğal uyuşturucu madde 
     yakalamadaki oranı yüzde 10, sentetik uyuşturucu madde yakalamadaki rolü ise yüzde 21 oldu. Narkotik köpekleri, 1998-2004 yılları arasında ise, toplam 3 bin 147 kilogram eroin, bin 640 kilogram esrar, 13 kilogram kokain, 744 kilogram bazmorfin, bin 602 asetik anhidrit ele geçirdi. Emniyet Genel Müdürlüğü, 2004 yılında, özellikle kuryeler aracılığıyla gerçekleştirilen uyuşturucu madde kaçakçılığının önlenmesine yönelik olarak, yolcu salonları, alışveriş merkezleri gibi alanlarda kullanılabilecek aktif alarm köpeğin patileri ile kazıması işaretli köpeklerin yanı sıra, pasif alarm köpeğin oturması işaretli narkotik köpek eğitimine başladı. 
     
</TEXT>
</DOC>
