<DOC>
<DOCNO> 399775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sonyas07.html </URL>
<DATE> 2005/12/01/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Emniyet kemeri anne karnındaki bebeğe zarar vermez" 
</HEADLINE>
<TEXT>

     
     Saadet KEFAL ESKİŞEHİR, DHA 
     
KADIN Hastalıkları ve Doğum Uzmanı Opr. Dr. Gülbin Erol seyahat sırasında hamile kadınların emniyet kemeri takmalarında bir sakınca olmadığını söyledi. 
     Eskişehir Doğum ve Çocuk Hastalıkları Hastanesi’nde görevli Opr. Dr. Gülbin Erol trafik kazalarında emniyet kemeri takılmasının hem anneyi hem de anne karnındaki bebeğin hayatını kurtarabileceğini belirtti. Bebeğin anne karındaki amnios sıvısı tarafından çok iyi korunduğunu, hamile kadınların emniyet kemeri takmalarıyla oluşabilecek basınçtan bebeklerin etkilenmeyeceği kaydeden Opr. Dr. Erol şöyle dedi 
     Emniyet kemeri anne karnındaki bebeğe zarar vermez. Çünkü bebek amnios sıvısı tarafından çok iyi korunur. Anne adayları seyahat ederken emniyet kemeri taksam bebeğim zarar görür mü ’ diye endişelenmesin. Kaza anında emniyet kemeri anneyi ve bebeğini korur. Yapılan araştırmalarda anne adayı genç kadınların ölüm nedenlerinin başında trafik kazaları geliyor. Bu yüzden hamile kadınlar seyahat ederken mutlaka emniyet kemeri takmalılar.'' 
     
</TEXT>
</DOC>
