<DOC>
<DOCNO> 388108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/guncel/gun01.html </URL>
<DATE> 2005/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu toprakların her karesi kanla sulandı' 
</HEADLINE>
<TEXT>


Dink'i hapis cezasına çarptıran h kim, kararında, "Bu toprağın her karesi kanla sulanmıştır. Sanık, bu kanın zehirli olduğunu ifade etmiştir" dedi 

İSTANBUL Milliyet 

Agos Gazetesi Genel Yayın Yönetmeni Hrant Dink'i "Türklüğü tahkir ve tezyif etmek" suçundan 6 ay hapis cezasına çarptıran h kim Metin Aydın, gerekçeli kararında, "Bu toprağın her karesi kanla sulanmıştır. Atatürk, bunu bildiği için, gençliğe muhtaç olduğu kudretin bu kanda olduğunu söylemiştir. Oysa sanık, bu kanın zehirli olduğunu ifade etmiştir. Bu saygısızlıktır, aşağılayıcı ve inciticidir" dedi. 
Şişli 2. Asliye Ceza Mahkemesi H kimi Aydın'ın hazırladığı beş sayfalık gerekçeli kararda, ifade özgürlüğünün sınırsız olmadığı belirtildi. 
Kararda, Dink'in, Agos'taki "Ermenistan ile Tanışmak" başlıklı yazısında, Atatürk'ün "Gençliğe Hitabe"deki sözlerinin çarpıtıldığı kaydedildi. Yazıdaki "zehirli kan" tabirinin "pis kan" anlamına geldiğinin öne sürüldüğü kararda, Dink'in, "Muhtaç olduğun kudret damarlarındaki asil kanda mevcuttur" sözünü, "Türk'ten boşalacak zehirli kanın yerini dolduracak temiz kan Ermeni'nin Ermenistan'la kuracağı asil damarında mevcuttur" şeklinde değiştirdiği vurgulandı. 


</TEXT>
</DOC>
