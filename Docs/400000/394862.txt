<DOC>
<DOCNO> 394862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sonspo36.html </URL>
<DATE> 2005/11/14/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Beşiktaş, Gaziantep maçının hazırlıklarını sürdürdü... 
</HEADLINE>
<TEXT>

     Beşiktaş, Turkcell Süper Ligi'nde Gaziantepspor ile yapacağı maçın hazırlıklarını, akşam antrenmanıyla sürdürdü. 
     Teknik direktör Jean Tigana yönetiminde, BJK Nevzat Demir Tesisleri'nde yapılan antrenmanda, futbolcular yarım saat sahada koştuktan sonra tesislere girerek kondisyon merkezinde ağırlık çalıştı. 
     Antrenmana, sakatlıkları süren Ahmet Dursun ve Gökhan katılmazken, Sergen, Tayfur ve Ramazan takımdan ayrı koşu yapmakla yetindi. 
     Bu arada, Brezilyalı futbolcu Julio Cesar'ın jübile maçı için Almanya'ya giden Ailton, uçağı rötar yaptığı için İstanbul'a dönemedi ve antrenmana da katılamadı. 
     Siyah-beyazlılar, yarın yapacakları antrenmanla Gaziantepspor maçı hazırlıklarını sürdürecek. 
     
</TEXT>
</DOC>
