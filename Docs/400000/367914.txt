<DOC>
<DOCNO> 367914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/guncel/gun05.html </URL>
<DATE> 2005/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
OKS-ÖSS-KOLEJLER KAYIT REHBERİ 
</HEADLINE>
<TEXT>


KAZANAMAYANLARA YENİ AVANTAJLAR 5 

100 SORUDA YENİ ÖSS SİSTEMİ 

Ben bu yıl yabancı dilden sınava gireceğim. Yeni sınav sistemine göre birinci bölümdeki Türkçe, Sosyal Bilimler, Matematik ve Fen Bilimleri'nden sorumlu olacağım. Fakat ikinci bölümde hangi derslerden sorumlu olacağımı anlayamadım. 
Uygun bir zamanınızda beni bu konuda bilgilendirirseniz çok mutlu olacağım. 
Yabancı Dil sınavı yine ayrı şekilde yapılacak. Sınavda yanıtlayacağınız testler ve DİL puanınızın oluşumun yüzdelik olarak katkıları aşağıdaki şekildedir. Sınavda bölüm kavramı yok. ÖSYM'de böyle açıkladı. 
Ortak derslerle ilgili Testlerden Türkçe, Sosyal Bilimler 1, Matematik 1 ve Fen 1 testleri ile ayrı bir gün yapılacak olan Yabancı Dil Testi DİL puanınızı oluşturacak. 
Her bir bölümün DİL puanına ne kadar katkı sağladığı konusunda aşağıdaki tablodan yararlanabilirsiniz. 

Yeni Sınav sisteminde öğrenci hangi testi cevaplayacağını nasıl belirleyecek Açıklanan testlerin hepsini yanıtlamak zorunda mıyız 
Yeni sınavda lise müfredatının tamamı sorulmakta fakat bir adaydan alanı ile ilgili olan testlere yönelmesi beklenmektedir. Her bir puanın hangi yükseköğretim programlarına girişte kullanılacağı bellidir. Aday hedeflediği yükseköğretim programını düşünerek bunu kendi lise alanı ile karşılaştırmalı ve buna göre hareket etmeli. Örneğin Tıp fakültesini hedefleyen bir öğrenci SAY 2 puanıyla Y-ÖSS SAY 2 bu bölüme girecek dolaysıyla bu öğrencinin lisede Fen alanından gelmesi ve SAY 2 puanını oluşturan testleri ağırlıklarını göz önüne alarak yanıtlamak durumundadır. Yıl boyunca yapacağı hazırlıkta da öncelikle katkısı yüksek olan bölümlerden en iyi şekilde hazırlanmalıdır. 

Sistem çok karışık görünüyor, öğrenciler hangi konuların üzerinde durmalılar 
Sınav sistemi tüm ayrıntılarına bakıldığında karışık görünebilir. Ancak her öğrenci lisedeki alanını, üniversitede okumak istediği programları iyi belirlerse sitem uygun hareket etmiş olur. Bu durumda sınavda karşısına çıkacak tüm testlerden değil de kendi puanını oluşturacak testlerden sınava hazırlanır. Böylece konu kapsamı ve cevaplayacağı testler bakımından doğru bir hazırlık yapmış olur. 

Yeni sistemde neler önemli 
Sınavda değişen konu kapsamına dikkat etmek ve buna göre hazırlanmak gerekli. Lise 1'e kadar olan kesim "ortak alan dersleri" olarak adlandırılıyor. 
Bu derslerden gelecek konular ve dağılım uygulanmakta olan ÖSS'ye benzer olacak. "Alan dersleri" ile ilgili testler olarak anılan testler ise lise 2-3 müfredatından yukarıda açıklanan derslerden gelecek. 

Yeni sınav sisteminde Lise 1 öğrencileri nasıl hareket etmeli 
Yeni sınavda hedef belirleme çok önemli olacak. Yani öğrenci lise 1'de Alanını seçerken mesleki karar verildiğinin farkında olması gerekiyor. lise 1 öğrencileri ALAN SEÇERKEN SINAV SİSTEMİNİ TANIMALI. 

Şu dönem sınava hazırlanacak öğrenciler nelere dikkat etmeliler 
Öncelikle sistem ile ilgili bilgileri dikkatli incelemeliler. Alanlarını ve seçecekleri meslekleri iyi düşünmeler. Hedeflerini iyi belirlemeli ve dikkatli olmalılar. Hangi puan türünü hedefleyeceklerine iyi karar vermeliler. Doğru bir çalışma yöntemi ile temel bilgileri konu bütünlüğünü iyi kavramalı, bolca pratik yapmalılar. Eksiklerini giderecek şekilde değerlendirmeliler. Tekrarlara önem vermeli, konu biriktirmemeliler. Doğru kaynakları kullanmalı, sınavın yapısına en uygun kaynaklara ulaşmalılar. 

Hangi puan türünden hazırlanacağımıza nasıl karar vermeliyiz 
Sınav bir bütün olarak değerlendirilmeli ve adaylar hangi puanı SAY 2, EA 2, SÖZ 2 , 4 ve üzeri yıllık lisans programlar için hedefliyorsa buna göre baştan kararını vermeli. Sadece 4 yıllık ve üzeri lisans programlarını hedefleyenler, hem 4 yıllık hem de 2 yıllık programları hedefleyenler, sadece iki yıllık programları hedefleyenler kararlarını sistemi tanıyarak vermeliler 

Türkçe matematik öğrencisinin alanına SAY puanı ile Matematik bölümleri de giriyordu, bu bölümleri TM mezunu bir aday düşünürse ne yapmalı 
Matematik ve Matematik Öğretmenliği Fen Bilimleri alanı öğrencilerinin dışında Türkçe-Matematik mezunları da tercih ettiğinde ÖSS SAY puanına eklenecek AOBP'nin 0.8 AOBP puanı ile yazabildikleri programlardır. Yeni sistemde öğrencinin alanlarına giren bölümlerle ilgili bir değişiklik ifade edilmedi. Eğer eskisi gibi olursa Türkçe- Matematik öğrencisi AOBP'den bir puan kaybına uğramasa bile Matematik ve Matematik Öğretmenliği için SAY 2 puanına gereksinim duyacaktır. Bu puanını yükseltebilmesi için de kendi alanı ile ilgili testlerin dışında Fen 2, testini de yanıtlamak durumunda olabilecektir. 

Fen Bilimleri alanı öğrencisiyim İktisat ve işletme tercihinde bulunursam nasıl hareket etmeliyim 
Ortak alan uygulaması örneklerinden benzer durum Ekonomi, Ekonometri, İktisat, İşletme bölümleri için de geçerlidir. Bu bölümler Türkçe Matematik alanı öğrencilerinin hedeflediği bölümlerdir. Bu alanların dışında Fen Bilimleri, Sosyal Bilimler mezunları da bu bölümleri eski sistemde EA Puanı ile alanı gibi tercih edebiliyordu. 0.8 AOBP'li Yeni sistemde de bu alan uygulaması devem edebilecek, bir değişiklik açıklanmadı. Bu durumda Fen Bilimleri alanı mezunu bir öğrenci alanı ile ilgili ortak testlerden katkı oranları yüksek olan testlere yanıtlayarak alan tercihlerine yönelecek. Eğer İktisat ve işletme vb. bölümleri de düşünürse Ed-Sos testlerini de yanıtlamak durumunda olacak. 

Sosyal Bilimler alanı öğrencisiyim EA 2 puanı ile İktisat ve işletme tercihinde bulunursam nasıl hareket etmeliyim 
SÖZ 2 puanı ile öğrenci alan programları hedefleyen Sosyal Bilimler mezunu bir öğrenci alanı ile ilgili ortak testleri alanı ile ilgili bölümlerdeki puanı SÖZ 2 için yanıtlamak durumunda. İktisat işletme vb bölümleri de düşündüğü zaman ayrıca Mat 2'yi de yanıtlamak durumunda olacak. 

Yabancı Dil alanı öğrencisiyim EA 2 puanı ile geçen yıllardaki şekliyle alanımıza giren Uluslar arası ilişkiler bölümü için tercihte bulunursam nasıl hareket etmeliyim 
Yabancı Dil alanından mezun bir öğrenci EA 2 puanı ile Uluslar arası ilişkiler bölümünü hedeflerse EA 2 puanının yeterli olabilmesi için Türkçe, Mat 1, Sos 1, Fen 1 dışında Ed-Sos ve Mat 2 de cevaplamak durumunda. Yani sınavda 6 test yanıtlayacak. Yabancı Dil sınavı da ayrı bir gün yapılacak. 

Ortak bölümleri tercih etmek durumunda oluşan temel farklılık nedir 
Mevcut sistemdeki farklı puan türlerinde de olsa öğrencilerin alanlarına giren Yükseköğretim programlarını düşünenler fazladan bir testi daha yanıtlamak durumunda kalacak. Hatta alanı ile ilgili puanı için de katkısı en yüksek testleri öncellikli hedef yapmalılar. Bu durumda farklı bir puan da hedef olursa 7 30 210 soruya ulaşılması gerekebilecektir. Bu da sınavda süreyi planlı kullanmayı gerektiriyor. 

Sınav süresi ne kadardır ve süreyi nasıl kullanmak gerekir 
Sınav 195 dakika. Bu süre dikkatin odaklanması ve konsantrasyon sağlama için uzun bir süre Adayların kendilerini bu süreyi en iyi şekilde kullanmaya alıştırması gerekiyor. Deneme sınavları çok önemli. Sınavlarda kendilerini süreyi en iyi şekilde kullanmaya alıştırmalılar. Çözemedikleri soruları hızlı geçmek, dikkatli olmak, en iyi şekilde zaman planlaması yapmak durumundalar. Soruları hızlı çözebilmenin ön koşulu da güçlü bir bilgi donanımı ve bolca pratik yapmaktır. Bunun için temel kavramları ve konuları iyi özümsemek gerekir. Ayrıca okuma alışkanlığı bu tür sınavlarda olumlu yönde fark yaratmaktadır. Adayların okuma ve okuduğunu anlama yetilerini geliştirmeleri gerekir. 

Sınav sistemi ile ilgili çok farklı söylemler oluşabiliyor, hangi bilgilere inanmalıyız 
Sınavla ilgili açıklanan temel ilke ve katsayı bilgilerinin dışında gelişen söylemler adayların kafasını karıştırabilecektir. Bunun olmaması için somut açıklanan bilgilerin dışındaki söylemlere itibar edilmemelidir. 

Öğrencilerin ilk hareket planı ne olmalı Nelere dikkat etmeliler 
Öğrencilerin hemen değişen konu sınırlarını öğrenmeleri ve kendi eksiklerini belirleyerek bunu nasıl gidereceklerinin planlamalarını yapmaları gerekiyor. Hazırlık yapacak adayların izleyecekleri kaynakları çok iyi seçmeleri gerekiyor. Bu kaynakların yeni istemle uyumlu olmasına dikkat etmek gerekli. Soru yapısı, konu kapsamı, sınav formatları vb açıdan 

Sınavın zorlaşacağı söyleniyor, bu doğru mu 
Yeni sınavda ilave edilen konulardan dolayı sınavın güçlük düzeyi ile ilgili yorum yapmak yanıltıcı olacaktır. Akademik bir donanımı ölçmeyi hedefleyen ölçme değerlendirme aracı bireylerin bilgi bakımından hazır oluş düzeyine göre değerlendirilir. Bu açıdan yorumladığımızda öğrencilerin sınava ben daha iyi nasıl hazırlanabilirim sorusunun yanıtını aramaları gerekiyor. Eklenen konular öğrenilmesi daha zaman alıcı olabilir, ancak bu durum bir zorluğu değil adayların daha iyi ders çalışarak kendilerini hazırlamalarını gündeme getirmeli. Sınavda soruların güçlük düzeyi her zaman, bilimsel bir yolla değerlendirilir. 

Ben Anadolu öğretmen lisesinde okuyorum lise 1 öğrencisiyim. Ek puanların kaldırıldığı bu durumda bizim halimiz ne olacak 
Anadolu Öğretmen liselilerin alanlarının devamı niteliğinde olan yükseköğretim programlarını tercih etmeleri durumunda aldıkları ek puanlar AOBP puanının çarpıldığı katsayı 0.8 ile ve ek olarak 0.24 katsayısı ile çarpılıyordu. Bu katsayı uygulamasında yenilik ek katsayının 0.08'e düşürülmesidir. Yine bir ek puan söz konusu ancak eskisi gibi çok yüksek değil. Alan tercihlerinizde bu ek puanla da aynı puanı olan bir lise mezununa göre avantaj söz konusu. AOBP'si 100 olan bir lise mezunu 100 0.8 80 alırken, AOBP'si 100 olan bir Anadolu Öğretmen lisesi mezunu alan tercihinde 0.8 100 80 0.08 100 8 Toplamda 88 puan alacak. AOBP'si düşük olan öğrencilerde katkı düşük olacak. 

Lisedeki alan Fen Bilimleri, Türkçe-Matematik, Sosyal Bilimler, Yabancı Dil mezunlarının ortak tercih edebildikleri bazı bölümler için nasıl bir uygulama olacak Örneğin Fen mezunu bir öğrenci EA 2 Puanı ile iktisat bölümüne yerleşmek isterse nasıl bir durum olacak 
Eski sistemde bazı puan türlerindeki 0.8 AOBP'li tercih edilebilecek ortak bölümler için aday o bölüm için kullanılan puanı da hedeflemesi durumunda ilgili bir testi daha fazladan yanıtlamak durumunda olacak. Lisede Fen Alanında olan öğrenci SAY 2 puanı ile birlikte EA 2 puanını da alanına giren İktisat vb bölümler için, hedeflerse 


</TEXT>
</DOC>
