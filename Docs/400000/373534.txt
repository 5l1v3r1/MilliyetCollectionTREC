<DOC>
<DOCNO> 373534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/yazar/theper.html </URL>
<DATE> 2005/08/28/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bu bir rekordur 
</HEADLINE>
<TEXT>

Bugün sizlere bir yıldönümünden söz edeceğim. Bu yıldönümü benim için iftihar vesilesidir. Efendim 
Yıllardır gazete ve dergilerde "Sağlık köşesi" görürsünüz. Sayfa sayfa sağlık köşesi yayımlanır. Buna bir şey diyeceğim yok, elbette sağlık önemli ama bir de basılı yayınların hiçbir zaman vazgeçmediği bir köşe vardır, "Yıldız falı", yani burçlar. Benim anlayışıma göre hiçbir geçerliliği olmayan, tam anlamıyla batıl bir inanç ürünüdür fal. Ama her gazete ve dergide boy boy yer alır, hatta yılbaşlarında bir tam sayfa halinde günlerce sürer. Şimdi 
Bana göre benim gibi düşünen kimselerin de çok olduğunu biliyorum böyle bir batıl inanç önemli bulunup da sayfalarda boy boy yer ayrılırken sizler kaç tane hukuk köşesi gördünüz 
Batıl inanç fuzulen yer alır, sağlık köşesi fuzuli değildir, önemlidir, haklı olarak yer alır. Peki hukuk. Hukuk önemli değil mi Yayınlardaki genel tutuma bakarsak fal kadar bile önemli değil. İyi ama bizim vatandaşımız hukuki konulara ne kadar vakıf Hiç vakıf değil, çünkü bugüne kadar hukuki konularda hiç aydınlatılmadı. Kova burcunun hangi tarihleri kapsadığını biliyor ama balkonunu kapatmanın kanuna aykırı olduğunu bilmiyor. Evet şimdi geliyorum asıl diyeceğime. 
İşte bu ortamda, hukuki konularda vatandaşı aydınlatan tek rekortmen köşe benim köşem. Bugünlerde tam 25'inci yaşını kutluyor. Hiç tereddütsüz söylüyorum ki bu bir rekordur. Türkiye'de 25 sene devam eden bir tek hukuk köşesi yoktur. Kesintisiz aynı gazetede 25 yıl yazan yazarları saysanız kaç tane çıkar Oysa bu köşe aynı gazetede 25 yılını hiç eksilmeyen ilgiyle sürdürüyorsa, yani birkaç rekoru kırıyorsa bu başkalarına da örnek olmalı. Benim yazılarımın başladığı yıl, yani 1980 yılında doğanlar bugün avukatlık, h kimlik yapıyor. Bu meslektaşlar bu köşeyi okuyarak büyüdü, hatta bu köşeden dolayı hukuk mesleğini seçti. Bunu açıkça söyleyenlerden aktarıyorum ve onur duyuyorum. İlk yazım 31.8.1980 tarihli, günden bugüne ilgisini hiç eksik etmeyen okurlarıma binlerce teşekkürümü de iletmek istiyorum, belki bir 25 sene daha yok, ama dayanabildiğimiz sürece birlikte olmak dileğim. 



</TEXT>
</DOC>
