<DOC>
<DOCNO> 399645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/soneko43.html </URL>
<DATE> 2005/12/01/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Hyundai'den Aralık indirimi... 
</HEADLINE>
<TEXT>

     Hyundai, binek otomobiller ve hafif ticari araçlarda peşin alım indirimleri ve taksit atlatmalı kredi imkanı sunduğu Aralık kampanyası başlattı. 
     Hyundai, 1-31 Aralık 2005 tarihleri arasında geçerli olacak kampanya kapsamındaki tüm binek ve hafif ticari araçlarda peşin alımda 8 bin YTL'ye varan indirim avantajı sunuyor. 
     Aralık ayı kampanyasında 8 bin YTL'lik en büyük avantaj, Hyundai'nin Türkiye'de üretilen Accent Admire binek otomobilinde ve çeşitli Starex hafif ticari modellerinde uygulanıyor. 
     Starex ailesinde indirim oranı ise modellere göre 3 bin 250 YTL ile 8 bin YTL arasında değişiyor. Kampanya dahilindeki diğer binek otomobiller arasında Atos Prime, Getz, Elantra, Tucson ve Santa Fe bulunuyor. 
     Güney Kore'den ithal edilen tüm Starex kamyonetlerde 1.500 YTL'lik indirim avantajı sağlanırken, yine ithal olarak getirilen H 100 kamyonetlerde 750 YTL'lik peşin alım indirimi sunuluyor. 
     
</TEXT>
</DOC>
