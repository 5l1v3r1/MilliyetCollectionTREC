<DOC>
<DOCNO> 396664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sondun15.html </URL>
<DATE> 2005/11/21/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Savaş dedikodudan çıktı 
</HEADLINE>
<TEXT>

     BBC TÜRKÇE 

      İngiliz The Independent gazetesi, Irak savaşının gerekçeleriyle ilgili ilginç bir haber yayınladı "Beyaz Saray savaşa gitme kararını dedikodulara dayanarak almış". 
     Amerika'da yayımlanan Los Angeles Times gazetesine dayanarak verilen haberin ayrıntıları şöyle 
     "1999 yılında Almanya'ya gelen ve siyasi sığınma talep eden Curveball kod adlı Iraklı kimya mühendisi, Alman istihbarat servisine Saddam Hüseyin'in biolojik silahlar üretmek için mobil laboratuvarlar geliştirdiğini anlatır. Ancak 2002 yılının yazında, açıklamaları üzerine derin kuşkular düşer. Alman istihbarat servisinin üst düzey yetkilileri CIA'i, bu kişinin silah üretiminde yer almadığını ve yer alan hiç kimseyi de görmediğini söyleyerek uyarır. Elindeki bilginin ikinci elden geldiği ve muğlak olduğu, bir kaynağa göreyse dedikodudan ibaret olduğu söylenir. Ancak CIA bu çekincelerin hiçbirine kulak vermez." 
     
</TEXT>
</DOC>
