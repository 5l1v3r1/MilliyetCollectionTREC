<DOC>
<DOCNO> 367385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sonspo16.html </URL>
<DATE> 2005/08/05/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Diyarbakırspor golcüsüne kavuştu... 
</HEADLINE>
<TEXT>

     Diyarbakırspor, Makedonya Milli Takım oyuncusu Goran Maznov'u renklerine bağladı. 
     Uzun süredir forvet arayışında bulunan Diyarbakırspor, bu sıkıntısını Makedonya'da bu yıl lig şampiyonu olan FK Rabotnicki'nin golcüsü Maznov ile giderdi. 
     Bugün Kulüp Başkanı Abdullah Akyıl ile İstanbul'dan uçakla Diyarbakır'a gelen Maznov'u havaalanında karşılayan bir grup taraftar oyuncuya sevgi gösterisinde bulundu. 
     Akyıl, yaptığı açıklamada, Makedonya Milli Takımı'nda da forma giyen 24 yaşındaki golcü oyuncunun Diyarbakırspor büyük katkı yapacağını inandıklarını belirterek, ''Kendisiyle 2 yıllık anlaşmaya vardık. Yarınki maçta oynamasını istiyoruz. Bunun için lisans işlemlerini sürdürüyoruz. İşlemlerin tamamlanmasının ardından resmi sözleşme imzalayacağız'' dedi. 
     Öte yandan, Maznov'un transferiyle Diyarbakırspor'daki Makedon oyuncusu sayısı 3'e çıktı. Yeşil kırmızılı ekipte Makedon Goran Stavreski ve Goce Sedloski'de forma giyiyor. 
     
</TEXT>
</DOC>
