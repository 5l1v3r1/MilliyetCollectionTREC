<DOC>
<DOCNO> 395888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sonyas01.html </URL>
<DATE> 2005/11/17/ </DATE>
<TIME> 04.00 </TIME>
<AUTHOR>  </AUTHOR>
<HEADLINE>
5 yaşındaki çocukta 8 paket eroin 
</HEADLINE>
<TEXT>

     ABD'de bir öğretmen 5 yaşındaki öğrencisinin cebinde 8 paket eroin buldu. 
     Polis müfettişi William Colarulo, Philadelphia kentindeki Richmond ilkokulunda ana sınıfı öğrencisinin cebinde eronin bulunmasıyla ilgili soruşturma yapıldığını ve öğrencinin annesinin suçlanabileceğini söyledi. 
     Çocuğun cebinde eroinin 25 Ekim'de bulunduğu ve okulun çocuğun ailesine mektup gönderdiği belirtilirken, okulun olaydan ailesini haberdar etmek için niçin üç hafta beklediğine ilişkin bilgi verilmedi. Olayın bir televizyon kanalında yayınlanmasından sonra mektubun çocuğun ailesine gönderildiği de kaydedildi. 
     Okul sözcüsü Fernando Galliard, olaydan dolayı şoke olduklarını ve üzüldüklerini, ailelerin bir çocuğu böyle bir tehlikeye atabilmesinin rezillik olduğunu söyledi. 
     İnsani Hizmetler İdaresi sözcüsü Ted Qualli, çocuk ve üç kardeşinin kendilerine teslim edildiğini ve çocuklara bakabilecek akrabalarının araştırıldığını belirtti. 
     
</TEXT>
</DOC>
