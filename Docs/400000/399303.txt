<DOC>
<DOCNO> 399303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/soneko51.html </URL>
<DATE> 2005/11/30/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
10 aylık dönemde dış ticaret açığı 35.5 milyar dolara çıktı 
</HEADLINE>
<TEXT>

     Türkiye, Ocak-Ekim döneminde 59 milyar 438 milyon dolarlık ihracat, 95 milyar 16 milyon dolarlık ithalat yaptı. 
     Türkiye İstatistik Kurumu TÜİK , Ekim ayı itibariyle geçici dış ticaret verilerini açıkladı. 
     Buna göre, dış ticaret açığı bu dönemde yüzde 28.7 artarak 35 milyar 579 milyon dolara yükselirken, ihracatın ithalatı karşılama oranı yüzde 62.6'ya geriledi. 
     Geçen yılın Ocak-Ekim döneminde, 50 milyar 851 milyon dolarlık ihracat, 78 milyar 498 milyon dolarlık ithalat yapılırken, 27 milyar 647 milyon dolar dış ticaret açığı verilmiş, ihracatın ithalatı karşılama oranı da yüzde 64.8 olmuştu. 
     Geçen yılın aynı ayına göre, Ekim'de, ihracatta yüzde 9, ithalatta ise yüzde 22.3 artış kaydedildi. Dış ticaret açığı yüzde 57.4 artarak 3 milyar 501 milyon dolar olurken, ihracatın ithalatı karşılama oranı yüzde 64.6'ya indi. 
     
</TEXT>
</DOC>
