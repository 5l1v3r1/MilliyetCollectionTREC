<DOC>
<DOCNO> 367010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/soneko21.html </URL>
<DATE> 2005/08/04/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
YTL, TÜFE bazında son 25 yılın en yüksek seviyesinde... 
</HEADLINE>
<TEXT>

     Yeni Türk Lirası YTL , Temmuz ayında TÜFE bazında son 25 yılın, ÜFE bazında ise son 20 yılın en yüksek seviyesine ulaştı. 
     Merkez Bankası verilerine göre, Tüketici Fiyatları Endeksi TÜFE bazında reel efektif döviz kuru geçen ay 162.9 seviyesine çıkarak Ocak 1980'den bu yana son 25 yılın en yüksek seviyesine yükseldi. 1980 yılı Ocak ayında TÜFE bazlı reel efektif döviz kuru 176.4 seviyesinde idi. 
     Üretici Fiyatları Endeksi ÜFE bazında reel efektif döviz kuru da, Temmuz ayında 146.8'e yükselerek, 148.8 seviyesinin yakalandığı 1985 yılı Mart ayından bu yana geçen 20 yıllık süre içinde en yüksek seviyesine ulaştı. 
     Böylelikle, YTL, TÜFE bazında Şubat 1980 tarihinden bu yana yüzde 25.3, ÜFE bazında ise Nisan 1985'den bu yana yüzde 3.7 oranında değer kazandı. Reel efektif döviz kuru, Şubat 1980 tarihinde TÜFE bazında 130, ÜFE bazında Nisan 1985'de ise 141.5 olarak belirlenmişti. 
     
     AYLIK BAZDA 
     Verilere göre, 1995 100 TÜFE bazlı reel efektif döviz kuru Temmuz ayında, bir önceki aya göre yüzde 2.2 artarak 159.3'den 162.9'a çıktı. 
     Aynı dönemde, 1995 100 ÜFE bazlı reel efektif döviz kuru da yaklaşık yüzde 1.7 artarak 144.4'den 146.8'e yükseldi. 
     Bir başka deyişle, YTL, 2005 yılının Temmuz ayında TÜFE bazında 2.2, ÜFE bazında yüzde 1.7 değer kazandı. 
     Öte yandan, YTL bir yıllık süre içinde TÜFE bazında yaklaşık yüzde 15.9, ÜFE bazında yüzde 14.7 değer kazandı. 
     
</TEXT>
</DOC>
