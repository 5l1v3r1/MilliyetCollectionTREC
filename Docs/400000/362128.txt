<DOC>
<DOCNO> 362128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sonspo18.html </URL>
<DATE> 2005/07/18/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Diyarbakırspor, 3 futbolcuyla prensipte anlaştı... 
</HEADLINE>
<TEXT>

     Diyarbakırspor, İstanbulspor'dan kaleci Oğuz, Kayserispor'dan Müslim Can ve Samsunspor'dan Erkan ile prensipte anlaşmaya vardı. 
     Kulüp basın sözcüsü Aziz Gölcük, yaptığı açıklamada, 3 futbolcuyla prensipte anlaşmaya vardıklarını belirterek, bu futbolcularla hafta içinde sözleşme imzalayacaklarını söyledi. 
     Oğuz ve Müslim'in Kızılcahamam'daki kampa katıldıklarını, Erkan'ın kısa sürede katılacağını ifade eden Gölcük, ''İstanbulspor'dan Oğuz, Kayserispor'dan Müslim Can ile Samsunspor'dan da Erkan ile prensipte anlaşmaya vardık. Yabancı futbolcu arayışımız sürüyor. Güçlü bir kadro oluşturma çabası içerisindeyiz'' dedi. 
     Gölcük, takımının futbolculara verilen 3 günlük iznin ardından yine Kızılcahamam'da ikinci etap kamp çalışmasına başladığını belirterek, şunları söyledi 
     ''Futbolcularımız mükemmel bir uyum içindeler. Çalışmalarda son derece istekli ve hırslılar. Kamp, Temmuz ayı sonuna kadar sürecek. Daha sonra buradan İstanbul'a geçip ay sonunda yapılacak Cumhuriyet Kupası'na katılacağız. Şu ana kadar 5 hazırlık maçı yaptık. 3 maç daha yapacağız. Bu arada eksiklerimizi göreceğiz. 1 Ağustos'ta Diyarbakır'a döneceğiz.'' 
     
</TEXT>
</DOC>
