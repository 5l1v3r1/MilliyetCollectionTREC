<DOC>
<DOCNO> 393112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sonsiy12.html </URL>
<DATE> 2005/11/08/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Çubukçu'ya "muhbir çocuklar" sorusu 
</HEADLINE>
<TEXT>

     CHP İstanbul Milletvekili Berhan Şimşek, Devlet Bakanı Nimet Çubukçu’ya "Yuvalarda muhbir olarak kullanılan çocukların" nasıl seçildiğini sordu. 
     Şimşek, TBMM Başkanlığı’na sunduğu önergede, Çubukçu’dan, "Bakanlık görevi süresince hangi çocuk yuvasını ziyaret ettiğini, bu ziyaretlerde muhbir olarak kullandığı çocukları nasıl seçtiğini, belirlenen bir yöntemi olup olmadığını" açıklamasını istedi. 
     Muhbir olarak kaç çocuk seçildiğini ve bu çocuklardan yapmaları beklenen görevleri yürütürken nelere dikkat etmeleri gerektiğinin anlatılıp anlatılmadığını soran Şimşek, önergesinde şunları kaydetti 
     "Yuvalarda kaç çocuğumuza telefon numaralarınızı verdiniz Bugüne kadar bu çocuklardan kaçı sizi aradı Çocukların size verdiği bilgiler nelerdir Çocukların sizi arayarak şikayet ettiği konularla ilgili bugüne kadar resmi bir soruşturma açtınız mı Bu şikayetlerle ilgili teftiş kurulu üyelerini görevlendirdiniz mi 
     Bir çocuğun muhbirlik göreviyle o çocuklardan sorumlu Devlet Bakanı tarafından görevlendirilmesi, o çocuklarda ilerleyen yaşlarında muhbirlik yapmanın iyi bir şey olduğu yönünde bir düşünce oluşur mu Böyle bir yöntemi seçerken çocuk psikolojisi ve çocuk gelişimi uzmanlarından bilgi aldınız mı Bir bakanın görevleri arasında, sorumlu olduğu çocukları muhbir olarak kullanmak var mıdır 
     Çocukları muhbir olarak kullanmanızın gerekçeleri arasında, kendi atadığınız idarecilere duyduğunuz güvensizlik var mıdır " 
     
</TEXT>
</DOC>
