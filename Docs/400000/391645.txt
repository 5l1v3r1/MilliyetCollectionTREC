<DOC>
<DOCNO> 391645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/yazar/altan.html </URL>
<DATE> 2005/11/02/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Kentleşme rüzg rlarında çeşitli uçuşmalar... 
</HEADLINE>
<TEXT>


İşte yine bir Şeker Bayramı arifesi... 
Süperden de süper marketlerde, iğne atsan yere düşmüyor. Daha küçük boy olanların içinde çeşit çeşit müşteri reyonlardan uzanarak aldıkları mallarla doldurmaya başladıkları, ön tekerlekleri ittiğin yöne dönen tel parmaklıklı arabalarla, dolaşıp durmakta... 
Ya, tatil der demez, yollara düşen binlerce otomobil dolup taşan havalimanları, otobüs terminalleri 
Tam, Atatürk ilke ve inkılapları doğrultusunda, çağdaş uygarlık düzeyine erişmiş bir toplum görüntüsü... 

Böyle bir görüntü bendenizin çocukluğunda da vardı. Marketlerden değilse de, Kadıköy'ün ünlü mağazalarında alışveriş hareketlenirdi. Özellikle çocuklara yeni ayakkabılar, yeni giysiler alınırdı. 
Ve bendenize, "nasıl olsa büyüyecek" diye, kolları parmaklarımın ucuna kadar gelen ceketler giydirilirdi. 
Arife günü alınmış yeni ayakkabılarımı, yastığımın yanına koyarak uyurdum o gece... 
Kentler arası araba, uçak, otobüs yolculukları henüz başlamamıştı. Akrabalarla komşulara bayram ziyaretiyle geçerdi tatil günleri... 

Evlerde "evlatlık", yahut "besleme" diye, köylerden getirilmiş kimsesiz kız çocukları çalıştırılırdı. Arada sırada tokat yiyen, kıçı tekmelenen 13-14 yaşlarındaki kız çocuklarıydı onlar... Bayramlarda onlara da bir şeyler alınırdı. 

Teknolojinin beklenmedik atılımlar göstermesi, üretimin artması, iletişim ve ulaşımın hızlandıkça hızlanmasıyla, kentleşme rüzg rlarında da bir yaygınlık başladı... 
Sadece içerideki kentleşme rüzg rlarında mı tüm dünyayı canlı bir zıpzıplar panayırına dönüştüren evrensel turizm yaygınlaşmasında da... 

20 ciltlik bir kitap rafıyla, ailece lokantaya gitme alışkanlığından yoksun evlerden yetişmiş çocukların yaygınlaşan kentleşme rüzg rlarıyla tomurcuklanan özen ve özlemleri... 
Sade beyaz eşyada değil, gayrimenkul alışlarındaki patlama... Son model araba epidemisi... 
Ve kentleşme rüzg rlarıyla aynı ölçüde bir gelişme gösteremeyen mıymıntı bir altyapı, eski söylemlere takılı kalmış Ankara ve bir de gariban takımı... 

300 yıllık bir gecikmeye uğramış kentleşme rüzg rları çulpalıktan arınmamış bir yığın da, "sonradan görme" yavrular... 
Lokantalarda, başka kimse yokmuş gibi, inadına bağıra çağıra konuşurlar arkadan geldiklerini gördüğünüzde, -suratlarına çarpmasın diye- apartmanların, yahut kapalı pasajların yaylı kapılarını açık tuttuğunuzda, küçük bir gülücükle "mersi" demeden çekip giderler sohbet etme yerine, tartışmayı ve sürekli yargılamayı yeğlerler ve garsonları, "Hişt, hey baksana buraya" diye çağırırlar... Genellikle de bir elleri, pantolon ceplerinde yürürler... 
Son model arabalı, ama biraz da hırttırlar. Aşiret beyleriyle, Ankara bürokratlarının ruhu sinmiş gibidir içlerine... 

Gayrimenkul satışlarıyla, süperden de süper marketlerde kentleşme rüzg rları ese dursun... 
Bir yandan da Hazine'den geçinmeliler, sürdüre dursun demeçlerinde eski alışkanlıkların çatapatasını... 
Ve sert rüzg rlarda sağa sola baş atan uçurtma kuyrukları gibi, dalgalansın "sonradan görme"lerin angutolojik kimlikleri... 

Bir de, hangi örneği benimseyeceğini şaşırmış gençlerle hastanelerde yatanlar, düşkünler yurduyla, huzurevlerinde son dönemlerini yaşamaya uğraşanlar var... 
Onların yıllarca oturdukları yerlerden ayrılırken, oralara son bakışlarını bilebilir mi gençler ve düşünebilir mi, onların da bir zamanlar kendileri gibi genç olduğunu 

Modern teknolojideki aşamalar sonucu, "evrensel ekonomi" de, "müspet bilimler" arasına katılmaya başladığında... 
Oligarşik yapıların "imaj" yaratma tutkusu, toplumsal gerçekleri ve düzeyleri gözlerden saklayamaz olduğunda... 
Demagojik kurnazlık mayonezleri, eski kıvamını tutturamadığında... 
Sıra şöyle bir anket yapmaya gelmez mi 
"Güleriz ağlanacak halimize" mi 
"Ağlarız gülünecek halimize" mi 

Hava sisli puslu da olsa, arife arifedir... 
Ilıtma derdine de, çok düşmemeli buzlanmış beyinleri... 
Hayattan yararlanmaya iliklenmişler de bir gün anlarlar, hayatı hak etmenin, daha çok yarar sağladığını. 

Enseyi karartmayın... 
Bill Gates ile Başkan Bush arasındaki farkı çaktıysanız, niye karartasınız ki 
Gariban takımına gelince... Ola ki onlar da, benim çocukluğumdakiler kadar gariban değillerdir... 
Madem ki evlerdeki evlatlıklar döneminden, kimsesiz çocuklara yapılan işkencelerin ortaya çıktığı dönemlere gelindi... 
75 yıl sonra da, kim bilir neler yazılacak, şayet yazı kalırsa 



</TEXT>
</DOC>
