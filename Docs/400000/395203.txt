<DOC>
<DOCNO> 395203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonspo40.html </URL>
<DATE> 2005/11/15/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Milan oyuncusu Seedorf'un evine hırsız girdi... 
</HEADLINE>
<TEXT>

     AC Milan takımının orta alan oyuncusu Clarence Seedorf'un evinin soyulduğu bildirildi. 
     Milano polis yetkililerinin verdiği bilgiye göre, Seedorf'un Milano yakınlarındaki evine giren maskeli 4 hırsızın evde bulunan 110 bin Avro değerindeki mücevher ve değerli eşyayı çaldığı kaydedildi. 
     Hırsızların eve girdiği saatte Hollandalı yıldız futbolcunun yanı sıra karısı, 3 yaşındaki kızı ve bakıcının da evde bulunduğu, hırsızların mutfaktan ekmek bıçağını alarak ev sahiplerini etkisiz hale getirdiği belirtildi. 
     Soyguncuların ellerindeki bıçağı Seedorf'a tutarak değerli eşyaların bulunduğu kasayı açmasını istedikleri, kasadan 110 bin Avro değerindeki mücevherleri aldıktan sonra olay yerinden uzaklaştıkları ifade edildi. 
     Soygunu yapan hırsızların Slav aksanıyla İtalyanca konuştukları bildirilirken, polis kayıtlarında son zamanlarda özellikle zengin insanların oturduğu İtalya'nın kuzeyindeki villalarda sık sık soygunların yaşandığına da dikkat çekildi. 
     
</TEXT>
</DOC>
