<DOC>
<DOCNO> 389040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/sonspo07.html </URL>
<DATE> 2005/10/23/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Galatasaray, Türkiye Kupası maçı hazırlıklarına başladı... 
</HEADLINE>
<TEXT>

     Turkcell Süper Ligi'nde dün Denizlispor ile karşılaşan Galatasaray, 27 Ekim Perşembe günü Mersin İdmanyurdu ile yapacağı Türkiye Kupası grup maçının hazırlıklarına ara vermeden başladı. 
     Florya Metin Oktay Tesisleri'nde, teknik direktör Eric Gerets yönetiminde yaklaşık 1.5 saat süren antrenmanda, Denizlispor maçında ilk 11'de yer alan oyuncular koşu yaparak çalışmayı tamamladı. 
     Diğer futbolcular ise, koşunun ardında dar alanda pas ve şut çalışmaları yaptı. 
     Sakatlığı süren Sabri'nin yanısıra Hakan, Hasan Şaş, Cihan ve Ümit de antrenmana katılmadı. 
     Kulüp doktoru İlker Yücesir, antrenmana çıkmayan Hakan, Hasan Şaş, Cihan ve Ümit'in dünkü maçtan hafif sakatlıkları bulunduğunu belirterek, ''Tedavilerine başladık, yarın da tedavilerine devam edeceğiz. Bu futbolcular 25 Ekim Salı günü yapılacak antrenmanda takımla birlikte çalışmaya başlayacaklar'' dedi. 
     Yarın izin yapacak sarı-kırmızılılar, Mersin İdmanyurdu maçı hazırlıklarına 25 Ekim Salı günü sürecek. 
     
</TEXT>
</DOC>
