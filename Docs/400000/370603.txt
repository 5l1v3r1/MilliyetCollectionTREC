<DOC>
<DOCNO> 370603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonsiy06.html </URL>
<DATE> 2005/08/17/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Erdoğan'dan Şaron'a destek mektubu 
</HEADLINE>
<TEXT>

     Başbakan Recep Tayyip Erdoğan, İsrail Başbakanı Ariel Şaron’a gönderdiği mektupta, İsrail’in Gazze’den çekilişine destek verdiğini belirtti. 
     İsrail Dışişleri Bakanlığı konuya ilişkin bir açıklama yaptı. İsrail Başbakanı Ariel Şaron, Başbakan Recep Tayyip Erdoğan’dan bir destek mektubu aldı. Erdoğan, mektubunda "Bu kritik dönemde, gerek İsraillilerin gerekse Filistinlilerin gerçek bir dostu olarak, hükümetimin barış yolundaki desteğini tüm taraflara iletmek isterim" dedi. 
     Erdoğan, İsrail Hükümeti’ni geri çekilme sürecinde başından beri gösterdikleri cesaret ve azim için kutladı. 
     Başbakan’ın mektubunda ayrıca "Umuyoruz ki attığınız adım bölgede yeni bir dönem başlatacaktır" ifadesi yer aldı. 
     Başbakan Erdoğan, Filstin topraklarında güvenli ve yasanın üstünlüğü altında bir ortam yaratmak, Filistinlilerin yaşam standartlarını yükseltmek ve demokratik bir ülke için gerekli reformların sağlanması için iki tarafın da birlikte çalışması gerektiğini belirtti. 
     
     "TARİHİ BİR ADIM" 
     Öte yandan İngiltere Başbakanı Tony Blair de Ariel Şaron’a bir mektup göndererek İngiltere’nin Gazze’den çekilme sürecini verdiği desteği ifade etti. Blair, İsrail’in Gazze’den çekilmesini "tarihi bir adım" olarak nitelendirdi. Blair, İngiliz Hükümeti’nin İsrail’e tam destek verdiğinin de altını çizdi. 
     
</TEXT>
</DOC>
