<DOC>
<DOCNO> 399651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/soneko49.html </URL>
<DATE> 2005/12/01/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Babacan Seneye kamu kesimi borçlanma gereği negatife düşecek 
</HEADLINE>
<TEXT>

     Devlet Bakanı ve Başmüzakereci Ali Babacan, kamu borçlanma gereğinin gelecek yıl negatife düşeceğini söyledi. 
     Babacan, 3. Uluslararası Finans Zirvesi'nde yaptığı konuşmada, kamu borçlanma gereğinin gelecek sene negatife düşeceğini belirterek, ''Yani borçlanma gereğini bırakın, tam tersine kamu adeta net borç ödeyecek bir pozisyona gelecektir. Bu o kadar önemli bir devrimdir ki Türkiye'nin son 30 yıldır, 40 yıldır da görmediği bir tablodur'' dedi. 
     Artık Türkiye'de kamu sektörünün, özel ve reel sektöre daha fazla kaynak bıraktığına işaret eden Babacan, şöyle konuştu 
     ''Nasıl bırakıyor bu kaynağı Daha az borçlanarak ve kamu kesimi borçlanma gereğini azaltarak. Bu kaynaklar özel sektöre yönelince, tüketici kredilerine yönelince, işte özel sektörün yatırımlarının arttığını, tüketici kredilerinin arttığını görüyoruz. 
     Bu da dönüyor dolaşıyor bize yüksek büyüme olarak geri geliyor. İşte bize yapamazsınız, edemezsiniz dedikleri, yoğun şekilde mücadele vermeye bizi zorladıkları tezlerin de ne kadar asılsız olduğu bu 3 yıllık uygulamamızda açıkça ortaya çıktı. Ve bu politikalar devam edecek. Hiç kimsenin en ufak bir endişesi, şüphesi olmasın.'' 
     
</TEXT>
</DOC>
