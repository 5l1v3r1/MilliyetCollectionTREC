<DOC>
<DOCNO> 350065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sonspo28.html </URL>
<DATE> 2005/06/08/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Kocaelispor, teknik direktör Rıdvan Dilmen ile anlaştı... 
</HEADLINE>
<TEXT>

     İkinci Futbol Ligi A Kategorisi takımlarından Kocaelispor, teknik direktör Rıdvan Dilmen ile prensip anlaşmasına vardı. 
     AA muhabirinin aldığı bilgiye, sezon sonunda Bahri Kaya ile yollarını ayıran Kocaelispor, teknik direktör Rıdvan Dilmen’e öneri götürdü. 
     Kocaelispor Kulübü Yönetim Kurulu Üyesi Hüseyin Üzülmez’in Gebze’deki işyerine gelen ve burada yeşil-siyahlı ekibin yöneticileriyle toplantı yapan Rıdvan Dilmen, görüşmenin ardından, Eskihisar’da verilen öğle yemeğine katıldı. 
     Üzülmez’in yanısıra yönetim kurulu üyeleri Güngör Şahinkaya, Medet Yıldız ve Serhan Gürkan’ın da katıldığı görüşmede prensip anlaşmasına varıldığı, yarın da bir görüşme yapılmasının beklendiği kaydedildi. 

     
</TEXT>
</DOC>
