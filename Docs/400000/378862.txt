<DOC>
<DOCNO> 378862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/yasam/yas02.html </URL>
<DATE> 2005/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'ye böyle doktorlar lazım 
</HEADLINE>
<TEXT>


Başhekim istedi, doktorlar ve diğer personel döner sermaye paylarını verdi. Harabe hastane çehre değiştirdi 

HAMİT ERKUT ERKAN ÇOBANOĞLU DHA 

Sağlık Bakanlığı'nın atadığı bazı doktorların daha gelmeden istifa ettikleri Hakk ri'de, meslektaşlarına örnek olacak doktorlar da görev yapıyor. Doktorlar Hadi Geylani, Sevim Özütoklu, Savaş Kilik ile İlçe Sağlık Grup Başkanı Cengiz Atış'ın yanı sıra hastanede görev yapan herkesin katıldığı bir toplantı düzenleyen Başhekim Mehmet Gökoğlan, personelden döner sermaye paylarını bağışlamalarını istedi. 
75 personel de döner sermayeden alacakları toplam 250 bin YTL'yi hastaneye bağışladı. 

Günde 217 hasta 
Daha önce yatarak tedavinin yapılmadığı Şemdinli Devlet Hastanesi, 30 yataklı hale getirildi. Otomasyona geçilirken, her memura bir bilgisayar, masa, sandalye alındı. Banyolu odalar, modern bir doğumhane, laboratuvar, televizyonlu hasta dinlenme odaları, bekleme salonları yapıldı. 
Gökoğlan, "Artık hastalarımızı İran veya Van'a göndermiyoruz. Günde 217 hasta muayene ediyoruz" dedi. 




</TEXT>
</DOC>
