<DOC>
<DOCNO> 398900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sondun22.html </URL>
<DATE> 2005/11/29/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Kazakistan, Kırgızistan sınırını kapattı... 
</HEADLINE>
<TEXT>

     Kazakistan, bu hafta sonu yapılacak devlet başkanlığı seçimleri öncesinde Kırgızistan sınırlarını geçişe kapattı. 
     Kazakistan'ın Bişkek Büyükelçiliği'nin açıklamasına göre, iki ülke arasındaki sınırlar, bir hafta süreyle Kazakistan'a geçişlere kapatıldı. Bu sürede, Kazak sınır görevlileri sadece Kazakistan'da sürekli ikamet edenler ile acil tedavi amacıyla bu ülkeye geçiş yapacaklara izin verecek. 
     Kırgızistan Milli Güvenlik Komitesi'ne UKK bağlı Sınır Birlikleri Hizmeti Basın Merkezi'nden yapılan açıklamada ise iki ülke sınırlarından Kırgızistan'a geçişlerin açık olduğu bildirildi. 
     Açıklamada, Kazakistan'a geçişlere 5 Aralık'a kadar izin verilmeyeceği de kaydedildi. 
     
</TEXT>
</DOC>
