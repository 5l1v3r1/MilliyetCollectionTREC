<DOC>
<DOCNO> 376470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sonspo18.html </URL>
<DATE> 2005/09/07/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Yıldıray Baştürk, Wolsburg’a karşı forma giyebilir... 
</HEADLINE>
<TEXT>

     Almanya Birinci Futbol Ligi Bundesliga takımlarından Hertha BSC Berlin’de forma giyen milli futbolcu Yıldıray Baştürk’ün 11 Eylül Pazar günü FC Wolsburg’a karşı oynayabileceği bildirildi. 
     Almanya’nın ünlü gazetelerinden B.Z’de yayınlanan haberde, milli futbolcunun sağ dizinden hafif bir sakatlık geçirdiği ve dizinde herhangi bir yırtılmanın olmadığına yer verdi. 
     Gazete, Yıldıray’ın, "Dizimde herhangi bir yırtılma olmadığı için mutluyum. Oynamak için elimden geleni yapıyorum. Ancak hafta sonundaki karşılaşmaya yetişemeyebilirim de" şeklinde konuştuğunu yazdı. 
     Yıldıray’ın yarın yapılacak bir test sonucunda oynayıp oynamayacağının kesinlik kazanacağı, Hertha BSC Berlin Teknik Direktörü Falko Götz’ün de Yıldıray’ın durumunun önümüzdeki günlerde belli olacağını söylediği belirtildi. 
     Yıldıray cumartesi günü yapılan Türkiye-Danimarka karşılaşmasında sağ dizinden sakatlandıktan sonra Almanya’ya dönmüştü. 
     
</TEXT>
</DOC>
