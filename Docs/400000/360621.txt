<DOC>
<DOCNO> 360621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/yasam/axyas02.html </URL>
<DATE> 2005/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Turistlerin arkasından su dökeceğiz 
</HEADLINE>
<TEXT>


Beyoğlu Belediyesi'nden ilginç bir 'turistik tanıtım hamlesi' Turistlere nazar boncuğu takılacak, çay, kahve ve lokum ikram edilecek giderlerken arkalarından su dökülecek 

TAHSİN AKSU İstanbul 

Beyoğlu Platformu ve Beyoğlu Belediyesi, Talimhane'deki otellerde yabancı turistlere Türk kültürünün tanıtılması amacıyla kampanya başlattı. Kampanya çerçevesinde, turistlere nazar boncuğu takılacak, geleneksel Türk tatları sunulacak. 
Beyoğlu Belediye Başkanı Ahmet Misbah Demircan, "Talimhane, nadide oteller bölgesi haline geldi. Kalitede sürekli gelişme ve ivme var. Başlattığımız kampanyayla, otellerde kalan turistlere Türk gelenek ve göreneklerini tanıtmak istiyoruz" dedi. 
Talimhane bölgesinde başlatılan kampanya kapsamında, otellere giren turistlere nazar boncuğu takılacak. Turistlere "Hoşgeldin" kokteyli yerine Türk kahvesi, ince belli bardaklarda çay, isteğe göre şerbet ve boza ikram edilecek. Odalara Türk lokumu bırakılacak, otelden ayrılan turistin arkasından su dökülecek. Turistlerin karşılandığı salonlarda ise, çalınan müziklere ek olarak Türk müziğinden örnekler dinletilecek. 




</TEXT>
</DOC>
