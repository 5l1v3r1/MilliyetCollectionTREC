<DOC>
<DOCNO> 378889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sondun10.html </URL>
<DATE> 2005/09/16/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
ABD, şimdilik Suriye'ye askeri müdahale düşünmüyor 
</HEADLINE>
<TEXT>

     ABD Dışişleri Bakanı Condoleezza Rice, Suriye'ye karşı askeri seçeneğin ''şu an için meseleleri olmadığını'' belirtti. 
     Dışişleri Bakanı Rice, Newsweek dergisine yaptığı açıklamada, ''ABD Başkanı George Bush'un masadan hiçbir zaman hiçbir seçeneği kaldırmadığını, ancak askeri seçeneğin şu an için meseleleri olmadığını, şu andaki meselelerinin Suriye'nin uluslararası arenadan tecrit edilmesi konusu olduğunu'' kaydetti. 
     Bush, salı günü Irak Devlet Başkanı Celal Talabani ile görüşmesinin ardından düzenlediği basın toplantısında, sınırlarından Irak'a terörist sızmaları önlemedeki yetersizliğinden dolayı Suriye'nin tecrit edilme riskiyle karşı karşıya olduğu uyarısında bulunmuştu. 
     Bu arada, Suriye'nin Washington Büyükelçiliği'nden yapılan açıklamada, Irak'ta bu hafta düzenlenen intihar saldırıları kınanarak, Irak'ta güvenlik ve istikrarın sağlanmasına yönelik çalışmalarda Suriye'nin, Iraklı ve Amerikalı yetkililerle işbirliği yapmaya hazır olduğu belirtildi. 
     Bildiride, Irak'a terörist sızmaları önlemek için Suriye'nin ''büyük çaba'' çarcadığı da vurgulandı. 
     
</TEXT>
</DOC>
