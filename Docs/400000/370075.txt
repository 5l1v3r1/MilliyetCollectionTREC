<DOC>
<DOCNO> 370075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sontur45.html </URL>
<DATE> 2005/08/15/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Kafasına taş atılan çocuk öldü 
</HEADLINE>
<TEXT>

     Trabzon’da kafasına taş çarpan çocuk hayatını kaybetti. Taşın kim tarafından atıldığının tespit edilmeye çalışıldığı bildirildi. 
     Alınan bilgiye göre, merkeze bağlı İncesu Köyü’nde 11 yaşındaki Turan Uzun, bakkaldan alışveriş yapıp eve dönerken, kafasına kim tarafından atıldığı henüz belirlenemeyen bir taşın çarpması sonucu ağır yaralandı. 
     Yakınları tarafından Trabzon Numune Hastanesi’ne kaldırılan Uzun, müdahaleye rağmen kurtarılamadı. 
     Acil servis doktorlarından Yakup Sivri, AA muhabirine yaptığı açıklamada, çocuğun hastaneye geliştirildiğinde bilincinin kapalı olduğunu belirterek, "Kafatasında sert bir cisim çarpması sonucu çökme meydana gelmişti. Darbe sonucu çocuk beyin kanaması geçiriyordu. 
     Ameliyata rağmen kanama devam edince hayatını kaybetti" dedi. 
     Bu arada, jandarma ekiplerinin taşı atan kişiyi belirlemek için çalışma yaptığı bildirildi. 
     
</TEXT>
</DOC>
