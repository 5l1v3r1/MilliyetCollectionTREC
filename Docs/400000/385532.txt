<DOC>
<DOCNO> 385532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sonspo08.html </URL>
<DATE> 2005/10/10/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Fatih Tekke için Terim devreye girdi... 
</HEADLINE>
<TEXT>

     Sakatlığı nedeniyle Paris’te tedavi olacağı belirtilen Fatih Tekke, Fatih Terim’in araya girmesiyle bugün Milano’ya gidecek. 
     Fatih Tekke’nin sakatlığı Trabzonspor’da moralleri bozarken yönetim başarılı futbolcunun tedavisi için her türlü fedakarlığı yapıyor. Milli oyuncuyu Paris’e gönderme kararı veren idareciler, gerekli randevuları alırken, son anda bir değişiklik oldu. Milli Takım Teknik Direktörü Fatih Terim’in devreye girdiği ve Fatih’i Milan’ın kulüp doktoruna muayene ettirebilmek için randevu aldığı öğrenildi. Bordo - Mavili futbolcu bugün saat 13 00’te İtalya’nın Milano kentine gidecek olan Fatih’e yönetim kurulu üyesi doktor Ahmet Çubukçu da eşlik edecek. Eğer bu tedaviden bir sonuç alınamazsa, Fatih tekrar Paris’e gidip, Paris Saint Germain’in kulüp doktoruna muayene olacak. Samsun maçında forma giyemeyecek olan Fatih’in son durumu birkaç gün içinde netlik kazanacak. 
     
</TEXT>
</DOC>
