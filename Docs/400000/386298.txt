<DOC>
<DOCNO> 386298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sondun04.html </URL>
<DATE> 2005/10/13/ </DATE>
<TIME> 01.30 </TIME>
<AUTHOR>  </AUTHOR>
<HEADLINE>
Türk asıllı Kosovalı avukat Çakal öldürüldü 
</HEADLINE>
<TEXT>

     Turan KASAP KOSOVA DHA 
KOSOVA'nın Prizren kentinde avukatlık yapan Türk asıllı siyasetçi İbiş Çakal, kimliği belirsiz kişiler tarafından uğradığı silahlı saldırı sonucu hayatını kaybetti. 
     Prizren polis yetkilileri, Kosova Demokratik Türk Partisi KDTP kurucusu ve üyesi İbiş Çakal'ın, bu akşam ağır yaralı olarak bulunduğunu ve kaldırıldığı Prizren Hastanesi'nde yaşamını yitirdiğini açıkladı. Kosova polisi basın sözcüsü Şevki Morina, Çakal'a plakası henüz belirlenemeyen kırmızı renkli bir otomobilden ateş açıldığını söyledi. Morina, ateş açanların Prizren'in 20 kilometre ilerisinde sınırı olan Arnavutluk'a kaçmış olabileceğini öne sürdü. Morina, olayı Birleşmiş Milletletler Kosova Geçici İdari Misyonu'nun UNMİK araştırdığını belirtti. 
     Konuyla ilgili bir açıklama yapan KDTP Başkanı Mahir Yağcılar ise, avukat Çakal'ın neden öldürüldüğünü bilmediğini belirterek, Umarım cinayet siyasi amaçla işlenmemiştir.'' dedi. 
     54 yaşında yaşamını yitiren Çakal, Hukuk Fakültesi'ni Kosova'nın başkenti Priştine'de tamamladı. Çakal'ın ölümü, Kosovalı Türkleri üzüntüye boğdu. 
     
</TEXT>
</DOC>
