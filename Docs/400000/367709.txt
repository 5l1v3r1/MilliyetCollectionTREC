<DOC>
<DOCNO> 367709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/dunya/dun01.html </URL>
<DATE> 2005/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudiler Mekke'de yıkım yapıyor 
</HEADLINE>
<TEXT>



İngiltere'de yayımlanan "The Independent" gazetesi, manşetten verdiği haberinde, Suudi Arabistan'ın katı Vahabi gelenekleri yüzünden Mekke'deki tarihi yapıların yerle bir edildiğini, Hazreti Muhammed'in doğduğu yerin kalıntılarının bile yakında yok edilebileceğini belirtti. Gazetenin, "Mekke'nin yıkımı Suudi aşırı muhafazak rlar kendi miraslarını siliyor" başlığıyla verdiği habere göre, Washington'daki Gulf Enstitüsü, son 20 yılda Mekke'deki 1000 yılı aşkın tarihi olan binaların yüzde 95'inin yıkıldığını belirledi. Kentte, tarihi 1400 yıl öncesine dayanan yalnızca 20 kadar binanın kaldığı, bunların da çok yakında imha olma tehlikesi ile karşı karşıya bulunduğu belirtildi."Tarihi Mekke, İslam'ın kaynağı, dini bağnazların görülmemiş saldırısı sonucu toprağa gömülüyor" denen haberde, bu yıkımın kaynağının katı Vahabi inançlarına dayandığı yazıldı. Suudi mimar Sami Angavi de, "Mekke ve Medine'nin son günlerine şahit oluyoruz" dedi. 


</TEXT>
</DOC>
