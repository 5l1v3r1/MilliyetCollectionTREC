<DOC>
<DOCNO> 385171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/guncel/gun04.html </URL>
<DATE> 2005/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da fuar zamanı 
</HEADLINE>
<TEXT>


24. İstanbul Kitap Fuarı ile 15. İstanbul Sanat Fuarı ARTİST 2005, düzenlenen törenle kapılarını ziyaretçilere açtı 

KÜLTÜR SANAT SERVİSİ 

TÜYAP Tüm Fuarcılık Yapım AŞ. tarafından, Türkiye Yayıncılar Birliği'nin işbirliği ile organize edilen 24. İstanbul Kitap Fuarı ve eşzamanlı olarak gerçekleştirilen 15. İstanbul Sanat Fuarı ARTİST 2005, dün düzenlenen bir törenle açıldı. Törende TÜYAP Genel Koordinatörü Deniz Kavukçuoğlu, Türkiye Yazarlar Sendikası Başkanı Çetin Tüzüner ve TÜYAP Kitap Fuarları Danışma Kurulu Başkanı Doğan Hızlan birer açılış konuşması yaptılar. Beylikdüzü'nde bulunan TÜYAP Fuar ve Kongre Merkezi, kitap ve sanat fuarlarının yanı sıra bir de Teknoloji Fuarı'na ev sahipliği yapıyor. 
24. İstanbul Kitap Fuarı'nın Onur Yazarı, geçtiğimiz haziran ayında aramızdan ayrılan Vüs'at O. Bener. Fuarda Bener adına, eşi Ayşe Bener bulundu. 15. İstanbul Sanat Fuarı ARTİST 2005'in Sanatçı Onur Ödülü'ne değer görülen heykel sanatçısı Hüseyin Gezer ise rahatsızlığı nedeniyle törende katılamadı. 
Bu yıl, teması "Avrupa'daki Türkiye, Türkiye'deki Avrupa" olarak belirlenen İstanbul Kitap Fuarı, ilk gününde kalabalık bir ziyaretçi kitlesi ağırlarken, çalışmalar da devam ediyor kimi yayınevleri h l standlarını kuruyor, sergiler için resimler asılıyor, son düzenlemeler yapılıyor. Sanat Fuarı ise görece daha sakin ziyaretçiler ilk gün daha çok kitaplara ilgi gösterdi. 


</TEXT>
</DOC>
