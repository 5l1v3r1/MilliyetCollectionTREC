<DOC>
<DOCNO> 354680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sondun10.html </URL>
<DATE> 2005/06/23/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Financial Times Türkiye'dekiler dahil nükleer bombalar çekilmeli 
</HEADLINE>
<TEXT>

     BBC 

      İngiliz Financial Times'ta bugün yayımlanan bir makalenin başlığı "Soğuk Savaş'ın nükleer mirasını sökme zamanı". Yazarlarsa, Amerika Birleşik Devletleri ve İngiltere'nin eski savunma bakanları Robert Mc Namara ve Robin Cook. 
     Cook ve Mc Namara, NATO'nun halen Türkiye, İngiltere, Almanya, İtalya, Hollanda ve Belçika'daki üslerinde 400 kadar taktik nükleer bombası olduğunu yazıyor. Eski savunma bakanlarının NATO'ya bir çağrıları var 
     "Sovyet tehdidi geçtiğine göre, Amerika'nın Avrupa'da taktik nükleer silahlar bulundurmasının, kıtanın savunması açısından hiçbir anlamlı askeri rolü yoktur. Yol açacağı insani felaket göz önünde bulundurulduğunda, 26 NATO üyesinin, bu silahları kullanmak isteyeceklerini tasarlamak zor. Nükleer silahlar, NATO'nun sorun yönetimi ve sorunların önlenmesine yönelik küresel bir organizasyon olmasını öngören yeni rolüyle bağdaşmaz. 
     Amerikan nükleer silahlarının kademeli olarak Avrupa'dan çekilmesi ve NATO'nun kalan taktik nükleer misyonlarının son bulması, Avrupa tarihinin tehlikeli bir dönemini kapayacaktır. Bu ayrıca soğuk savaş sonrası dünyada, NATO'nun rolünün değiştiğini de teyit edecektir." 
     
</TEXT>
</DOC>
