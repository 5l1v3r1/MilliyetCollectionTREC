<DOC>
<DOCNO> 386547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/siyaset/siy08.html </URL>
<DATE> 2005/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç'tan müdüre 'istifa et' iması 
</HEADLINE>
<TEXT>



Kültür Bakanı Atilla Koç, Sakal-ı Şerif tartışmasında "yalakalık" nitelemesi yaptığı İstanbul İl Kültür Müdürü Doç. Dr. Ahmet Bilgili'ye "istifa et" imasında bulundu. 
TBMM'de gazetecilerle sohbet eden Koç, hakkında soruşturma başlattığı Bilgili için, "En sevdiğim müdürlerden" dedi. Bir gazetecinin, "Hem sevdiğim müdür diyorsunuz, hem soruşturma başlatıyorsunuz. Çelişki değil mi Soruşturma nasıl sağlıklı olacak " sorusuna Koç, şu yanıtı verdi "Soruşturma sonucuna göre gereği yapılır. Ortada çok açık bir olay var." 
Koç, soruşturma sonucunda Bilgili'nin istifasını isteyip istemeyeceği konusundaki sorulara da, "O kadar kıymetli bir insan ki, istifa etmesini istesem eder. Ama onur meselesi yapıp istifa ederse bir şey diyemem" yanıtını verdi. 


</TEXT>
</DOC>
