<DOC>
<DOCNO> 360984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sondun26.html </URL>
<DATE> 2005/07/14/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Gamze'nin cenazesinin önümüzdeki hafta teslim edilmesi bekleniyor... 
</HEADLINE>
<TEXT>

     Londra’daki bombalı saldırılarda hayatını kaybeden Gamze Günoral’ın cenazesinin, önümüzdeki hafta ailesine teslim edilmesinin beklendiği açıklandı. 
     Ailenin yakınları, adli tabip ve savcının bombalı saldırılarda ölenlerin kimlik tespitlerinin ardından, ölüm nedenleriyle ilgili resmi soruşturmaya yarın başlayacağını, bu süreçte ailenin adli tıp ya da savcılığa gitmesinin ve herhangi bir tanıklıkta bulunmasının beklenmediğini bildirdi. 
     Bu arada Gamze’nin annesi, teyzesi ve diğer yakınlarının ölüm haberinin ardından doktor kontrolüne alındıkları ve Londra Metropolitan Polis Teşkilatı’nın aile danışmanlık biriminden görevlilerin kendilerine yardımcı olduğu belirtildi. 
     
</TEXT>
</DOC>
