<DOC>
<DOCNO> 397338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/soneko46.html </URL>
<DATE> 2005/11/23/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Piyasalarda bugün... 
</HEADLINE>
<TEXT>

     Borsa'da işlem gören hisse senetleri ortalama yüzde 2.62 değer kazandı. 
     İstanbul Menkul Kıymetler Borsası İMKB Ulusal 100 Endeksi, 1. seansta 516.42 puan artarak 35,770.56 puandan kapandı. 2. seansta da 408.73 puan artan endeks 36,179.29 puandan rekorla günü tamamladı. 
     Endeks, dünkü 2. seans kapanışına göre 925.15 puan ve yüzde 2.62 yükseldi. 
     Hisse senetleri piyasasında işlem hacmi toplam 1 milyar 362 milyon 333 bin 607 YTL olarak gerçekleşti. 
     Endeksin bugün 2. seans içinde ulaştığı 36,181.81 puanlık seviye tarihi zirve oldu. 
     Borsa uzmanları, 35,600 seviyesinden başlayan alımlarla tarihi zirve rekoru kıran endeksin gösterdiği hareketin, ikinci seansta 36,200 seviyesine kadar yukarı bir hedefin oluştuğunu gösterdiğini kaydediyor. 
     Piyasanın bu gelişmeler ışığında, zirve seviyelerde yataya yakın hareket etmesiyle durgun seyreden teknik görüntünün, 36,000 puan seviyesinin üzerine çıkmasıyla olumluya dönmesini sağlayacağını ifade eden uzmanlar, Endeksin 35,850 seviyesi üzerindeki kalabildiği taktirde önümüzdeki 1-2 seans içinde hedefinin 36,700 puan seviyesi olacağını savunuyor. 
     Uzmanlar, Endeksin desteklerinin 35,850, 35,700 ve 35,450, dirençlerinin ise 36,200, 36,400 ve 36,700 puan seviyelerinde bulunduğunu kaydediyor. 
     
     DÖVİZ 
     Dünkü kapanışta 1.3700 YTL olan dolar güne 1.3650 YTL'den, 1.6040 YTL olan avro güne 1.6150 YTL'den başladı Doların bugünkü kapanıştaki satış fiyatı 1.3630 YTL, avronun satış fiyatı 1.6060 YTL oldu. 
     Merkez Bankası, doların bugünkü efektif kurunu alışta 1.3521 YTL, satışta 1.3615 YTL olarak açıkladı. Merkez Bankası, doların dünkü efektif kurunu alışta 1.3601 YTL, satışta 1.3698 YTL olarak belirlemişti. 
     
     FAİZ 
     İMKB Tahvil ve Bono Piyasası Kesin Alım Satım Pazarı'nda işlem gören 27 Haziran 2007 vadeli tahvilin, bugün valörlü işlemlerinin kapanışında basit getiri yüzde 14.36, bileşik getiri yüzde 13.81 oldu. 
     Bu kağıdın bileşik getirisi dünkü kapanışa göre değişmedi. 
     İMKB Tahvil ve Bono Piyasası Repo-Ters Repo Pazarı'nda gecelik işlemlerde faiz ortalama yüzde 13.75'ten gerçekleşti. Gecelik işlemlerde en düşük oran yüzde 13.50, en yüksek oran yüzde 13.80 oldu. 
     
</TEXT>
</DOC>
