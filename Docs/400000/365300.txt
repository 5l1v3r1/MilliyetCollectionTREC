<DOC>
<DOCNO> 365300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/yazar/tamer.html </URL>
<DATE> 2005/07/29/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yeni Dernekler Yasası ile STK'lar, yönetici transferi bile yapabilir 
</HEADLINE>
<TEXT>


Karaciğerindeki 3 tümör bile vız geliyor. Sabah kemoterapiye, öğleden sonra en yoksul kızlar için burs aramaya... 
Kendini kızların evlerden, tarlalardan alınıp hayata katılmasına adamış efsane bir kadın Çağdaş Yaşamı Destekleme Derneği Başkanı Prof. Dr. Türkan Saylan. Ve bizim sivil toplum kuruluşları tartışmamızla ilgili görüşleri 
"Çağımızda STK'lar, demokrasinin vazgeçilmez kuruluşlarıdır ve sayılarının çok artması ve her alanda fikir ve proje üretmeleri gerekir. Bu bakımdan onları genelde lüzumsuz varlıklar gibi değerlendirmek yanlıştır. 
Her STK, kendi amacı doğrultusunda ve kendisine uygun finans kuruluşlarından destek alarak proje üretmek ve topluma katkıda bulunmak zorunluluğunu taşır. 
Gönüllüsü olmayan, sadece profesyonellerle çalışan STK'ları ise başka bir başlık altında değerlendirmek gerekir. 
2004 kasımında yürürlüğe giren Yeni Dernekler Yasası, hepimizin katkısıyla oluştu ve oldukça iyi, çağdaş bir yasa oldu. Benim itirazım, 13. maddeyedir ve bu itirazım devam edecektir. Bu maddeye göre STK'ların yönetim ve denetim kurumları, genel kurul isterse ücretli olabilir. İşte bu madde, STK'ların bir nevi şirketleşmesi anlamına gelmektedir. Ve bu ileride STK'lar arası yönetici transferlerine kadar gidebilir. 
Biz STK'lara gönüllü kuruluşlar diyorsak, mutlaka yönetiminde ve denetiminde hiç bir ücret almadan bu işe gönül koymuş gönüllülerin bulunması gerekir. Ayrıca her STK, gücüne göre istediği kadar uzman ve benzeri ücretli kişi çalıştırabilir kuşkusuz. Ama bu ücretler, yapılan iş ve üretilen projeyle orantılı olmalıdır, astronomik olmamalıdır." 

STK'ları bu hale getiren medyadır "Dünya Vatandaşlık Örgütü, vatandaş denetimi anlayışı temeline dayalı, demokratik bir dünya ütopyasıydı 
Geleneksel siyasete karşıSivilliğe ve muhalifliğe öncelik verenMerkezine gönüllülüğü koyan Bilinçli ve sorumlu birey olmayıToplumsal sorunların çözümüne katılımıDevlete mesafeli duruşu Çokuluslu şirketlerden uzak durmayı öngörüyordu. 
Yukarıdaki jölkeler çerçevesinde kurulacak STK'lar aracılığıyla gerçekleştirileceği sanılan bu ütopya, neo - liberal politikalar ve küreselleşmeye direnemeyerek söndü. 
STK'ların çokuluslu şirketlere teslim olmasında en önemli etken, gönüllülüğü dışlayan profesyonellik olmuştur. Dizginsiz piyasa ekonomisinin yol açtığı bu çürümenin büyük ortaklarından biri de Dünya Ticaret Örgütü'nün yerel - uluslararası ilişkiler ağına bağımlı medya sektörüdür. Bunun sonucunda STK'lar, ticari markaların saadet halkasına eklemlenmekten kurtulamamış ve parayı verenin düdüğü çaldığı bugünkü STK gerçeği ortaya çıkmıştır. İstisnalar bu genel kaideyi bozmaz. STK gerçeğinin görünen ve görünmeyen yüzlerini derinden anlamak, sorgulamak ve dönüştürmek, bütün toplumsal öznelerin görevi olmadıkça STK pandorası suskunluk ve ilgisizlik sarmalı ile örtülü kalacak ve açılamayacaktır.Türkiye'nin STK fotoğrafına gönüllülerin baktığı yerden bakmak ve gördüklerini görmek önemsenmedikçe, STK oyununu anlamak imk nsız gibidir. Küresel markaların, uluslararası kuruluşların ve arka planları doğru okunmamış fonların güdümünde ne şefkat, ne çocuk hakları, ne insan hakları, ne de sosyal sorumluluk projeleri yürütülebilir. Sosyal dilencilikle "bir yerlerden" para sağlayarak ve acıma duygusuyla toplumun güç koşullardaki insanlarına yönelmek de gerçek gönüllülükle bağdaşmaz. En az bunun kadar hatalı olan bir başka tercih de, STK'ların toplum mühendisliği elbisesini giymek için adeta yarışmalarıdır. Vatandaş, sivil devlet kuruluşu mantığıyla hareket eden STK'larla, gönüllülük bilinciyle kendi yolunu açan dernek ve vakıfları birbirinden ayıramadıkça, bu süreç tersine çevrilemez." 
MUSTAFA RUHİ ŞİRİN 
Çocuk Vakfı Başkanı 



</TEXT>
</DOC>
