<DOC>
<DOCNO> 374009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/yasam/yas01.html </URL>
<DATE> 2005/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlıklı hayatın sırrı haftada 3 kez spor 
</HEADLINE>
<TEXT>


Diyetle birlikte haftada en az 3 kez yapacağınız egzersiz, hem sizi daha kolay zayıflatır hem de bağışıklık sisteminizi güçlendirir 

TAYLAN KÜMELİ bir kibrit kutusu lezzet 

Zayıflama programlarında temel iki yaklaşım kalori kısıtlanması ve fiziksel aktivitedir. Çalışmalara göre diyet ve egzersiz birlikte uygulandığında daha fazla kilo kaybı olmaktadır. Egzersiz haftada en az 3 kez, en az 30 dakika yapılmalıdır. Egzersiz yoğunluğu ve süresi yavaş yavaş artırılmalıdır. Egzersizin yararları şöyle özetlenebilir 
Damar tıkanıklığı, felç, şeker hastalığı, kanser, kemik erimesi, hipertansiyon, depresyon ve kalp krizi gibi birçok hastalığı önleyici etkisi bulunmaktadır.Psikolojik olarak kişinin iş ve özel hayatındaki durumunu iyileştirir.Yağsız vücut kitlesini korur, yağ kitlesini azaltır.Karbonhidrat oranı yüksek olan tatlı, çikolata, hamur işlerine karşı isteği azaltır.İnsanı daha enerjik ve sağlıklı yapar, vücudun denge koordinasyonunu sağlar.Hücreleri hormonlara karşı duyarlı yapar.Uyku düzenini olumlu yönde etkiler.Yaşlanmayı geciktirir, bağışıklık sistemini güçlendirir.Spor yapan erkeklerde prostat kanseri nadir görülür.Osteoporozu durdurur.Düzenli fiziksel aktiviteye genç yaşta başlamak, kilo kontrolünün yanı sıra kronik hastalıklara yakalanma riskini de azaltır. 

Nasıl 100 kalori harcarsınız 
Yürüme saatte 3,5 km 40 dakika 
Tenis 15 dakika 
Yüzme saatte 2 km 20 dakika 
Bisiklet saatte 15 km 20 dakika 
Bahçe işi 20 dakika 

Haftanın besini 
Kepekli ekmek 
Yüksek posa içerdiğinden tok tutar ve tükürük salgısını artırdığı için fazla yeme isteğini önler. Bağırsaklardaki hareketi artırır. Kabızlığı engeller, kan yağlarını dengeler. Mide ve bağırsak kanserini önlemeye yardım eder. Vitamin ve mineral bakımından çok zengindir fakat sürekli kepekli ekmeği yemek, besinlerden demir emilimine engel olarak kansızlık sorunu yaratabilir. Ürik asidi yüksek olanlar da kepekli ürünler tüketmemelidir. Kepekli gıdaları yedikten sonra üstüne su içmek tokluk hissini artırır. 


</TEXT>
</DOC>
