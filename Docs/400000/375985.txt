<DOC>
<DOCNO> 375985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/yazar/guclu.html </URL>
<DATE> 2005/09/06/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Nakil kıyağı kimler için 
</HEADLINE>
<TEXT>


Yüz binlerce öğrenci, gecesini gündüzüne katıp anadolu liselerine girmek için yoğun çaba harcarken birileri, bir yolunu bulup kolayca en iyi anadolu liselerine giriyordu. Kimi taşradaki düşük puanlı anadolu liselerine girip nakille Ankara ve İstanbul'un en iyi okullarına geliyordu. Kimileri de sağlık raporu, tayin ya da işyeri değişikliği gibi suni yöntemlerle bir yolunu bulup nakilden yararlanıyordu. 
Bu yüzden Anakara ve İstanbul'daki birçok anadolu lisesinde sınıf mevcutları ikiye katlandı. Daha da önemlisi, kalite ayaklar altına düştü. Çünkü 80 netle öğrenci alan okullara, 15-20 netli öğrenciler gelmeye başladı. 
Bu yöndeki şik yetler iyice artınca, yılbaşı öncesinde, MEB tarihi bir karar alarak, anadolu liselerindeki kayıtları, bir düzen içerisine koydu. 18.12.2004 tarihli yönetmelik değişikliği ile artık, herkesin, her okula, bir yolunu bulup tayin olması engellendi. Biz de o dönemde bu tarihi kararı nedeniyle MEB'i kutlayıp, bravo demiştik. Çünkü eğitimde kalite ve eşitlik adına önemli bir adım atılmıştı. 
18.12.2004 tarihli yönetmelik şöyleydi 
"Anadolu liselerinde öğrenci nakilleri, açık kontenjan bulunması, öğrencinin giriş puanının naklen gitmek istediği okulun sınavını kazandığı yıldaki giriş taban puanından az olmaması ve puan üstünlüğü esasına göre yapılır. Resmi ve özel öğretim kurumlarından, resmi anadolu liselerine öğrenci nakli yapılmaz..." 
Yukarıdaki değişiklik, tarihi bir değişiklikti, çünkü, nakilleri şarta bağlıyordu. Birinci koşul, ilgili okulda kontenjan açığının bulunmasıydı. Yani 36 kişilik sınıf mevcudu, çeşitli nedenlerle 36'nın altına düştüyse, nakil yapılabilecekti. Yoksa 40'a, 50'ye çıkması mümkün değildi. İkinci ve önemli değişiklik ise taban puanı sınırlamasının getirilmesiydi. Yani sizin puanınız o okulun giriş puanına yetmiyorsa, nakil için başvuramıyordunuz. Üçüncü değişiklik ise çok yaygın olmasa da uyanık velilerin çok hoşuna giden bir yöntemdi. Eğer özel okuldaysanız ve özel okulu bulunmayan bir ile nakil istediyseniz, anadolu lisesine geçiş yapabiliyordunuz. Bu yönetmelikle o da ortadan kaldırılmış oldu. 
Ama aradan 8 ay geçtikten sonra, yani hemen herkes nakillerin kesin kurala bağlı olduğunu bilerek, nakil hayalleri ve nakil planları kurmadan tercihlerini yapıp okullara yerleştikten sonra, her şey tersine döndü. İşte 25.08.2005 tarihli ek geçici madde 
2004-2005 öğretim yılı ve öncesinde anadolu liselerinde kayıtlı olan öğrencilerin nakilleri 
a Kamuda çalışan velinin nakli, bir yıldan az olmamak üzere görevlendirilmesi, görevlendirilmesinin iptali, emekli olması, görevine son verilmesi, istifa etmesi, boşanması, ölmesi, can güvenliğinin olmaması veya doğal afet yaşaması, 
b Velinin kamu görevine açıktan atanması veya ilk defa göreve başlatılması, 
c Özel işyeri bulunan veya özel işyerinde çalışan velinin nakli, işyeri açması, işyeri değiştirmesi, 
d Öğrencinin öğrenim gördüğü yerde can güvenliğinin olmaması, hastalık nedeniyle bulunduğu il ilçedeki sağlık kurumlarından verilmiş sağlık kurulu raporunun bulunması durumlarında nakil gerekçesinin belgelendirilmesi kaydıyla yapılır. Bu nakillerde naklen gidilmek istenilen okulla aynı yıl kaydedilen sınav puanı en düşük öğrencinin sınav puanından az olmaması ve kontenjan açığı bulunması şartı aranmaz. Ancak, öğrencilerin yerleştirilmesinde puan üstünlüğü esası ve okullardaki sınıf mevcutlarının dengeli dağılımına dikkat edilir. 
Özre dayalı olmayan isteğe bağlı nakiller ile aynı il ve ilçe merkezlerinde bulunan okullar arası nakiller ise kontenjan açığı bulunması ve naklen gidilmek istenilen okula aynı yıl kaydedilen sınav puanı en düşük öğrencinin sınav puanından az olmaması şartıyla okula kayıt olduktan sonra meydana gelen ikamet değişikliğine bağlı olarak puan üstünlüğü esasına göre yapılır... 
Özetin özeti Evet soruyoruz Bu son dakika yönetmelik değişikliği kimler için yapıldı .. 



</TEXT>
</DOC>
