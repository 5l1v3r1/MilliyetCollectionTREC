<DOC>
<DOCNO> 374499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sontur13.html </URL>
<DATE> 2005/08/31/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
11 kişinin bindiği otomobil 4 takla attı 
</HEADLINE>
<TEXT>

     Ali ALTUNDAŞ DHA 

KAYSERİ’de yeni aldıkları otomobilleriyle gezmeye çıkan Reçber ailesi kaza yaptı. Kazada 2 aylık bebek Yusuf Reçber hayatını kaybetti, 11 kişi de yaralandı. Yaralılar Kayseri Devlet Hastanesi Acil Servisine kaldırılırken, anne Songül Reçber’in etrafını saran 3 çocuğu Anne ne olur bizi bırakma'' diye ağladı. 
     Ambar Mahallesi’nde oturan Cemil Reçber yeni aldığı otomobilini, eşi ve çocukları ile ağabeyi Ziya Reçber’in ailesini gezdirmesi için küçük kardeşi 25 yaşındaki Metin Reçber’e verdi. Metin Reçber'in kullandığı 38 LN 166 plakalı otomobil, eve dönüş sırasında Osman Kavuncu Bulvarında frenlerinin tutmaması üzerine kaldırıma çarparak 4 takla attı. 11 kişinin bulunduğu otomobilde bulunanlardan sürücü Metin ve Songül Reçber çiftinin 2 aylık oğlu Yusuf, kaldırıldığı Erciyes Üniversitesi Tıp Fakültesi Gevher Nesibe Hastanesinde öldü. 
     Kazada yaralanan Metin ve Songül Reçber'le 28 , çocukları Muammer 1.5 , Sungur 7 ve Ayşe 9 , Sarıgül Reçber ve çocukları Birzale 11 , Mehmet 9 , Musa 8 , Hüsna 1 Kayseri Devlet Hastanesi Acil Servisine kaldırıldı. Tedavileri sırasında yaralı anne Songül Reçber’in bulunduğu Travma Odasında etrafını saran çocukların, Anne ne olur bizi bırakma'' diye ağlamaları hastane çalışanlarını duygulandırdı. Yaralıların hayati tehlikesinin bulunmadığı belirtildi. 
     
</TEXT>
</DOC>
