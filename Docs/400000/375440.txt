<DOC>
<DOCNO> 375440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sontur44.html </URL>
<DATE> 2005/09/03/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Korkuteli'nde trafik kazası 1 ölü, 4 yaralı 
</HEADLINE>
<TEXT>

     Antalya’nın Korkuteli İlçesi’nde bir kamyonetin, bir otomobil ve iki ayrı motosiklete çarpması sonucu 1 kişi öldü, 4 kişi yaralandı. 
     AA muhabirinin aldığı bilgiye göre, Korkuteli-Burdur yolunun Tefenni yol kavşağında Ramazan Özbaş’ın kullandığı 07 AB 086 plakalı kamyonet, önce önünde seyreden Murat Kaya yönetimindeki 07 RN 990 plakalı otomobile çarptı. Kamyonet, daha sonra da yolun sağında giden Niyazi Eser ile İbrahim Özgen’in kullandığı plakasız motosikletlere çarptı. 
     Kazada motosiklet sürücülerinden Niyazi Eser 55 olay yerinde ölürken, otomobil sürücüsü Murat Kaya 55 ile aynı ismi taşıyan 5 yaşındaki torunu Murat Kaya, diğer motosikleti kullanan İbrahim Özgen 45 ve arkasında bulunan Kaan Kazak 15 yaralandı. 
     Murat Kaya ile torunu Korkuteli Devlet Hastanesi’nde tedaviye alınırken, ağır yaralı İbrahim Özgen ve Kaan Kazak, Antalya Devlet Hastanesi’ne kaldırıldı. 
     Olay yerinden kaçan kamyonet sürücüsü Ramazan Özbaş ise polis ekiplerince bir süre sonra yakalandı. 
     
</TEXT>
</DOC>
