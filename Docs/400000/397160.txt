<DOC>
<DOCNO> 397160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/guncel/axgun02.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Osmangazi'ye 'kırmızı sokak' 
</HEADLINE>
<TEXT>


Bursa merkezdeki AKP'li Osmangazi Belediyesi, içkili yerleri 'kırmızı sokaklar'da toplayacak. Bu sokaklar Avrupa'da uyuşturucu ve fuhşun serbest olduğu bölgeler 

İBRAHİM BÜYÜKFURAN Bursa DHA 

Yerel Yönetimler Yasası'ndaki değişiklikle içki ruhsatı verme yetkisini aldıktan sonra içkili yerlerin taşınmasına ilişkin kararlarıyla gündeme gelen Denizli Belediyesi'nin ardından bu kez Bursa Osmangazi Belediyesi'nin uygulaması tartışma yarattı. Haşim İşcan Caddesi'nde yaklaşık 20 yıldır içkili lokanta olarak faaliyet gösteren işyerini Ağustos 2004'te devralan Nurettin Altıparmak, işletme ruhsatını yenilemek için Osmangazi Belediyesi'ne başvurdu. Eylülde Altıparmak'a "Devren ruhsat verilmesinin uygun olduğuna dair tespit tutanağı imza altına alınmıştır" yazılı tutanak verildi. 

Ruhsat yerine mühür 
Ruhsat için istenen 160 YTL'yi de ödeyen ve müşteri kabul eden Altıparmak, bir yıl uğraşmasına rağmen ruhsatı alamadı. Bir yıl sonra Altıparmak'ın lokantasına gelen zabıtalar, ruhsat olmadığı gerekçesiyle lokantayı mühürledi. Altıparmak, dava açacağını söyledi. 
Bursa Bar Gazino ve Tavernacılar Odası Başkanı Ahmet Dalgıç da, AKP'li Osmangazi Belediyesi'nde 100'e yakın içkili işletme ruhsatının bekletildiğini öne sürdü. 

Gerekçe şik yet 
Karadağ ise çok sayıda vatandaşın içkili işletmelerden şik yetçi olduğunu söyledi. Ailelerin bulunduğu yerlerde bu tür mek nların sakıncalı olduğunu savunan Karadağ "Ekmek düşmanı değiliz. İşletme sahipleri iyi insanlar olabilir. Ama oralara gidenler sorun yaratıyor. Belediye olarak üç nokta belirledik. Avrupa'da olduğu gibi, sadece içkili mek nların bulunduğu 'Kırmızı Sokak'lar oluşturmak istiyoruz" dedi. 

Kırmızı sokakta her şey serbest 

DIŞ HABERLER SERVİSİ 
Avrupa'nın birçok büyük kentinde "kırmızı", genelevlerin ve seks dükk nlarının bulunduğu bölgeyi temsil etmek için kullanılır. Bu bölgelere "red light district kırmızı ışık bölgesi " denir. Avrupa'daki "kırmızı ışık bölgelerinin" en meşhuru Hollanda'nın başkenti Amsterdam'da bulunandır. Amsterdam'daki "VarmStart" sokağı "kırmızı sokak" olarak bilinir. Bu sokakta kırmızı ışıklı genelevler, marihuana içilebilen kafeler, hediyelik eşya dükk nları bulunuyor. Polisin karışmadığı bu sokakta 2-3 gram, yani kişinin tüketebileceği kadar esrar satışı serbesttir. Yılda 45 milyon turistin ziyaret ettiği Amsterdam'a gelen hemen herkes bu sokağa uğrar. Sokağı günde yaklaşık 100 bin kişi ziyaret etmektedir. 

Başkan Durak kararı eleştirdi 

Türkiye Belediyeler Birliği Başkanlığı görevini yürüten Adana Büyükşehir Belediye Başkanı AKP'li Aytaç Durak, içkili yerlerin şehir dışına çıkarılması uygulamasını doğru bulmadığını söyledi. Sigara, uyuşturucu ve alkol gibi alışkanlıklardan gençleri korumanın yolunun eğitim olduğunu bu tür önlemlerle sonuç alınamayacağını ifade eden Durak, özellikle AKP'li belediyelerin bu kararları, tabanın talepleri doğrultusunda aldığını savundu. Diğer şehirlerde de Çiçek Pasajı gibi yerlerin oluşturulabileceğini, nostaljik açıdan bu gibi yerlerin güzel olacağını söyleyen Durak, "Şehir merkezinde böyle yerler olabilir ama bu tür uygulamalar zorlayıcı olmamalı" dedi. AKP'nin kitle partisi olması, her kesimden görüşleri temsil etmesi gerektiğini ifade eden Durak, "Marjinal görüşlerin, grubun partisi görüntüsü vermemeli" dedi. 



</TEXT>
</DOC>
