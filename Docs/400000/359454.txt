<DOC>
<DOCNO> 359454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sontur40.html </URL>
<DATE> 2005/07/08/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Belediye Başkanı ile Emniyet Müdürü kavga mı etti 
</HEADLINE>
<TEXT>

     Trabzon’un Beşikdüzü İlçesi Belediye Başkanı Mehmet Kalay ile İlçe Emniyet Müdürü Hüseyin Tan’ın kavga ettiği iddia edildi. 
     Trabzon Vali Vekili Ali Şanlıer, bir yerel gazetede yer alan Kalay ve Tan arasında kavga yaşandığı iddialarıyla ilgili yaptığı açıklamada, olayın soruşturma aşamasında olduğunu ifade ederek, açıklama yapmak istemediğini söyledi. 
     Beşikdüzü Belediye Başkanı Mehmet Kalay, AA muhabirine yaptığı açıklamada, bir süre önce düzenlenen Trafik Komisyonu Toplantısı’nda, Tan ile aralarında sözlü münakaşa yaşandığını belirterek, "Tan ile yumruklaştığımız iddia ediliyor, böyle bir şey yok. Toplantıda ağız münakaşası yaşandı. Herhangi bir kavga ya da yumruklaşma söz konusu değildir" dedi. 
     Sözlü tartışmanın ardından barıştıklarını ifade eden Kalay, "Küçük yerlerde Rüzgar esse kasırga oldu, yağmur yağsa sel geldi 
     derler. Bu olay büyütülmüştür" diye konuştu. 
     İlçe Emniyet Müdürü Hüseyin Tan ise Kalay ile aralarında yaşanan olayın önemsiz olduğunu, gereksiz yere büyütüldüğünü söyledi. 
     
</TEXT>
</DOC>
