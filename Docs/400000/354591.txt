<DOC>
<DOCNO> 354591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/guncel/gun06.html </URL>
<DATE> 2005/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitim uçuşu yapan F-4 düştü, pilotlar kurtuldu 
</HEADLINE>
<TEXT>


Malatya DHA 

Malatya'da, eğitim uçuşu yapan F - 4 tipi savaş uçağı Doğanşehir ilçesi yakınlarında düştü. Paraşütle atlayan 2 pilot hafif sıyrıklarla kurtuldu. 
Erhaç Hava Üssü'ndeki 172. Filo'da görevli Pilot Yüzbaşı Mustafa Akyüz ile Pilot Üsteğmen Melih Çelik, dün saat 16.00 sıralarında havalandı. Doğanşehir ilçesine bağlı Polat beldesi semalarına gelen uçağın kuş sürüsüne daldığı belirtildi. 
Motorlarına kuş girmesi sonucu hızla irtifa kaybettiği kaydedilen F - 4, pilotların tüm çabalarına rağmen 16.30 sıralarında Adatepe mevkiine düştü. Kısa süre önce fırlatma koltuğunu devreye sokan Akyüz ve Çelik, paraşütle atlamayı başardı. Pilotlar hafif sıyrıklarla kurtulurken, dağlık bölgeye çakılan uçak yandı. Bölgeye sevk edilen kurtarma ekipleri, 2 pilotu helikopterle alarak üsse getirdi. Akyüz ve Çevik, Askeri Hastane'de sağlık kontrolüne alındı. 


</TEXT>
</DOC>
