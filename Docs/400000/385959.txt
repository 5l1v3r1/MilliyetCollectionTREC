<DOC>
<DOCNO> 385959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/siyaset/siy09.html </URL>
<DATE> 2005/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık'a 'basın' tepkisi 
</HEADLINE>
<TEXT>


ANKARA Milliyet 


Başbakanlık tarafından basın giriş kartlarının yenilenmesine yönelik çalışmada "3 yıllık basın kartı şartı" ve "haberlerinde gazetecilik ilkelerine uymayanların kartlarının iptali" kuralı tepkilere neden oldu. Milletvekilleri soru önergeleriyle konuyu Meclis gündemine taşıyarak, Başbakan Erdoğan'a, basın özgürlüğünü sınırlayan uygulamanın gerekçesini sordu. 

Gözdağı değil mi 
Emin Koç CHP Gazetecilerden, 'Başbakanlık görevlilerinin çalışmalarını aksatmamaları, özellikle güvenlik görevlilerinin yönlendirmelerine uymalarının' istenmesi özgür haber alma anlayışına aykırı değil mi Düzenleme bir anlamda muhalif haber yazan muhabirlere gözdağı vermeye yönelik değil mi Bu duyuru basını susturmaya yönelik bir karar. Bu aykırı kararı iptal ettirmeyi düşünüyor musunuz Bu duyuru sizin talebiniz doğrultusunda mı yapıldı 

'Baskıcı anlayış' 
Emin Şirin ANAP Başbakanlık kartı için neden 3 yıllık basın kartı şartı getiriliyor Başbakanlık muhabirlerinin, haberlerinde gazetecilik ilkelerine riayet edip etmediği hangi merci tarafından tespit edilecek Hangi merci, hangi yetkiye dayanarak muhabirlerin kimlik kartlarını iptal ettirecek Genelgenin yaratacağı baskıcı anlayış çerçevesinde gazetecilerin objektif çalışma imk nı bulabilecekleri düşünülmekte midir 

'Rahatsız etmeyin' 
Mehmet Ali Özpolat CHP Bundan sonra gazeteciler soru sorarken ve bunları yayımlarken 100 kez düşünmeli, endişe altında işini yapmalı, mümkünse başbakanın çevresini rahatsız etmemelidir. Aksi halde kimlik kartı geri verilmemek üzere elinden alınacak, belki meslek hayatı bitecektir. Bu keyfiliğe yol açmaz mı Bu genelgeden, etrafınızda, 'rahatsız etmeyen' gazetecileri görmek istediğiniz sonucu çıkmaz mı 



</TEXT>
</DOC>
