<DOC>
<DOCNO> 392442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sontur29.html </URL>
<DATE> 2005/11/05/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Bakan Pepe "Türkiye, dünyanın en büyük 17. ekonomisi" 
</HEADLINE>
<TEXT>

     Çevre ve Orman Bakanı Osman Pepe, Türkiye'nin dünyanın en büyük 17. ekonomisi olduğunu söyledi. 
     Bakan Pepe, Kocaeli'nin Gebze İlçesi Darıca Beldesi'nde partisinin bayramlaşma programına katıldı. 
     Burada açıklama yapan Pepe, iktidarın 3 yıllık süre içinde başarılı olduğunu ifade ederek, ''3 Kasım öncesini ve şimdiki durumu bir kenara koyalım. Kötüye giden ne var '' dedi. 
     Ekonomi, sağlık, eğitim, iç ve dış politikanın istikrarlı biçimde iyiye gittiğini anlatan Pepe, şunları kaydetti 
     ''Herşeyin kötüye gittiğini söyleyenlere Say bakalım ne iyiye gitmiyor diyoruz. Birşey söyleyemiyor. Türkiye'de artık bu tür siyasete prim verilmiyor. Herşey tozpembe demiyoruz ama ülkede herşey istikrarlı. 
     Kişi başına milli gelir 2 bin 170 dolardan 5 bin dolara yaklaştı. Türkiye, dünyanın en büyük 17. ekonomisi. Dünyanın en hızlı kalkınan ülkelerinde biriyiz. Ancak ekonominin önemli bölümü de kayıtdışı. Bunun için ekonomiyi kayıt içine almalıyız.'' Düşmanın gözünü en çok çalışma korkutur. Türkiye'nin zenginleşmesini istemeyen bedbahtlar olabilir. Balkanlar, Kafkaslar ve Orta Asya bizi çok yakından takip ediyor.'' Pepe, buradaki bayramlaşmanın ardından Güzeltepe Beldesi'ne gitti. 
     
</TEXT>
</DOC>
