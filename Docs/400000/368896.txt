<DOC>
<DOCNO> 368896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sondun33.html </URL>
<DATE> 2005/08/11/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Bush "Gazze'nin boşaltılması, İsrailliler için iyi olacak" 
</HEADLINE>
<TEXT>

     ABD Başkanı George Bush, Gazze Şeridi’ndeki Yahudi yerleşim birimlerinin boşaltılmasının, İsrailliler için iyi olacağını söyledi. 
     Bush, Teksas’taki çifliğinde İsrail’in Kanal 1 televizyonuyla yaptığı söyleşide, " İsrail Başbakan Ariel Şaron’un verdiği karara ve bunu kararlılıkla izlemesinin İsrail için iyi olacağına inanıyorum" dedi. 
     ABD Başkanı Bush, İsrail’in işgal altındaki topraklardan "çekilmesinin" İsrail’in güvenliğine yardımcı olacağı yönündeki görüşününün nedenini açıklaması istendiğinde de, "Herşeyden önce, önceki sistem işlemiyordu. İntifada, ölüm ve öldürme vardı. Dikkat ettiyseniz, saldırılarda azalma söz konusu" diye konuştu. 
     Filistin devletinin kurulmasını hedefleyen, ülkesinin desteklediği "yol haritası" barış planının amacını ve Filistinlilere militan örgütleri dağıtması çağrısını yineleyen Bush, "İsrail güvenliği için uzun vadede iki devletin barış içinde yan yana yaşamasının en iyi çözüm olduğunu düşünüyorum" dedi. 
     
</TEXT>
</DOC>
