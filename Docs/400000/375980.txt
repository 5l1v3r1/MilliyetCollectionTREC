<DOC>
<DOCNO> 375980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/yazar/asik.html </URL>
<DATE> 2005/09/06/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Avukatlar sahada 
</HEADLINE>
<TEXT>


Avukatlar bugün adli yılı, Cumhuriyet tarihinin en kapsamlı eylemleriyle başlatıyor. Tüm illerden Ankara'ya hareket eden avukatlar, bugün saat 14.00'te cüppeleriyle Anıtkabir'i ziyaret edecekler. Daha sonra Anatolia Merkezi'nde bir büyük toplantı yapılacak. 
Yarın İstanbul'da Sirkeci Adliyesi'nde bir dakikalık alkış eylemi var... Bu eylem 8 Eylül'den itibaren her gün saat 11.00'de tüm adliyelerde tekrarlanacak... Slogan şu "Ses yok, slogan yok... Çözüm yerine sorun üretme başarısına alkış var." 
Barolar bu süreçte 4 ilkeyi vurgulayacak Eksiksiz demokrasi, hukuk ve hukukun üstünlüğü, yargı bağımsızlığı, savunmanın bağımsızlığı. 
Barolar, Adalet Bakanı ve Müsteşarı'nın H kim ve Savcılar Yüksek Kurulu'ndan çekilmesini yargının bağımsızlığı açısından şart koşuyor... 
Yargıç alımları için mülakat sınavını da Adalet Bakanlığı'nın değil, H kimler ve Savcılar Yükrek Kurulu'nun yapmasını öneriyorlar. Daha fazla hukuk fakültesi açılmasın, avukatlar cezaevi kapılarında itilip kakılmasın diyorlar. Vazgeçmiş daha çok demokrasiden, "asgari demokrasi" istiyorlar. 

Günün sorusu 
Fatih Camii'nde hilafetin geri getirilmesini isteyen grubun gösterisi bir provokasyon muydu, yoksa prova mı 
Haldun Ertem 

Tüneller buluştu Bolu Tüneli açıldı. Mutluyuz... Efendim bir gün tünel mühendisleri yarışıyormuş. Amerikalı övünmüş 
- Biz tünelin başından ve sonundan kazmayı vururuz. İşçilerimiz 10 günde ortada buluşur... 
İngiliz böbürlenerek demiş ki 
- Biz de tünelin iki yanından kazmayı vururuz. İşçilerimiz 5 günde ortada buluşur... 
Sıra Karadenizli mühendise gelmiş 
- Biz de tünelin iki yanından kazmayı vururuz, demiş, bizim işçiler ortada kavuştu kavuştu, kavuşamadı iki tünelimiz olur... 

Alttan vuruşlar... Kültür Bakanı Atilla Koç, Devlet Tiyatroları Genel Müdürü Lemi Bilgin'i alıp yerine Mine Acar'ı atamasına inandırıcı gerekçeler bulamadı. Bunun üzerine klasik alttan vuruşları deniyor... İşe gelmeden para alanlar var... 110 kiloluk balerin var, diyerek kamuoyunu tiyatronun aleyhine çevirmeye çalışıyor. 
Bir dostumuz öneriyor 
- En zayıf 10 AKP milletvekili ile en şişman 10 tiyatrocu tartılsın... Bakalım fark ne olacak 
Bu arada AKP'ye yandaş basında "Devlet tiyatrosuna ne gerek var, devlet ile tiyatrolar ayrılsın" yollu yayınlar başladı... Her türlü faullü vuruş serbest anlayacağınız... 

Tsunami parası... Kimi köşe yazarları, "İnsanlığımızı gösterelim, New Orleans'a yardım gönderelim" diyorlar. 
İyi olur, derken aklımıza birkaç ay öncesi geliyor. 
Hatırlarsınız, birkaç ay önce Güney Asya'daki tsunami felaketzedelerine yardım için seferber olmuştuk. 
Başbakan, Dolmabahçe Sarayı'nda işadamlarıyla toplantı yaptı. Bu toplantı TV'den naklen yayımlandı. 
O toplantıda cömert yardım sözleri verildi. Peki sonuç ne oldu Bu soruyu dün o toplantıya katılan bir holding yöneticisi dostumuza sorduk 
- Valla o gün bugün kimse bizden bir şey istemedi dedi. 
Anlaşılıyor ki, böyle girişimlerde söz yeterli değil, bir koordinasyon kurulu oluşturmak şart. 

Beklenti çıtası... Kimi Kürt aydınları pazar günü Ankara'da Kürt sorununa ilişkin öneriler hazırlamak üzere toplanıyorlar. Bu toplantıda Dema Nu gazetesi Genel Yayın Müdürü Arif Sevinç de konuşuyor... Sarf ettiği sözler pek çok Kürt aydınınca paylaşılıyor. 
Konuşmacı, Başbakan Erdoğan'ın Diyarbakır konuşmasını övüyor... Fakat "Tek devlet, tek millet, tek bayrak" sloganını benimsemiyor... "Bize göre bir Türk-Kürt federasyonu gerçekçidir" diyor... 1982 Anayasası'nın Kürtlerin hak ve özgürlüklerini koruyacak biçimde değiştirilmesini talep ediyor. Genel af çıkarılmalı, Kürt dili eğitim ve yayınlarda serbest bırakılmalı, Kürt partileri önündeki siyasi engeller ve seçim barajı kaldırılmalıdır... Evleri, tarlaları yakılıp yıkılanların zararları devlet tarafından tazmin edilmelidir, diyor.... 
Kürt sorununun demokrat adımlarla çözüleceğini bildiren Tayyip Erdoğan'dan işte bu tür adımlar atması bekleniyor. Erdoğan'ın önündeki çıta hayli yüksek İşi zor... 

"Ulusa Sesleniş" Başbakan Erdoğan'ın "Ulusa Sesleniş" programında 30 Ağustos'u kutlamadığını yazmıştık. Basın Danışmanı Ahmet Tezcan arayarak Tayyip Erdoğan'ın programın en başında 30 Ağustos'u kutladığını anlattı. Tezcan, dekor statik olduğu için Atatürk portresinin kaldırıldığını, Türk bayrağının dekorda durduğunu, dinamik bir dekor için arayışın sürdüğünü, bu program ay sonlarında yayımlandığı için 30 Ağustos gecesine rastladığını açıklamasında belirtti. 



</TEXT>
</DOC>
