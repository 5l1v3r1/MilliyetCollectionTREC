<DOC>
<DOCNO> 377494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sondun19.html </URL>
<DATE> 2005/09/11/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
İsrail kabinesi, Gazze Şeridi'ndeki havraların yıkılmamasına karar verdi 
</HEADLINE>
<TEXT>

     İsrail askerlerinin Gazze Şeridi'nden tamamen çekilmesine yeşil ışık yakan İsrail kabinesi, bölgede boşaltılan yerleşim birimlerindeki havraların yıkılmamasına karar verdi. 
     Kabinede yapılan oylamada, Gazze Şeridi'ndeki yaklaşık 2 düzine havranın yıkılmaması yönündeki karar 2'ye karşı 14 oyla kabul edildi. 
     Aynı kabine geçen yıl, bölgedeki yapıların yıkılması yönünde karar almıştı. Eleştirmenler, bazı kabine üyelerinin, seçimlerden önce önde gelen hahamların desteğini kazanma arzusu gibi nedenlerle kararlarını değiştirdiğini öne sürüyor. 
     Havraların İsrail tarafından yıkılmasını isteyen Filistinliler ise yerleşim birimleri oluşturma planları nedeniyle yapıların ayakta kalamayacağını belirtiyor, ancak diğer yandan havraları yıkmaları halinde, ibadet yeri olduğu için uluslararası eleştirilere maruz kalmaktan endişe ediyor. 
     
</TEXT>
</DOC>
