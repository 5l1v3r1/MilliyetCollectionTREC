<DOC>
<DOCNO> 375688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sondun13.html </URL>
<DATE> 2005/09/05/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Avustralya’da ilk şeriat partisi 
</HEADLINE>
<TEXT>

     MERİH KALENDER Sydney DHA 

      AVUSTRALYA’nın ilk Müslüman siyasi partisi bugün başkent Canberra’da resmi başvurusunu yaptı. ’Avustralya’da Allah’ın En İyi Partisi’ adlı yeni partinin hedefi şeriatın tüm Avustralya’da geçirli olmasını sağlamak. 
     Partinin kurucusu ve ilk genel başkanı Kurt Kennedy "Şeriatı temel alan bir parti kurduk" derken, partinin şiddetin her türlüsü ve terörizme karşı olduğunu vurguladı. Vietnam doğumlu sonradan Müslüman olma Kennedy, "Yolumuz Allahın yoludur. Partimiz şiddet ve baskı partisi değildir. Tüzüğümüzde, Allah ve Kur-an’ın insanlık için sunduğu barış, hoşgörü ve sevgi esas olarak alınmıştır" dedi. 
     Kurt Kennedy, Avustralya’daki Müslümanların sesi olacağını söylediği partiye aşırılık yanlılarının sızmalarını önlemek için üye başvurularının çok iyi inceleneceğini kaydetti. Şu anda 100 üyeye sahip parti ilk yıl içinde 500 üyeye ulaşmayı ve parlementoda da söz sahibi olmayı hedefliyor. 
     
</TEXT>
</DOC>
