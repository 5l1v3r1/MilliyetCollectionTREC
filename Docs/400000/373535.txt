<DOC>
<DOCNO> 373535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/yazar/uras.html </URL>
<DATE> 2005/08/28/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Şirketlerin değerini yönetim ve yönetici artırıyor 
</HEADLINE>
<TEXT>


Doğuş Grubu iki büyük satış yaptı. Tansaş-Makro mağaza zincirinin piyasa değerinin yüzde 70.7 hissesi, 318.7 milyon dolara, Garanti Bankası'nın yüzde 25.5 hissesi, 1.5 milyar dolara satıldı. 
Bu paraları ödeyen alıcılar, neden yeni bir mağaza zinciri, yeni bir banka kuracak yerde bu yüksek fiyatı göze aldı 
Mağaza zincirinin, bankanın fiyatını yükselten nedir 
Her kuruluşta olduğu gibi bu iki kuruluşta da, oluşan değeri ve satış fiyatını belirleyen, kuruluşların yönetiminin ve de yöneticilerinin başarılarıdır. 
Yönetimde h kim kişi, "h kim ortak"tır. H kim ortağın politikaları, yönetici seçme becerisi, yönetimde istikrarı sürdürme başarısı, yönetimine karışmadan, belirlenen hedeflerin gerçekleşmesini izleme ve başarıyı ödüllendirme, yanlışları cezalandırma konularındaki özeni, başarının yolunu açar. 
Yönetici, yönetimin devrettiği yetki ve sorumluluğu iyi şekilde taşıdığında, yönetimin güven ve desteğini arkasına aldığında, becerisini sergileme imk nını bulur. 

Profesyoneller öne çıktı 
Doğuş Grubu'nda "h kim ortak" olan Ayhan Şahenk Ailesi'nin temsilcisi genç "patron" Ferit Şahenk, babasının ölümünden sonra grubu toparlamada ve de yeniden yapılandırmada başarılı oldu. 
Çağdaş yönetim ilkeleri çerçevesinde yönetici kadrolarına, inandığı, güvendiği profesyonellere yetki ve sorumluluk devrinde cömert davrandı. 
Doğuş Grubu şemsiyesi altındaki kuruluşlarda profesyonel yönetimin ve yöneticilerin öne çıkmasına, yapılanların ve başarıların profesyonel kadrolarca kamuoyuna aktarılmasına özen gösterdi. 
Bunlar normaldir. Ama bizim aile şirketlerimizde rastlanmayan bir yaklaşımdır. Bizim aile şirketlerimizde h kim ortaklar, tüm yetki ve sorumluluğu kendi ellerinde toplamaya, profesyonelleri küçümsemeye, geri plana itmeye, her konuda öne atılmaya pek meraklıdır. Ve de bunun faturasını genelde "başarısızlık" olarak öder. Kurumsallaşamayan bu tür şirketlerin piyasa değeri de hep küçük kalır. 

Sermaye önemli ama... 
Tabii ki sermaye önemli. Ama günümüzde paradan bol bir şey yok. Tabii ki bir şirketi kurmak, işi başlatmak önemli... Ama günümüzde şirket kurmak ve işi başlatmak kolay. 
Zor olan, yönetim ve yönetici bütünlüğü içinde şirketleri coşar ve koşar hale getirebilmek... 
Tansaş ile Garanti Bankası'nın coşar ve koşar hale gelmesinde her şeyden önce ekonomik konjonktürün rolü var. Ekonomik şartlar müsait olmasa bu iki kuruluş da büyüyemezdi. Ama bu şartlar her kuruluş için aynı. Bu iki şirketi coşturan, koşturan, fiyatını yükselten, yönetimin desteğini arkalarına alan profesyoneller oldu. 

Takım kurma becerisi 
Garanti Bankası'nda Ergun Özen ve arkadaşları, Tansaş'ta Aclar Acar ve arkadaşları, uzun süreli bir çalışma ile şirketleri yüksek fiyatla alıcı bulabilecek çizgiye getirdi. 
Ergun Özen ile birlikte çalışan genç genel müdür yardımcılarını tanıma şansım oldu. Aclar Acar'ın çalışma arkadaşlarının bazılarını tanıdım. Ergun Özen, Aclan Acar, bilgileri ve birikimleri ile, takım kurma ve ekipleriyle iş yapma becerileri ile başarılı profesyonel yöneticiler... 
Uzun yazının özü şudur Türkiye'de çok sayıda mağaza zinciri var. Çok sayıda banka var. Tansaş-Makro ile Garanti Bankası yüksek fiyatlarla satıldı ise bu fiyatı oluşturan gücü alkışlamak gerekir. Kimse durduğu yerde bir şeyi yüksek fiyatla almaz... 
Garanti Bankası'nın, Tansaş-Makro'nun yüksek satış fiyatının ardında başarılı yönetim ve yöneticiler vardır. Ödenen para onların performansının-başarısının ücretidir. Bunu bilelim. 



</TEXT>
</DOC>
