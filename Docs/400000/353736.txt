<DOC>
<DOCNO> 353736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sonspo19.html </URL>
<DATE> 2005/06/20/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
İbrahim Kutluay, Panathinaikos ile sözleşme yeniliyor 
</HEADLINE>
<TEXT>

     Basketbolda, Yunanistan Ligi Şampiyonu Panathinaikos'da forma giyen milli basketbolcu İbrahim Kutluay, yeşil yoncalarla son bulan sözleşmesinin önümüzdeki günlerde yenilenmesini beklediğini söyledi. 
     Kutluay, AA muhabirine yaptığı açıklamada, sözleşmesinin sona erdiğini belirterek, şöyle konuştu 
     ''Sözleşmenin yenilenmesi için yönetimle önümüzdeki günlerde görüşeceğiz. Gerek onlar gerekse ben sözleşmemin yenilenmesini karşılıklı olarak istiyoruz. Tabii bu arada Rusya ve İspanya'dan bir takım teklifler var. Onları da gözden geçireceğim.'' Yunan Ligi'nde dün akşam AEK'e karşı verdiği mücadeleden 87-71 galip ayrılarak lig şampiyonu olan Panathinaikos'da, görevini başarıyla yerine getirdiğini vurgulayan Kutluay, ''ABD'den Panathinaikos'a getirilmemdeki amaç, hedefimiz olan şampiyonluğa ulaşmaktı. Bunu da başardık'' dedi. 
     Yunanistan'da forma giymeye başladığından bu yana, bir Avrupa, iki lig ve üç Yunan Kupası şampiyonluğu yaşayan Kutluay, Yunan basını tarafından geçen aylarda, ''en sevilen yabancı oyuncu'' olarak nitelendirilmişti. 
     
</TEXT>
</DOC>
