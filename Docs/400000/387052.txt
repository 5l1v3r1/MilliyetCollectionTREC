<DOC>
<DOCNO> 387052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/spor/spo06.html </URL>
<DATE> 2005/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre'de gurbetçi paniği 
</HEADLINE>
<TEXT>


İsviçre basını, Dünya Kupası baraj maçında Türkiye ile eşleşilmesini "zorun iyisi" olarak değerlendirdi. 100 bin Türk'ün biletlere sahip olabileceği düşüncesi oyuncuları korkuttu 

ZAFER ATAMER 


Zürih'te çekilen 2006 Dünya Kupasi baraj maçları kuralarında İsviçre nin, Türkiye ile eşleşmesi ülke basınında endişeyle karşılandı. "Le Matin" gazetesi "Zorun iyisi" başlığı altında verdiği haberde, "Beckenbauer bize bunlarin en kötüsü olan Türkiye'yi çekti. Türkiye'nin 2002 Dünya Kupasi 3.'sü olduğunu unutmamak gerek. İlk maç kolay geçecek ama 16 Kasım'daki rövanş için aynı şeyi söyleyemiyeceğiz" yorumunu yaptı. 
Tribüne De Geneve, "İsviçre zorda ama korkmuyoruz" başlığı altında milli takım oyuncularının bilet endişelerini yansıttı. 
Johann Vogel kaptan Seribaşı olmadığımız için büyük lokmaya düştük. Taraftarımızın maç biletlerini hemen almalarını diliyorum. 
Patrick Müller Ben İspanya'yı isterdim. Bizi İstanbul'da korkunç bir anbians bekliyor. İlk hedefimiz Bern'de bol gollü bir galibiyet. 
Philippe Senderos Bern'deki maçın biletlerini taraftarlarımızın tamamen satın almasını isterim. Korkulacak bir şey yok, Almanya'ya biz gideceğiz. 
Blic gazetesi ise, 100 bin civarındaki Türk'ün tamamının Wankdorf Stadı'na alınmasının mümkün olmadığının altını çizip, Geneve Stadı'na dev ekran koyulması önerisini getirdi. 


</TEXT>
</DOC>
