<DOC>
<DOCNO> 359510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/ekonomi/eko10.html </URL>
<DATE> 2005/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kale Grubu, yurtdışı atağına hazırlanıyor 
</HEADLINE>
<TEXT>



Kale Grubu İcra Kurulu Başkanı Zeynep Bodur Okyay, grubun, Ortadoğu'da, Rusya'da, ABD'de aktivitelerini artırmayı, buralarda yatırım yapmayı düşündüğünü bildirdi. Halen 62 ülkeye ihracat yaptıklarını belirten Okyay, "Güçlü olduğumuz seramikte konumumuzu sağlamlaştırmak istiyoruz. Ciddi anlamda bir araştırma yapıyoruz. Ortadoğu'da, Rusya'da, ABD'de aktivitelerimizi artırmayı, buralarda yatırım yapmayı düşünüyoruz. Avrupa'yı Türkiye'den besliyoruz. Avrupa bizim için şu anda yüzde 60 ile en büyük pazar. Geri kalan pazarlarda büyümek istiyoruz" diye konuştu. 
Okyay, 27 Temmuz'da Çanakkale'de yeni fabrikalarının açılışını yapacaklarını, Yozgat'ta temelini attıkları fabrikayı ise yıl sonuna kadar bitirmeyi planladıklarını anlattı. 


</TEXT>
</DOC>
