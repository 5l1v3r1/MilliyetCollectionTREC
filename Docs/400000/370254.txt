<DOC>
<DOCNO> 370254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/soneko23.html </URL>
<DATE> 2005/08/16/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Enerjide Türkiye, batıya "giriş kapısı"... 
</HEADLINE>
<TEXT>

     Enerji analistlerine göre Türkiye, Ortadoğu, Kafkaslar ve Orta Asya'daki petrol kaynaklarının batıya ulaştırılmasında ''giriş kapısı'' konumunda bulunuyor. 
     Enerji analistlerine göre Türkiye'nin, petrolden doğalgaza kadar enerji kaynaklarının dağıtım noktasında bulunması nedeniyle, Hindistan petrol devi IOC başta olmak üzere, bir çok enerji şirketi Türkiye'deki enerji sektörüne yatırım yapmayı istiyor. 
     Analistler, Türkiye'deki özelleştirmelerin de, bu yatırımları teşvik eden bir diğer unsur olduğunu vurguluyorlar. 
     
     ENERJİ DEVLERİNİN TÜRKİYE İLGİSİ... 
     Shell, BP ve ENI gibi şirketlerle IOC'nin Türkriye'deki enerji yatırımlarına girmeyi planladığını belirten analistler, IOC'nin, Tüpraş'ın blok satışa çıkarılan yüzde 51'lik hissesine teklif vererek, enerji kaynaklarının batıya açılan ''giriş kapısı'' Türkiye'de güçlü bir hale gelmeyi hedeflediğini vurguluyorlar. 
     IOC'nin, 2 Eylül'e kadar, Tüpraş'ın özelleştirilmesine teklif vermesinin beklendiği de ifade ediliyor. 
     
     IOC'NİN TÜRKİYE'DEKİ YATIRIM PLANLARI... 
     IOC'nin Türkiye'de, başta Tüpraş özelleştirmesi olmak üzere diğer enerji yatırımlarına, Çalık grubu ile oluşturacağı ve çoğunluk hissesinin IOC'nin elinde olacağı bir ortaklık ile girmeyi planladığı kaydediliyor. 
     IOC'nin, Çalık grubu ile Türkiye'deki konumunu güçlendirerek, enerji kaynaklarının Türkiye üzerinden dağılımı sürecinde, uluslararası enerji şirketlerine karşı daha sıkı bir rakebet etmeyi amaçladığı da vurgulanıyor. 
     Tüpraş konusunda kararlı olan IOC'nin, Türkiye'yi AB sürecinde parlak bir ülke olarak ta değerlendirdiği ifade ediliyor. 
     
</TEXT>
</DOC>
