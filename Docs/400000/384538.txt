<DOC>
<DOCNO> 384538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sonspo01.html </URL>
<DATE> 2005/10/06/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
Denizlispor'un yeni hocası Nurullah Sağlam 
</HEADLINE>
<TEXT>

     Önceki gün Milli Takımlar eski menejeri Can Çobanoğlu ile anlaşan Denizlispor, Giray Bulak'tan boşalan teknik diraktörlük görevine Karşıyaka'nın eski hocası Nurullah Sağlam'ı getirdi. Denizlispor yönetimi sabah saatlerinde Bursaspor eski teknik direktörü Nejat Biyediç ile görüştü. Yaklaşık dört saat süren görüşmede taraflar anlaşma sağlayamadı. Başkan Zafer Katrancı ve Menejer Can Çobanoğlu, Nejat Biyediç'ten sonra telefon ile Trabzon'da istifta eden Şenol Güneş ve A Milli Takım hocası Ünal Karaman ile de bir görüşme yaptı. İki teknik direktör ile de anlaşmayan Denizlispor yönetimi, rotayı Karşıyaka'nın eski hocası Nurullah Sağlam'a çevirdi. Akşam saatlerinde Denizli'ye gelen Sağlam, kulüp binasında Başkan Zafer Katrancı, menejer Can Çobanoğlu ve trasfer komitesi ile görüştü. Uzun süren görüşmeler sonucu taraflar el sıkıştı. Nurullah Sağlam'ın Denizlispor ile 2 yıllığına 500 bin dolara anlaştığı belirtildi. 
     
</TEXT>
</DOC>
