<DOC>
<DOCNO> 397977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/sonspo01.html </URL>
<DATE> 2005/11/25/ </DATE>
<TIME> 01.30 </TIME>
<AUTHOR>  </AUTHOR>
<HEADLINE>
Del Bosque Real Madrid’e doğru 
</HEADLINE>
<TEXT>

     Mehmet ÇİFTÇİ İSPANYA, DHA 

İSPANYA Ligi’nde geçen hafta sonu Barcelona’ya 3-0 yenilerek taraftarının büyük tepkisini çeken ve Şampiyonlar Ligi’nde Lyon’la 1-1 berabere kalan Real Madrid’de yönetim yeni teknik direktör arayışına girdi. 
     Real Madrid yönetimi bir dönem Beşiktaş’ı da çalıştıran eski teknik direktörü Vicente Del Bosque ile gizli bir görüşme yaparak el sıkıştı. Del Bosque’nin büyük ihtimal ile yeni yılda takımın başına geçmesi bekleniyor. 
     Bu arada Marca gazetesi tarafından 85 bin Real Madrid taraftarı arasında yapılan ankentte taraftarların yüzde 24’ü takımın başına yeniden Del Bosque’nin gelmesini istedi. Ankette ikinci sırayı yüzde 22 ile Capello alırken, yüzde 16 ile Liverpool teknik direktörü Rafael Benitez üçüncü sırada yer aldı. Del Bosque’ye yeniden takımın başında görmek isteyen taraftarlar, tecrübeli teknik adamın derhal takımın başına gelmesi gerektiğini ifade etti. 
     Taraftarlar ankette ayrıca şuan Real Madrid’in başında bulunan Brezilyalı hoca Luxemburgo’nun kredisinin tükendiğini de belirterek, Brezilyalı çalıştırıcının acilen takımdan gönderilmesini de istediler. 
     Bu arada Juventus’u çalıştıran Capello’nun Real Madrid’e hayır demesi üzerine gözler, bu hafta Real Madrid yönetiminin yapacağı toplantıya çevrildi. Toplantıda büyük bir aksilik olmaması halinde Real yönetiminin del Bosque’nin takımın başına geçeceği resmen duyurulacak. 
     
</TEXT>
</DOC>
