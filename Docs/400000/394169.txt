<DOC>
<DOCNO> 394169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sontur06.html </URL>
<DATE> 2005/11/11/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
İstanbul Tıp Fakültesi öğretim üyesi Prof. Kalaycı öldürüldü 
</HEADLINE>
<TEXT>

     İstanbul Üniversitesi İÜ İstanbul Tıp Fakültesi Öğretim Üyesi Prof. Dr. Göksel Kalaycı, hastane otoparkında uğradığı silahlı saldırı sonucu yaralandı. Hastane yetkilileri, olay yerine ulaşan Milliyet muhabirlerine Prof Kalaycı'nın kurturalamadığını açıkladı. 
     Saldırıda vücudunun çeşitli yerlerinden çok sayıda kurşun yarası alan Prof. Dr. Kalaycı’nın, İÜ İstanbul Tıp Fakültesi Hastanesi’nin acil cerrahi bölümüne kaldırıldığı, müdahalelere rağmen hayatını kaybettiği bildirildi. 
     Alınan ilk bilgilere göre, İÜ İstanbul Tıp Fakültesi Genel Cerrahi Anabilim Dalı Öğretim Üyesi Prof. Dr. Kalaycı, bu sabah İÜ İstanbul Tıp Fakültesi Hastanesi’nin içindeki asma otoparkta aracından inerken silahlı saldırıya uğradı. Saldırgan Prof. Kalaycı'ya 7 el ateş ettikten sonra kaçtı. 
     Olay yerinden bir taksiyle kaçtıkları ifade edilen saldırgan ya da saldırganların yakalanması için polisin operasyonları sürüyor. 
     Polis yetkilileri, şu ana kadar elde edilen bilgilere göre, silahlı saldırının bir hasta yakını tarafından gerçekleştirildiğinin sanıldığını bildirdiler. 
     Bu arada olay sırasında, Prof. Dr. Kalaycı’nın indiği 34 DK 2367 plakalı özel otomobilin sağ camının kırıldığı görüldü. Polisin olay yerindeki incelemesinde, Prof. Dr. Kalaycı’nın düşürdüğü tahmin edilen bir cep telefonu da bulundu. 
     Prof. Dr. Kalaycı’nın cenazesi, Adli Tıp Kurumu morguna kaldırıldı. 
     

     
</TEXT>
</DOC>
