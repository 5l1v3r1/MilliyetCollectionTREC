<DOC>
<DOCNO> 398139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/yazar/asik.html </URL>
<DATE> 2005/11/26/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ulusal bakanlık 
</HEADLINE>
<TEXT>


Milli Eğitim Bakanı Hüseyin Çelik, "ulusalcı olmadığını" Meclis'te açıkça söyleyip... Başbakan, aynı görüşte olduğunu çeşitli durumlarda açığa vururken... Milli Eğitim ve Milli Savunma bakanlıklarının adları, önündeki "milli" sıfatının da kaldırılacağı söyleniyor. Gerekçe Avrupa'da böyle "milli" bakanlık bulunmaması.. Acaba öyle mi 
Salim Kırcalıali, Yunanistan bakanlıklarının adlarını göndermiş.. Aynen bizdeki gibi... Milli Savunma Bakanlığı Ministry of National Defence ve Milli Eğitim ve Din İşleri Bakanlığı Ministry of National Education and Religions diye geçiyor. 
Profesör Süleyman Üstünel, Fransa'da eğitimin h l "Education Nationale" yani "Milli Eğitim" diye anıldığını anımsatıyor. 
Almanya'dan Ahmet Aydemir, bu ülkede pek çok kurumun adının başında "Deutsche" yani "Alman" sıfatının yer aldığını örneklerle anlatıyor. 
"Milli" yani "ulusal" sıfatı kötü değil iyi ve gururlandırıcı bir deyim... Tabii o duyguya sahip olana... 

AKP'nin "Siyaset Akademisi"nde ders veren Milli Eğitim Bakanı Çelik, "Siyaset insan içindir. İnekler için siyaset olmaz" demiş. 
Keşke olsaydı, hiç değilse tarım düzelirdi. 
Haldun Ertem 

Kaplan'ın öngörüsü Robert Kaplan, yaşadığımız bölgeyle ilgili kitaplar yazan usta bir gözlemci ve yazar... Kaplan'ın 2000 yılında Vintage Books NY serisinden yayımlanan "The Coming Anarchy" "Yaklaşan Anarşi" adlı kitabındaki bir paragrafı Profesör Nuri Akkaş dostlarına postalamış. Kitabın 37. sayfasında diyor ki 
"...Ortadoğu'da güç kuzeye doğru... Dhahran'daki petrol yataklarından Güneydoğu Anadolu'daki su havzasına doğru kayıyor. Fakat acaba Türkiye ulus devlet olarak bu zenginliğin mirasçısı olacak mı Bunu hiç sanmıyorum." 
Amerikalı yazar, ABD'nin planlarını bizden iyi biliyor tabii ki... 

Bakan'ın "Haftada 2 gün çalışıp soluğu okey masasında alıyor" diye yakındığı öğretmenlerin, Bakanlık genelgesiyle sendikal eylemlere katılması da yasaklanıyor. 
Okey oynamak, sendikaya uğramak yasak, pazarcılık yapmak serbest 
Akif Kökçe 

Şu bizim taksiciler Uğur Yılmazer şu notu göndermiş "Merak ediyorum, taksicilerin sahip olduğu müşteri seçme lüksüne Türkiye'de hangi meslek grubu sahip acaba Bir taksici, gideceğiniz yer ya da taşıdığınız yükü beğenmeyip sizi reddedebilir. Bir bankacı, "Kusura bakmayın, sizin işleminiz bize k r getirmez" ya da bir doktor, "Senin ameliyatın kısa ve ucuz" diyip de müşterisini - hastasını reddedebilir mi 

Tonla Üniversite Türkiye'deki devlet üniversitesi sayısı 53... Hiçbirinin maddi durumu parlak değil. Bırakın bilimsel araştırmayı, binalarını ısıtmaya dahi para bulmakta zorlanıyorlar. Manzara buyken iktidar 15 yeni üniversite daha açmaya hazırlanıyor. Neden Bir amaç siyasi yatırım tabii ki... Üniversite ile birlikte memur kadrosu da gidiyor seçim bölgelerine... Her il hatta ilçe, iktidardan bu yüzden üniversite istiyor. Konuyu YÖK'ten bir dostumuzla konuşuyoruz 
- Açılmak istenen yeni üniversite sayısı 15 değil, 25... Çünkü daha 15'le ilgili görüşümüzü bile hazırlayamamışken hükümet 10 üniversitelik ikinci bir liste gönderdi. Bu sayı Meclis komisyonlarında ve Genel Kurul'da verilecek önergelerle kaça çıkar, o meçhul. YÖK'ün yeni üniversite açılmasına ilişkin en önemli kriterlerinden biri en az 6 profesörün olması... Oysa açılmak istenen 25 üniversiteden sadece 4 tanesi bu kritere uyuyor. 
CHP Bursa Milletvekili, Milli Eğitim Komisyonu Üyesi Prof. Mustafa Özyurt anlatıyor 
"Bu üniversiteler öyle anlaşılıyor ki eski Van Üniversitesi gibi şeriatçıların at oynatma alanı olacak. Bazı illerde şeyhler, şıhlar istedikleri rektörü, dekanı çoktan iktidara bildirdiler bile. Yasa çıkar çıkmaz yapılanma bu isteklere uygun gerçekleştirilecek. 
Bu arada birileri binalarını, arsalarını devlete satıp köşeyi dönecek... Asıl önemlisi rektör adaylarını hükümet saptayacağı için Üniversitelerarası Kurul ile Rektörler Komitesi'ne hükümetin adamları girmiş olacak... Bu kurullarda çatlama oluşturulacak..." 
Görüldüğü gibi... Hükümetin yeni üniversite açma konusunda hayli çok sebebi var. Ama bu sebeplerin arasında bilimi ileri götürmek ya da üniversite eğitiminde kaliteyi artırmak gibi esas beklenen düzeltmeler yok. 

İzmir'den tebessüm Simay Kardeş İzmir'den yazıyor "Karşıyaka'da vapurdan indim, durağa geldim. Benimle birlikte durağa koşan çocuklar da yer kapmaya çalıştılar. Derken birisi 
- Atatürk'ü seviyorsanız bana yer verin, demez mi 
Çok hoşuma gitti..." 



</TEXT>
</DOC>
