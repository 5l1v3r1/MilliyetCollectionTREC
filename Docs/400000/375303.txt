<DOC>
<DOCNO> 375303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/yazar/pulur.html </URL>
<DATE> 2005/09/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Refik Erduran'sız tiyatro tartışılır mı 
</HEADLINE>
<TEXT>


DOĞRUSU, bu tartışmaya dostumuz Refik Erduran karışmasaydı, hayret ederdik. Tiyatro tartışılırken Refik Erduran açıkta durur mu, balıklama dalar... 
"Balıklama" derken "bilgisizce" demek istemediğimizi o çok iyi bilir Refik Erduran her zaman tiyatronun içindedir, hele tartışma konusu Devlet Tiyatroları olunca... 
"77 yaşındayım, bu dünyada yapmak isteyip de yapmamış olduğum bir şey kalmadı, hiçbir yeni nimet beklentim yok, öyle bir piyango vursa da değerlendirmek için zamanım ve hevesim yok " diyor. 
Eee, o halde 

AMA Refik Erduran Devlet Tiyatroları'ndaki tartışmanın kamuoyuna tek taraflı yansıtılmasından yakınıyor, "Yalanlar, yanlışlar, karalamalarla sayfalar dolduruluyor" diyor. 
Refik Erduran broşürüne "Hop dedik dostlar " diyerek başlamış... 
Biz de şimdi kendisine "Hop dedik " diye soralım biz senin ayırımına göre "yanlış" yapanlardan mıyız, "yalan" yazanlardan mıyız, yoksa "karalamalar"la sayfa dolduranlardan mı 

REFİK Erduran'a göre ortada "linç kampanyası" var, konusu da Genel Müdür Lemi Bilgin'in yerine Mine Acar'ın atanması... 
Gelinen oyun da şu "Bir kadının üstüne çullanılır, kızılan bir bakan istifa ettirilmek istenirken, o bakanın safındaki sanat düşmanlarının ekmeğine yağ sürülür " 

SANAT düşmanlarının ekmeğine nasıl yağ sürülüyormuş 
Refik Erduran bir yazı okumuş, yazan, bu operasyonun hayırlı bir işe vesile olacağını düşünüyormuş... 
Neymiş bu hayırlı iş 
Ekonomide olduğu gibi, devletin, operadan, baleden, tiyatrodan elini çekmesi... 
Mantık da her zamanki mantık "Hakk ri'deki çobanın vergisinden bunlara para verilir mi " 

REFİK Erduran'ın Lemi Bilgin'le bir alışverişi yok, hatta hakkında açılan soruşturmaları da ciddiye almıyor, "Zarif, tok gözlü, dengeli, efendi bir sanatçı" diyor. 
Peki, sorun ne 
Yerli, yabancı oyun seçimi ve bu seçimde hatır gönül, ahbap çavuş ilişkileri... 
Refik Erduran, bu konuda Lemi Bilgin dönemini başarılı bulmuyor. 
Anladığımıza göre, onun asıl derdi, İstanbul Bölge Müdürü Osman Wober. Hele rahmetli Recep Bilginer, Dinçer Sümer ve Tuncer Cücenoğlu için söylediklerini hiç unutamıyor... 
"Ben buradayken, onlar buraya adım atamazlar " demiş atamamışlar da, oyunları da oynanmamış... 

REFİK Erduran, broşürün iki sayfasını, yeni genel müdür vekili Mine Acar'a ayırmış eğitimi, öğrenimi, çalıştığı işler, başarıları... 
Okuyunca içinizden "Yazıklar olsun devlet tiyatrosu yönetimlerine " diyorsunuz, "Böyle bir değeri şimdiye kadar niye görmemişler " 

DRAMATURG'dan genel müdür olur mu 
Dramaturg Gencay Gürün, Şehir Tiyatroları'nın başına getirilmedi mi 
Dekoratör Nurullah Tuncer aynı göreve atanmadı mı 
Dekoratör mü, dramaturg mu tiyatro yöneticiliğine daha yakın 
Bunlar Erduran'ın soruları... 

REFİK Erduran, Shakespeare'nin trajedi kahramanı Corialonus'u hatırlatarak noktayı koyuyor. 
General Corialonus, Roma'dan sürülünce, "Başında ben olmayacaksam yıkılsın " hırsıyla Roma'yı sarar. Şehir, generalin annesinin, oğluna rica etmesiyle kurtulur. 
Refik Erduran da Lemi Bilgin'in annesi değildir ama bir ricası vardır 
"Ocağı olan, sevdiğini bildiğim Devlet Tiyatrosu'nun sonunu getirmek isteyenlere gerekçe sağlayacak bir kan davası başlatmasın " 

İYİ de, yasal yollardan hak aramak, herhalde kan davası başlatmak değildir. 



</TEXT>
</DOC>
