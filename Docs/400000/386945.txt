<DOC>
<DOCNO> 386945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sonspo15.html </URL>
<DATE> 2005/10/15/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Kilo almamak için sahura kalkın 
</HEADLINE>
<TEXT>

     
     Ali ALTUNDAŞ KAYSERİ, DHA 
     
KAYSERİ Özel Şelale Polikliniği Başhekimi Dr.Mete Deniz, ramazan ayında kilo almamak isteyenlerin, sahura kalkmaları gerektiğini söyledi. 
     İnsan vücudunun kontrol dışı bir bilinci bulunduğunu belirten Dr. Mete Deniz, gün boyu aç kalıp, iftarda yemek yemekle zayıflanamayacağını, aksine aşırı kilo alınacağını söyledi. Dr. Deniz, şöyle dedi 
     Ramazan ayında vücut uzun süre alıştığı beslenme şeklinin dışına çıkıyor. Günde 3 ögün yenilen yemek sayısı oruçla birlikte azalıyor. Vücut alıştığı beslenme şeklinin dışına çıkınca metabolizma korunma konumuna geçerek, yağ depolamaya başlıyor. Bir anda aç kalarak vücudun normalinden fazla depolama yapmasının önüne geçmek için ramazan ayında kesinlikle sahura kalkılması gerekir. Kilo almayayım’ diyerek sadece iftarla yetinmek, aşırı kilo almaya neden olur. Bu yüzden oruç tutanların mutlaka sahura kalkmaları gerekir.'' 
     
</TEXT>
</DOC>
