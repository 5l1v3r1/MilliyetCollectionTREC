<DOC>
<DOCNO> 363837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sondun09.html </URL>
<DATE> 2005/07/24/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Doğum teşvik maaşı fabrika kapattırıyor 
</HEADLINE>
<TEXT>

     Bekir YILDIRIM DHA 

      Romanya’da yeni çıkan doğum teşvik kanunu kadın işçi çalıştıran fabrikaların tek tek kapanmasına yol açıyor. Ülkede doğum oranının azaldığını ve ülke nüfusunun giderek yaşlandığını gören Bükreş yönetimi, çıkarılan bir yasa ile doğum yapan bir kadınlara çalıştıkları işyerinden 24 ay boyunca asgari ücretin iki katı kadar maaş alma olanağı tandı. Bu kanun üzerine ülkede son iki yıl içinde doğum patlaması yaşanırken, özellikle kadın işçi çalıştırmak zorunda olan tekstil fabrikaları da birer birer kapanmaya başladı. 
     Romanya’nın Braila kentinde 4 bin metrekare üzerine kurduğu tekstil fabrikasında 800 kadın işçi çalıştıran Bilal ve Metin Deniz adlı kardeşler bu yıl tam 120 işçisinin doğum yaptığını ve şu anda evlerinde oturarak maaş aldıklarını söyledi. Metin Deniz Biz buraya geldiğimizde yetişmiş tekstil üretiminden anlayan kadın işçi hiç yoktu. Bunları biz yetiştirdik. Önce AB kapılarının açılması ile yarısı işi bırakarak bu ülkelere gitti. Sonra da doğum yardım kanunundan yararlanan 120 işçimiz doğum yaptı ve evde oturak bizden maaş alıyorlar. 24 ay boyu asgari ücretin iki katı kadar bu maaşı almaya devam edecekler. Biz sigortalarını da ödemeye devam edeceğiz. Bunlar 24 ayın içinde hamile kalıp tekrar doğum yaparlarsa işe hiç gelmeden yine doğum izinine kaldıkları yerden devam edebilecekler. Bu durumda olan işçilerimizin çıkışını da veremiyoruz. Bizim korkumuz bu 120 işçiden sonra diğer çalışan işçilerimizinde tek tek hamile kalması. Eğer hamile kalan işçi sayımız artarsa artık bizde fabrikamızı kapatarak gitmek zorunda kalacağız." dedi. 
     Şu ana kadar bu durumda olan işçiler 1 milyon euroya yakın para ödendiği belirten ancak Romen yetkili, devletin bu parayı karşılayacağını ama yavaş davrandığını dile getirdi. 
     Fabrikada çalışan evli bayanlar verilen 24 aylık doğum yardımı nedeniyle hamile kalmak istedklerini, evli olmayan bayanlar ise bu yardım nedeniyle en kısa zamanda bir eş bulup evleneceklerini söyledi. 
     
</TEXT>
</DOC>
