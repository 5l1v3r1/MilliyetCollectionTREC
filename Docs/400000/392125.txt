<DOC>
<DOCNO> 392125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/yasam/yas06.html </URL>
<DATE> 2005/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beden dili sözlerden daha etkili 
</HEADLINE>
<TEXT>


Gözlerin içine bakarak konuşma samimiyeti artırıyor. Sürekli saçlara, burna dokunmak ise yalan belirtisi 

ANTALYA AA 

Akdeniz Üniversitesi AÜ Mediko Sosyal Psikolojik Danışma ve Rehberlik Sorumlusu Klinik Psikolog Elif Yazar, insanın beden dilinin kendisini ele verdiğini söyledi. Yazar, "Karşımızdaki kişinin gözlerine bakarak konuşma, samimiyetin ilerlemesine yardımcı olur" dedi. Yazar'ın verdiği bilgilere göre beden dilinin 10 altın kuralı şöyle 
1- Gözlerini kaçırarak konuşmak, güven eksikliği ya da karşıdaki kişinin üstünlüğünü kabul etme olarak yorumlanır. 
2- Birini direkt karşınıza alarak konuşmak, ona önem verdiğinizi gösterir. 
3- Dik durmak güvenli bir insan olduğu izlenimini verir. 
4- Eli yumruk haline getirerek konuşmak güç gösterisidir. Bazen de kararlılık olarak yorumlanır. 
5- Kelime eksikliğini tamamlamak amacıyla kullanılan el kol hareketleri ifade güçsüzlüğüdür. 
6- Elin ve parmakların sürekli olarak saçlara, burna dokunması endişe ve yalan belirtisidir. 
7- Yalan söyleyen insanların el sallama, burun ve ağzı kapatma gibi hareketleri artar. Oturdukları yerde sürekli kıpırdanırlar. 
8- Acelesi olan veya önemli bir haber bekleyen kişilerin ayak hareketleri artar. 
9- Otururken ellerini göğsüne birleştirme, kişinin o anda savunmaya geçtiğini gösterir. 
10- Kızlar hoşlandığı erkeğin yanında saçlarıyla oynar, bacak bacak üstüne atar. 


</TEXT>
</DOC>
