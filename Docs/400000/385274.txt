<DOC>
<DOCNO> 385274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/son/soneko18.html </URL>
<DATE> 2005/10/09/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Fırat Nehri üzerindeki barajlarda enerji üretimi... 
</HEADLINE>
<TEXT>

     Fırat Nehri üzerinde yer alan Keban Barajı'nda bu yılın ilk 8 ayında hedeflenenin üzerinde enerji üretilirken, Karakaya ve Atatürk barajlarında öngörülenin altında enerji üretildiği bildirildi. 
     AA muhabirinin Elektrik Üretim A.Ş. EÜAŞ yetkililerinden aldığı bilgiye göre, Fırat Havzası'nda yer alan Keban, Karakaya, Atatürk barajlarında bu yılın ilk 8 ayında 16 milyar 133 milyon kilovat saat enerji üretimi hedeflenirken, 14 milyar 287 milyon kilovat saat üretim yapıldı. 
     Yetkililer söz konusu dönemde, 8 tribünlü Keban Barajı'nda 4 milyar 133 milyon kilovat saatlik üretim hedefinin üzerine çıkılarak, 4 milyar 180 milyon kilovat saate ulaşıldığını bildirdiler. 
     6 tribünlü Karakaya Barajı'nda ise 5 milyar kilovat saatlik üretim hedefinin 4 milyar 800 milyon kilovat saatte kaldığını belirten yetkililer, 8 tribünlü Atatürk Barajı'nda da 7 milyar kilovat saatlik hedefin 5 milyar 307 milyon kilovat saatlik bölümüne ulaşılabildiğini belirttiler. 
     Yetkililer, Keban Barajı'nın 845 olan su kodunun, şu anda 835.03, Karakaya Barajı'nın en yüksek su seviyesinin 693, şu anki su kodunun 689.68 olduğunu belirterek, Atatürk Barajı'nda ise en yüksek su seviyenin 542, şu anda ki seviyenin ise 4.41 olduğunu söylediler. 
     Yetkililer, barajlardaki su seviyelerinin mevsim normallerinde olduğunu ifade ettiler. 
     
</TEXT>
</DOC>
