<DOC>
<DOCNO> 368064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sonsiy07.html </URL>
<DATE> 2005/08/08/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Erdoğan aydınları Ankara'da dinleyecek, Diyarbakır'da mesaj verecek 
</HEADLINE>
<TEXT>

     Başbakan Recep Tayyip Erdoğan, Ankara’da PKK’ya çatışmaları durdurma çağrısı yapan aydınları dinlediktensonra cuma günü gideceği diyarbakır’da teröre karşı mücadele konusunda önemli mesajlar verecek. 
     Başbakanlık Danışmanı Akif Beki, Başbakan Erdoğan’ın aydınlarla görüşmesi ve Diyarbakır’a yapacağı ziyaret hakkında bilgi verdi. Beki, Başbakan Erdoğan’ın çarşamba günü Ankara’da görüşeceği aydınların görüşlerini ve önerilerini dinleyeceğini, görüşmeye Dışişleri Bakanı ve Başbakan Yardımcısı Abdullah Gül ile birlikte TBMM İnsan Hakları Komisyonu Başkanı Mehmet Elkatmış ve Diyarbakır milletvekillerinin de katılacaklarını bildirdi. 
     Beki’nin verdiği bilgiye göre, Başbakan Erdoğan 12 Ağustos Cuma günü gerçekleştireceği Diyarbakır gezisinde de terörle mücadele konusunda önemli mesajlar verecek. Erdoğan Diyarbakır’da terörle mücadele konusundaki kararlılığa vurgu yapacak. Erdoğan’ın gezisinde bölgeye yönelik yeni bir paket açıklanmayacak. Ancak Erdoğan, bölgenin sosyo-ekonomik durumunu düzeltici ve bölgede kalkınmayı sağlayıcı önlemlere ilişkin açıklamalarda bulunacak. Erdoğan, bu çerçevede yatırımlara yönelit teşvik uygulamaları ve duble yollara ilişkin açıklamalarda bulunacak. 
     
</TEXT>
</DOC>
