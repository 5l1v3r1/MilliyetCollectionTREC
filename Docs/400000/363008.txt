<DOC>
<DOCNO> 363008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sondun04.html </URL>
<DATE> 2005/07/21/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Guantanamo'dan 8 kişi bırakıldı... 
</HEADLINE>
<TEXT>

     ABD Savunma Bakanlığı, terör zanlılarının tutulduğu Guantanamo cezaevindeki 8 tutsağın serbest bırakıldığını açıkladı. 
     Pentagon sözcüsü Flex Plexico, aklanan 7 kişiden 3’ünün Suudi Arabistan’a, 2’sinin Afganistan’a, birinin Sudan’a ve birinin de Ürdün’e gönderildiğini söyledi. 
     Plexico, daha önceden de bir kişinin, İspanyol yetkililer tarafından sorgulanmak üzere serbest bırakıldığını, Guantanamo’da 510 kadar tutuklu kaldığını belirtti. 
     Guantanamo’daki 13 tutuklunun daha aklandığını ve serbest bırakılacağını ifade eden Plexico, söz konusu kişileri evlerine göndermek için işlem başlatıldığını kaydetti. 
     Savunma Bakanlığı, serbest bırakılan 7 kişinin kimliği hakkında açıklama yapmazken, İspanya’ya gönderilen kişinin adı Lahcen Ikassrien olarak bildirildi. 
     ABD’nin, Ocak 2002’de kurduğu Guantanamo cezaevi, tutsaklara yönelik kötü muamele ve Kur’an-ı Kerim’e hakaret iddialarıyla gündeme gelmişti. 
     
</TEXT>
</DOC>
