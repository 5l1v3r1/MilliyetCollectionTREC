<DOC>
<DOCNO> 361471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sontur35.html </URL>
<DATE> 2005/07/15/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Şarbon paniği Diyarbakır'a da sıçradı 
</HEADLINE>
<TEXT>

     Diyarbakır’ın Bağıvar Beldesi’nde 6 kişinin şarbon hastalığı iddiasıyla, tedavi altına alındığı 
     bildirildi. 
     Edinilen bilgiye göre, hastalanan bir hayvanı keserek yiyen Aybar ailesinden Abdullah, Kasım, Fehime ve Kübra Aybar ile Suriye Daban ve beldede çobanlık yapan Ali Başaran rahatsızlanınca Bağıvar Sağlık Ocağı’na kaldırıldı. 
     Bağıvar Sağlık Ocağı’nda ilk tedavileri yapıldıktan sonra şarbon teşhisi konulduğu öne sürülen 6 kişi, Diyarbakır’daki çeşitli hastanelerde tedavi altına alındı. 
     
     SAĞLIK MÜDÜRLÜĞÜ EKİP GÖNDERDİ 
     Sağlık Müdürlüğü Bulaşıcı Hastalıklar Şube Müdürü Dr. Vedat Dormen, Devlet Hastanesi İntaniye Uzmanı Dr. Mahmut Demirel ile Dermatoloji ve Zührevi Hastalıklar Uzmanı Dr. Tuba Çolak, şarbon vakalarının görüldüğü iddia edilen, Bağıvar Beldesi’nde incelemelerde bulundu. 
     Hastaların temasta bulunduğu vatandaşları sağlık kontrolünden geçiren ekip, daha sonra camide vatandaşlara şarbon hastalığı hakkında bilgi verdi. 
     Dr. Dormen, yapılan kontrollerde mevcut hastaların haricinde şarbon şüphesi bulunan kimseye rastlanılmadığını belirterek, 6 kişinin tedavilerinin sürdüğünü söyledi. 
     Dr. Demirel de, şarbonun hasta bir hayvanın kesilip etinin yenilmesinden dolayı bulaştığını belirterek, şarbon vakalarında sadece deride lezyonların meydana geldiğini kaydetti. 
     Bu arada beldede 
     
</TEXT>
</DOC>
