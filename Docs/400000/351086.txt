<DOC>
<DOCNO> 351086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sontur04.html </URL>
<DATE> 2005/06/11/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Türkiye, TV ve cep telefonu zengini, bilgisayar yoksulu... 
</HEADLINE>
<TEXT>

     Dünya Bankası verilerine göre Türkiye, 1000 kişi başına internet kullanıcı sayısı açısından 115 ülke arasında 50’nci olurken, sabit telefon ve cep telefon hattı açısından ise 46’ncı sıraya yerleşti. 
     Dünya Bankası’nın 2005 Gelişmişlik Göstergeleri’ne göre 2003 yılı itibarıyla verisi bulunan 115 ülke arasında 1000 
     kişi başına düşen 85 internet kullanıcı sayısıyla Türkiye 50’nci oldu. Türkiye 1000 kişi başına düşen sabit telefon ve cep telefonu hattı açısından ise 138 ülke arasında 46’ncı sıraya yerleşti. Türkiye’de 1000 kişi başına 662 sabit telefon ve cep telefonu hattı düşüyor. Devlet İstatistik Enstitüsü verilerine göre, cep telefonuna sahip hane halkı oranı yüzde .64 olan Türkiye’de kişisel bilgisayar sahibi olan hane halkı oranı yüzde 10 düzeyinde bulunuyor. İnternete bağlanabilen kişisel bilgisayar sahibi hane halkı oranı ise yüzde 5.86’da kalıyor. DİE’nin 2004 yılı verilerine göre, Türkiye kişisel bilgisayara sahip olan hane oranı yalnızca yüzde 9.98 düzeyinde bulunuyor. Taşınabilir bilgisayara sahip olan hane oranı yüzde 0.85 olurken, el bilgisayarlarında bu oranlar yüzde 0.13’e düşüyor. Televizyona sahip hane halkı oranının yüzde 92.19 olduğu Türkiye’de, cep ve araç telefonuna sahip olma oranı ise yüzde .64 düzeyinde bulunuyor. Oyun konsolunun ise taşınabilir bilgisayar ve el bilgisayarlarına göre daha yaygın olduğu belirlendi. Oyun konsoluna sahip hanehalkı oranı yüzde 2.85 düzeyinde bulunuyor. 
     
</TEXT>
</DOC>
