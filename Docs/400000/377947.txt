<DOC>
<DOCNO> 377947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/spor/aspo.html </URL>
<DATE> 2005/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kendimizi aşmalıyız' 
</HEADLINE>
<TEXT>


Fenerbahçe Teknik Direktörü Daum, İtalyanlar'ın grupta favori olduğunu, bu yüzden ikincilik için mücadele edeceklerini söyledi, "Bizim için PSV ve Schalke önemli. Milan'dan alınacak puanlar ise iki kat değerinde" dedi 

YALÇIN TÜRK 


Fenerbahçe Teknik Direktörü Christoph Daum, Milan'ın grupta favori olduğunu, diğer takımların ikincilik için mücadele edeceklerini söyledi. 
Alman hoca dün düzenlediği basın toplantısında, uluslararası seviyelerini Milan karşısında göreceklerini belirtti, "Bize düşen görev kendimizi aşarak en iyi şekilde mücadele etmektir. Milan ile ilgili yorum yapmaya kalksak yarım saati aşar ve mutlaka unutacağım birşeyler de olur. Milan için komple bir takım demek en doğrusu. Bizim amacımız sadece defansif değil, ofansif anlayışı da beraber yürütmek olacaktır. Sadece savunmayı düşünürsek, sonlara doğru bir gol yiyip sahadan mağlubiyetle ayrılabiliriz. Grupta bizim rakibimiz, PSV ve Schalke olacak. Milan'dan alınacak puan ya da puanlar 2 kat değerindedir" dedi. 
Maça çok iyi hazırlandıklarını ifade eden Daum, "Hedef sadece Milan'ı durdurmak değil, güçlü yanlarımızı da sahaya yansıtmak. Futbolda her şey var. Bu düşünceyle Milano'ya geldik. Milan'ın geçtiğimiz yıl Şampiyonlar Ligi Finali'nde kaybetmesi nedeniyle, geçen seneye oranla çok heyecanlı ve konsantrasyon yüklü olması çok doğal. Biz de Milan'la ilk değil, ikinci, üçüncü maçımızı oynamak isterdik. Fenerbahçe'yi değil de, PSV ve Schalke'yi daha güçlü görüp onlara göre hazırlanmışlardır umarım. Fenerbahçe bireysel yetenek olarak, PSV ve Schalke'den daha iyi. Ama bunu sahaya yansıtmak önemli. Hatlar arasında kopukluk olmadan oynamaya çalışacağız. Tribünlerin havasına katılıp kopukluk yaşarsak bizim için çok zor bir maç olur. Ayrıca bunu görmek de istemiyorum" diye konuştu. 
Alman hoca kafasındaki on birin belli olduğunu ancak açıklamayacağını söyledi, "Tuncay'ın oynama şansı Nobre ve diğer futbolcular kadar var. Yoğun maç trafiğinde dinlendirmek düşüncesiyle değişik kadrolarla oynayabiliriz. Bu da çok normal. Appiah hem karakter olarak hem de futbolcu olarak çok kaliteli. Dünyanın en büyük kulüplerinde ilk on birde oynayabilecek kapasitede. Milan karşısında da kalitesini gösterecek. Milan'ın tüm zaaflarını o biliyor, gerekeni yapacaktır" ifadelerini kullandı. 

Çift ön libero 

Teknik Direktör Daum, dörtlü savunmanın önünde, Selçuk ile Appiah ikilisine görev verecek, 4-2-3-1 taktiğini deneyecek 


Christoph Daum, Milan karşısında farklı bir taktik deneyecek. Alman hoca, dörtlü savunmanın önünde Appiah ve Selçuk'u çift ön libero olarak görevlendirecek. Bu ikilinin önünde Aurelio, Alex ve Tuncay'ın oynaması bekleniyor. Sahaya tek forvet Anelka ile çıkmayı planlayan tecrübeli teknik adamın, Nobre'yi kulübeye çekeceği bildirildi. Dün İtalya'ya uçan Fenerbahçe, akşamki son idmanla hazırlıklarını tamamladı. Daum, as kadroyu gizleyip, kafasındaki 11'i çift kalede ayrı takımlara dağıtmayı tercih etti. Tuncay ve Nobre'nin birlikte katıldığı yan top çalışması ise 12 kişiyle yapıldı. 

MİLAN 
Dida 
Cafu 
Stam 
Maldini 
Kaladze 
Gattuso 
Pirlo 
Amrosini 
Kaka 
Shevchenko 
Vieri 

FENERBAHÇE 
Volkan 
Serkan 
Luciano 
Önder 
Ümit 
Aurelio 
Appiah 
Selçuk 
Alex 
Tuncay Nobre 
Anelka 

Daum'un karnesi Şampiyonlar Ligi 15 Eylül 2004 Fenerbahçe - Sparta Prag 1-0 28 Eylül 2004 M.United - Fenerbahçe 6-2 19 Ekim 2004 Fenerbahçe - Olympique Lyon 1-3 3 Kasım 2004 Olympique Lyon - Fenerbahçe 4-2 23 Kasım 2004 Sparta Prag - Fenerbahçe 0-1 8 Aralık 2004 Fenerbahçe - M.United 3-0 UEFA Kupası 3.Tur 17 Şubat 2005 Fenerbahçe - Real Zaragoza 0-1 24 Şubat 2005 Real Zaragoza - Fenerbahçe 2-1 

Avrupa kupalarında Fenerbahçe Türü O G B M A Y ŞKK 57 16 7 34 50 106 UEFA 46 15 7 24 57 81 KGK 9 3 1 5 11 11 İç saha 55 25 7 23 69 61 Dış saha 57 9 8 40 49 137 Toplam 112 34 15 63 118 198 

Şampiyonlar Ligi'nde bugün 
F Grubu 
21.45 O.Lyon - R.Madrid 
21.45 Olympiakos - Rosenborg 
G Grubu 
21.45 Chelsea - Anderlecht 
21.45 R. Betis - Liverpool 
H Grubu 
21.45 G.Rangers - Porto 
21.45 Bratislava - Inter 


</TEXT>
</DOC>
