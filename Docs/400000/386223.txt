<DOC>
<DOCNO> 386223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/guncel/axgun02.html </URL>
<DATE> 2005/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
OYAK'ta astsubay isyanı 
</HEADLINE>
<TEXT>


Emekli astsubaylar, gelirinin yüzde 60'ını karşıladıkları halde yönetimde kendilerine yer verilmediği gerekçesiyle Ordu Yardımlaşma Kurumu'nu OYAK Avrupa İnsan Hakları Mahkemesi'ne AİHM şik yete hazırlanıyorlar 

SERHAT OĞUZ İstanbul 

Türk Silahlı Kuvvetleri mensuplarının yardımlaşma ve emeklilik fonu olarak 1961'de kurulan Ordu Yardımlaşma Kurumu OYAK , son olarak Erdemir'i alarak birçok sektörde faaliyet gösteren ekonomik bir deve dönüştü. Ancak askerlik hayatları boyunca bu fon için her ay maaşlarından yüzde 10 kesinti yapılan astsubaylar, OYAK'ın imkanlarından faydalanamamak ve yönetiminde yer alamamaktan şikayetçi. 

'Temyizi bekliyoruz' 
OYAK yönetiminde söz sahibi olmak için Bölge İdare Mahkemesi ve Ankara 19. Asliye Hukuk Mahkemesi'ne yaptıkları başvurulardan sonuç alamayan Türkiye Emekli Astsubaylar Derneği TEMAD Başkanı Mustafa Erol, "OYAK'ın gelirlerinin yüzde 60'ını karşılayan astsubaylar yönetim ve denetim kurullarına alınmıyorlar. Mahkeme başvuruyu reddedince temyize gittik. İç hukuktan sonuç çıkmaması durumunda AİHM'e gideceğiz" dedi. 
Erol, OYAK'ın görev yapısının Temsilciler Kurulu, Genel Kurul, Yönetim Kurulu, Denetleme Kurulu ve Genel Müdürlük'ten oluştuğunu, astsubayların sadece Temsilciler Kurulu'nda yer alabildiğini söyledi. OYAK'ın özel bir yasayla kurulduğu hatırlatan Başkan Mustafa Erol şöyle dedi 

'Yönetim generallerde' 
"Bu hukuka aykırı. Bu tip yapılanmalar özel yasaya tabi olmazlar. Bu tip aidatla yürüyen kurumlarda yöneticiler aidat verenlerin oylarıyla seçilir, OYAK'ta atamayla geliyorlar. OYAK'ın yaklaşık 60 şirketinin yönetim kurulu var ve hiçbirinde astsubay yok, emekli subaylar ve bazılarında siviller var. Emekli olacak generallerin hangi yönetim kurullarında görev alacağı bile önceden belli oluyor. Astsubaylarımız artık üniversite mezunu ve şirketlerin yönetim ve denetim kurullarında görev alabilecek donanıma sahipler." 

Yedek subay kesintileri kalıyor 

TEMAD İstanbul Şube Başkanı Ahmet Atik, yedek subaylardan ise yüzde 5 oranında kesinti yapıldığını ancak geri ödenme için 3 yıllık üyelik gerektiğinden paralarını alamadıklarını belirtti. Atik, bazı yedek subayların askeri mahkemede dava açtıklarını, fakat sonuç alınamadığını söyledi. 
Atik, "Bizim gibi 1988'den önce emekli olanların kesintileri ödenerek OYAK'la bağları tamamen kesildi. Şimdi ise biriken miktarının tamamını ya da bir kısmını bırakmaması halinde yine OYAK'la bağ kesiliyor. OYAK'ın imk nlarından biz de faydalanabilmeliyiz. OYAK'a bağlı şirketlerde hep yönetimlerde görevli olanların yakınları istihdam ediliyor" dedi. 


</TEXT>
</DOC>
