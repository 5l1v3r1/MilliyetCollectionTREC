<DOC>
<DOCNO> 370611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonsiy14.html </URL>
<DATE> 2005/08/17/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
AKP'li vekilden bedelli askerlik anketi... 
</HEADLINE>
<TEXT>

     AK Parti Trabzon milletvekili Asım Aykan, hükümetin bedelli askerlik uygulaması düşünmemesine karşın konu ile ilgili yaptırdığı ankete katılanların yüzde yüze yakınının bedelli askerlik istediğini bildirdi Aykan, yaptığı yazılı açıklamada, askerlik çağına gelmiş ve çeşitli nedenlerle askere gidememiş gençler tarafından, bedelli askerlikle ilgili bir çalışmanın yapılması hususunda yoğun talepler aldığını ve bunun üzerine "Bedelli Askerlik" ile ilgili bir çalışmanın olup olmadığını, TBMM başkanlığı aracılığı ile yazılı olarak cevaplandırılmak üzere Milli Savunma Bakanı Vecdi Gönül’e sorduğunu belirtti. 
     Bakan tarafından soru önergesine, "Bedelli Askerlik konusunda herhangi bir çalışmanın olmadığı, Devlet İstatistik Enstitüsü verilerine ve Türk Silahlı Kuvvetlerinin insan gücü planlamasına göre yeni bir bedelli askerlik uygulamasının düşünülmediği" şeklinde bir yanıt verildiğini ifade eden Aykan, şunları kaydetti 
     "Bu gelişmeler üzerine 13 Haziran 2005 tarihinde http www.asimaykan.com internet sayfamızda başlattığımız ’Bedelli Askerlik Hakkında Ne Düşünüyorsunuz ’ konulu anketimiz, 17 Haziran 2005 tarihi itibarı ile sona ermiştir. 
     Anketimize katılanlardan 26 bin 395’i ’evet bedelli askerlik çıksın’, 79’u ise ’hayır çıkmasın’ şeklinde oy kullanmıştır. Bu sonuçlardan da anlaşılacağı üzere anketimize katılanların yüzde yüze yakını, bedelli askerlik uygulamasının çıkmasından yana olduğunu göstermiştir. 
     Ayrıca bu anket sonucu, tarafımızdan Milli Savunma Bakanlığı’na da yazı ile bildirilecektir." 
     
</TEXT>
</DOC>
