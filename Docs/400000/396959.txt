<DOC>
<DOCNO> 396959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sondun02.html </URL>
<DATE> 2005/11/22/ </DATE>
<TIME> 00.35 </TIME>
<AUTHOR>  </AUTHOR>
<HEADLINE>
Nike firmasının üst düzey yöneticilerini taşıyan uçak, acil iniş yaptı 
</HEADLINE>
<TEXT>

     Dünyanın en büyük spor malzemeleri üreticisi Nike firmasının üst düzey yöneticileri taşıyan özel uçak, ABD'nin Oregon eyaletinde acil iniş yaptı. 
     İçinde 7 kişi bulunan çift motorlu ''Gulfstream V'' tipi özel uçağın iniş takımlarında sorun çıktığı, Portland kenti üzerinde saatlerce dönen uçağın Hillsboro havalanına acil iniş yaptığı belirtildi. 
     Nike firmasından yapılan açıklamada, uçakta Nike Başkanı William Perez, Eş Başkan Charlie Denson ile Başkan Yardımcısı ve Amerika kıtası Genel Müdürü Mary Kate Buckley'in bulunduğu belirtildi. Uçaktaki diğer kişilerinin bir firma çalışanı ile uçağın 3 kişilik mürettebatı olduğu kaydedildi. 
     Federal Sivil Havacılık Kurumu sözcüsü Allen Kenitzer, uçağın mürettebatının yakıtı tüketmek için kent üzerinde uzun süre uçuş yaptığını ve Gulfstream şirketi yetkilileriyle uçuş takımlarının açılması için görüştüklerini söyledi. 
     New York Borsası'nda Nike hisseleri yüzde 1.2 değer kaybettiği de belirtildi. 
     
</TEXT>
</DOC>
