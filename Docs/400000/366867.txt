<DOC>
<DOCNO> 366867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/guncel/gun02.html </URL>
<DATE> 2005/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Plajda 'belediye mayosu' dönemi 
</HEADLINE>
<TEXT>


Vatandaşa "Don gömlekle denize girmeme" çağrısı yapan İstanbul Büyükşehir Belediye Başkanı Topbaş, plajda ucuz mayo satışına başlanacağını açıkladı 

Şenol Demirci - İstanbul 

İstanbul Büyükşehir Belediye Başkanı Kadir Topbaş, denize iç çamaşırıyla girilmesi sonucu oluşan çirkin görüntülere engel olmak için plajlarda ucuz mayo satacaklarını söyledi. 
Denize girmenin adabı olduğunu belirterek, vatandaşlara "Don gömlekle, iç çamaşırıyla denize girmeyin" çağrısında bulunan Topbaş, plajlarda denize iç çamaşırıyla girilmesini önlemek için Büyükşehir Belediyesi'nin harekete geçtiğini bildirdi. 

Amaç k r değil 
Konuyla ilgili dün basın mensuplarının sorularını cevaplayan Başkan Topbaş, Büyükşehir Belediyesi olarak bu tür kötü görüntülerin olmaması için çeşitli önlemler alacaklarını kaydetti. Öncelikle vatandaşların mayo giymeye teşvik edileceğini ifade eden Topbaş, "Plajda mayo satacağız. Fiyatlar ucuz olacak. Burada amaç para kazanmak değil, mayosuz denize girilmesini önlemek" dedi. 

Fiyat 5 YTL civarında 
Mayonun fiyatının 5 YTL civarında olabileceğini belirten Topbaş, bu uygulamanın hangi plajlarda ve ne zaman başlayacağı konusunda ise ayrıntı vermedi. 
Bu konuda medyadan da yardım beklediklerini söyleyen Topbaş, "Siz de bu olumsuz görüntülerin yaşanmaması için bize destek olun" diye konuştu. 


</TEXT>
</DOC>
