<DOC>
<DOCNO> 356292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonspo16.html </URL>
<DATE> 2005/06/28/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Trabzonspor Pazar gününe kadar 3 Brezilyalı getirmeyi planlıyor... 
</HEADLINE>
<TEXT>

     Trabzonspor, Brezilya'da transfer çalışmalarını sürdürüyor. 
     Kulüp Asbaşkanı Ömer Sarı ve Yönetim Kurulu Üyesi Murat Bozoğlu, Pazar gününe kadar Türkiye'ye 3 oyuncu getirerek, bu oyuncuları kamp çalışmaları yapmak üzere 3 Temmuz'da İsviçre'ye gidecek olan bordo-mavili takımın kafilesine katmayı planlıyor. 
     Trabzonspor'un dün Brezilya'da resmi sözleşme imzaladığı Jefferson'un da hafta sonu Türkiye'ye geleceği bildirildi. 
     Jefferson'un Cuma günü Brezilya'da nişanlanacağı ve alınmaları halinde diğer futbolcularla birlikte Türkiye'ye geleceği öğrenildi. 
     Trabzonspor'un transferde kadrosuna katmaya çalıştığı isimlerden Botafogo'nun savunma oyuncusu Rafael Marguez Pinto ve Santos Takımı'nda oynayan David Souza'ya alternatif olan Ponte Preta'nın forvet oyuncusu Kahe'nin maliyetleri nedeniyle daha ön planda olduğu kaydedildi. 
     Futbolcuların menajer ve kulüpleri ile görüşme halinde olan yöneticilerin bu transferleri her an sonuçlandırabilecekleri belirtildi. 
     
</TEXT>
</DOC>
