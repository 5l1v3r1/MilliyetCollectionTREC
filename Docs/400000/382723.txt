<DOC>
<DOCNO> 382723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/guncel/gun12.html </URL>
<DATE> 2005/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ASİAD Başkanı Irak'ta tutuklandı 
</HEADLINE>
<TEXT>


ANKARA Milliyet 

Ankara Sanayici İşadamları Derneği Başkanı ASİAD Cüneyt Bozbeyoğlu'nun 53 , Irak'ta iş yapan ASİAD üyesi bir inşaat şirketinin borçlarını ödeyememesinden sorumlu tutularak, tutuklandığı öğrenildi. 
Edinilen bilgiye göre, 1996'dan bu yana ASİAD başkanlığı görevini sürdüren Bozbeyoğlu, 10 gün önce gittiği Irak'tan, önceki gün Dahok üzerinden Türkiye'ye giriş yapacağı sırada bu ülke polisince gözaltına alındı. Şik yet üzerine gözaltına alındığı öğrenilen Bozbeyoğlu, çıkarıldığı mahkemece serbest bırakıldıktan sonra itiraz üzerine tutuklandı. Tutuklama kararının ardından Bozbeyoğlu'nu savunmak için atanan avukatın da savunmayı keserek, mahkemeden ayrıldığı iddia edildi. Bozbeyoğlu'nun, ASİAD üyesi olan ve Irak'ta iş alan Mer İnşaat şirketinin borçlarını ödeyememesi nedeniyle tutuklandığı öne sürüldü. Tutuklandıktan sonra Süleymaniye'ye götürülen Bozbeyoğlu'nun Saray Karakolu'nda tutulduğu bildirildi. 
Irak'ta tutuklandığı iddia edilen Bozbeyoğlu'nun hipertansiyon ve kalp hastası olduğu gerekçesiyle sürekli ilaç kullandığı öğrenildi. 


</TEXT>
</DOC>
