<DOC>
<DOCNO> 395036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sondun03.html </URL>
<DATE> 2005/11/15/ </DATE>
<TIME> 06.35 </TIME>
<AUTHOR>  </AUTHOR>
<HEADLINE>
Roma'daki ünlü aşk çeşmesini soyan 4 kişi yakalandı 
</HEADLINE>
<TEXT>

     İtalya'da turistlerin uğrak yeri olan ünlü Aşk Çeşmesi'ne atılan paraları toplayan 4 kişi tutuklandı. 
     Roma'daki 18. yüzyıldan kalma çeşmeye arkasını dönüp omzunun üzerinden bozuk para atan turistlerin, Roma'ya yine geleceğine inanılıyor. Bu amaçla her gün binlerce turist, çeşmenin sığ havuzuna para atıyor. 
     Çeşmede her gün yüzlerce Avro birikiyor ve bu para, bir firma tarafından düzenli olarak toplanıyor. Bu paraların yarısı, Katolik yardım kuruluşu Caritas'a veriliyor. Ancak son günlerde hasılatta azalma gören Caritas görevlilerinin polise haber vermeleri üzerine, bugün 4 kişi çeşmeden topladıkları 1200 avro ile yakalandı. 
     Polis yetkilileri, yakalanan kişilerin, paraları toplamaya yetkili firmada çalıştıklarını ve çeşmeden toplam 110 bin avro topladıklarının tahmin edildiğini bildirdiler. 
     Polis, 2002 yılında da çeşmeden ayda 12 bin avro toplayan bir kişiyi yakalamıştı. 
     
</TEXT>
</DOC>
