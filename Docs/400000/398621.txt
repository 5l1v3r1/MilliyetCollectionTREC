<DOC>
<DOCNO> 398621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/soneko04.html </URL>
<DATE> 2005/11/28/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Yatırımlar Marmara'dan öteye geçmiyor 
</HEADLINE>
<TEXT>

     Hazine Müsteşarlığı’nın bu yılın ilk 10 aylık döneminde yatırım teşvik belgesine bağladığı 17.4 milyar YTL’lik yatırımın, 7.2 milyar YTL ile büyük bölümünün Marmara Bölgesi’nde gerçekleştirilecek yatırımlardan oluştuğu belirlendi. 
     ANKA’nın Hazine Müsteşarlığı’ndan edindiği verilere göre ocak-ekim döneminde toplam 3 bin 418 yatırıma teşvik belgesi verildi. Söz konusu belgeler kapsamında 17 milyar 429 milyon YTL’lik yatırım yapılması ve 136 bin 56 kişiye 
     istihdam sağlanması öngörüldü. Söz konusu yatırımların gerçekleştirilmesi için yapılması gereken makine ve teçhizat ithalatının ise 6 milyar 418 milyon dolar olduğu belirlendi. Yatırımların bölgesel dağılımında ilk sırayı önceki yıllarda olduğu gibi Marmara Bölgesi aldı. Söz konusu yatırımların 7 milyar 194 milyon YTL ile yüzde 41’le büyük bölümünü Marmara Bölgesi’nde yapılacak yatırımlar oluşturdu. Belgeye bağlanan bin 172 yatırım gerçekleştirildiğinde toplam 35 bin 827 kişiye istihdam sağlanacak. Teşvikli yatırımlarda ikinci sırayı ise özellikle turizm yatırımlarındaki hızlı artış nedeniyle, 410 yatırım için teşvik belgesi verilen Akdeniz Bölgesi aldı. Bölgeye yönelik toplam 3 milyar 116 milyon YTL’lik yatırım gerçekleştirildiğinde 30 bin 184 kişi istihdam edilecek. Ocak-ekim döneminde, İç Anadolu Bölgesi’ne yönelik olarak 584 yatırım teşvik belgesi düzenlendi. 2 milyar 444 milyon YTL’lik bir harcamayla gerçekleştirilecek olan söz konusu yatırımlar tamamlandığında 19 bin 469 kişiye istihdam olanağı yaratılacak. Bu dönemde Ege Bölgesi teşvikli yatırımlardan 1 milyar 720 milyon, Karadeniz Bölgesi 1 milarn 240 milyon YTL’lik pay aldı. Doğu Anadolu Bölgesi’ne yönelik olarak 608 milyon YTL’lik, Güneydoğu Anadolu’ya yönelik 919 milyon YTL’Lik yatırım teşvik belgesine bağlandı. 
     
     İMALAT SANAYİ İLK SIRADA 
     Ocak-ekim döneminde teşvim belgesi alınan yatırımlarnın 9 milyar 8 milyon YTL ile yarısından çoğunu imalat sanayi 
     sektöründe gerçekleştirilecek yatırımlar oluşturdu. Bu kapsamda da en fazla yatırım 2 milyar 313 milyon YTL ile taşıt araçları sektörüne yapıldı. Dokuma ve giyim 1 milyar 980 milyon YTL ile ikinci, çimento ise 1 milyar 8 milyon YTL ile üçüncü en fazla yatırım alan alt sektör oldu. Teşvikli yatırımların 5 milyar 796 milyon YTL’si ise hizmetler sektörüne yönelik bulunuyor. Hizmetlerin alt sektörleri itibariyle enfazla yatırım ise 2 milylar 76 milyon YTL ile turizm sektöründe gerçekyeştirilecek. Ulaştırma alt sektörünün de 1 milyar 364 milyon YTL’lik yatırımı teşvik kapsamına alındı. Söz konusu dönemde tarım sektörüne yönelik yatırımlar 439 milyon, madencilik yatırımları 396 milyon, enerji sektörü ylatırımları ise 1 milyar 267 milyon YTL oldu. 
     
</TEXT>
</DOC>
