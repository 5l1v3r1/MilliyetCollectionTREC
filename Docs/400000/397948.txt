<DOC>
<DOCNO> 397948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/soneko43.html </URL>
<DATE> 2005/11/25/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Piyasalarda bugün... 
</HEADLINE>
<TEXT>

     Borsa'da işlem gören hisse senetleri ortalama yüzde 0.40 değer kaybetti. 
     İstanbul Menkul Kıymetler Borsası İMKB Ulusal 100 Endeksi, 1. seansta 168.19 puan artarak 37,075.98 puandan kapandı. 2. seansta ise 316.09 puan azalan endeks 36,759.89 puandan günü tamamladı. 
     Endeks, dünkü 2. seans kapanışına göre 147.90 puan ve yüzde 0.40 geriledi. 
     Hisse senetleri piyasasında işlem hacmi toplam 1 milyar 818 milyon 947 bin 548 YTL olarak gerçekleşti. Endeksin bugün 1. seans içinde ulaştığı 37,220.80 puanlık seviye tarihi zirve oldu. 
     
     DÖVİZ 
     Dünkü kapanışta 1.3600 YTL olan dolar güne 1.3630 YTL'den, 1.6040 YTL olan avro güne 1.6030 YTL'den başladı. 
     Doların bugünkü kapanıştaki satış fiyatı 1.3560 YTL, avronun satış fiyatı 1.5960 YTL oldu. 
     Merkez Bankası, doların bugünkü efektif kurunu alışta 1.3501 YTL, satışta 1.3595 YTL olarak açıkladı. Merkez Bankası, doların dünkü efektif kurunu alışta 1.3510 YTL, satışta 1.3604 YTL olarak belirlemişti. 
     
     FAİZ 
     İMKB Tahvil ve Bono Piyasası Kesin Alım Satım Pazarı'nda işlem gören 27 Haziran 2007 vadeli tahvilin, bugün valörlü işlemlerinin kapanışında basit getiri yüzde 14.39, bileşik getiri yüzde 13.84 oldu. 
     Bu kağıdın bileşik getirisi dünkü kapanışa göre 0.03 puan geriledi. 
     İMKB Tahvil ve Bono Piyasası Repo-Ters Repo Pazarı'nda üç günlük işlemlerde faiz ortalama yüzde 13.75'ten gerçekleşti. Üç günlük işlemlerde en düşük oran yüzde 13.40, en yüksek oran yüzde 13.80 oldu. 
     
</TEXT>
</DOC>
