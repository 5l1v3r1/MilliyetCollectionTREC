<DOC>
<DOCNO> 369605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sonyas09.html </URL>
<DATE> 2005/08/13/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Dikkat Dövme yaptırırken hastalık kapmayın 
</HEADLINE>
<TEXT>

     Sinan KORKMAZER DHA 

      SON günlerde gençler arasında cilt altına özel boya madde enjekte edilerek, yapılan dövmelerin kan yoluyla bulaşabilen hastalıkların ciddi olarak yaygınlaşmasında önemli rol oynadığı belirtildi. 
     Nevşehir Sağlık Müdürü İlhami Taşpınar, günümüzde özellikle gençler arasında giderek yaygınlaşan cilt altına özel boya maddesi enjekte edilerek kalıcı renk değişikliğine neden olan ve insan sağlığını doğrudan ilgilendiren dövmenin, insan sağlığı açısından önemli olduğunu belirtti. Taşpınar, dövme işlemi sırasında kanamalara yol açılmasının yanı sıra, işlem sırasında kullanılan iğnelerin birden fazla kişide kullanılması, dövme yapanların ilerin sağlık konusunda eğitimsiz ve lisansız olması nedeniyle Hepatit B, Hepatit C, AIDS ve benzeri kan yoluyla buluşan hastalıkların yaygınlaşmasında büyük rol oynadıklarını söyledi. Dövme yapılan yerlerin denetiminin aksatılmadan sürdürülmesi ve hekim dışı personel tarafından dövme uygulamasına izin verilmediğini anlatan İlhami Taşpınar, 18 yaşından küçüklere yapılan dövmelerde mutlak surette ailelerin onayının alınması şartının bulunduğunu hatırlattı. 
     
</TEXT>
</DOC>
