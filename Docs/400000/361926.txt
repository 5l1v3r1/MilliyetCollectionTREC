<DOC>
<DOCNO> 361926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/son/sontur19.html </URL>
<DATE> 2005/07/17/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Alanya... Batan teknenin 10 yıldır tadilat görmediği ortaya çıktı 
</HEADLINE>
<TEXT>

     Alanya'da batan ''Paradise Garden'' adlı teknenin, ''Denize Elverişlilik Belgesi'ne'' göre 10 yıldır tadilat görmediği ortaya çıktı. 
     Yaklaşık 150 kişiyle mehtap turuna çıkan ve batarak 4 kişinin ölümüne, 14 kişinin de yaralanmasına yol açan ''Paradise Garden'' adlı teknenin, 72 kişi kapasiteli olduğu ve 10 yıldır tadilat görmediği tespit edildi. 
     Belgelere göre, teknenin kıyıdan 3 milden fazla açılma izni de bulunmuyor. 
     Teknenin ''Denize Elverişlilik Belgesi''ne göre, Paradise Garden'ın omurgası 15 Ekim 1995 tarihinde Manavgat'ta yapıldı. Tekne inşası 30 Nisan 1996 tarihinde tamamlandı ve gemi deniz trafiğine çıktı. 
     
     TEKNENİN SAHİPLERİ KAYIP 
     Polis, batan ''Paradies Garden'' adlı teknenin sahipleri Dilek Kospınar ve Yücel Mercan ile tekneyi kullanan Aşçı Hüseyin Ayan'ın ilçe dışında olduklarını belirledi. 
     Kazadan hemen sonra kaçan Hüseyin Ayan ile tekne sahiplerinin aranmasına devam ediliyor. Tekne çalışanlarından D.Y'nin sorgusu ise sürüyor. 
     
</TEXT>
</DOC>
