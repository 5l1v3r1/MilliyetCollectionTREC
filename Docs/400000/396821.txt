<DOC>
<DOCNO> 396821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sontur28.html </URL>
<DATE> 2005/11/21/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Bodrum'da liseli öğrenciye taciz iddiası 
</HEADLINE>
<TEXT>

     Bodrum’da 15 yaşındaki lise öğrencisi, ailesiyle birlikte, kendisine tacizde bulunduğunu öne sürdüğü öğretmen hakkında Cumhuriyet Savcılığı’na suç duyurusunda bulundu. 
     AA muhabirinin aldığı bilgiye göre, Bodrum Cumhuriyet Savcılığı’na, Turgut Reis’teki lisede eğitim gören D.G. 15 ile gelen ailesi, öğretmenlerinden R.Ö’nün kızlarına tacizde bulunduğunu öne sürerek, suç duyurusunda bulundu. 
     D.G’nin eniştesi Ahmet T., savcılığa girişleri sırasında, okul idaresinin olayı kapatmaya çalıştığını savundu. 
     Savcılığa, tacize uğradığı iddia edilen kızın çok sayıda sınıf arkadaşı da geldi. Adliyede kendisini taciz ettiği öğretmeni ile karşılaşan D.G gözyaşlarına boğulup sinir krizleri geçirdi. 
     Bodrum Milli Eğitim Müdürü Mustafa Özcan ise AA muhabirine, olayın hafta sonu meydana geldiğini ve önce jandarmaya intikal ettiğini belirterek, "Kaymakamımızın talimatıyla idari soruşturma başlatıldı. 
     Ayrıca olay bugün savcılığa da intikal etti. Her açıdan soruşturma sürüyor" dedi. 
     Savcılık, savcılığa gelen D.G, arkadaşları ve öğretmen R.Ö’nün ayrı ayrı ifadelerine başvurdu. 
     
</TEXT>
</DOC>
