<DOC>
<DOCNO> 377296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sondun17.html </URL>
<DATE> 2005/09/10/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Afganistan Genelkurmay Başkanını taşıyan helikopter düştü... 
</HEADLINE>
<TEXT>

     Afganistan'ın Pençşir Vadisi'nde, Genelkurmay Başkanı Bismillah Han'la Devlet Bakanı Sıdıka Balhi'nin bulunduğu helikopter kalkışından kısa süre sonra düştü. 
     Düştükten sonra alev alan helikopterdekilerin, yanan helikopterden kaçmayı başardığı bildirildi. 
     Olaya tanık olan AP fotomuhabiri, pilotla, Engellilerden Sorumlu Devlet Bakanı Balhi'nin hafif yaralandığını söyledi. 
     Helikopterin kalkışından kısa süre sonra yan döndüğü ve düştüğü ifade edildi. 
     Bismillah Han ile Balhi'nin, Kuzey İttifakı'nın, 9 Eylül 2001'de suikasta kurban giden eski komutanı Ahmed Şah Mesud'u anma töreni için Pençşir Vadisi'nde bulundukları kaydedildi. 
     Helikopterin neden düştüğü ise henüz bilinmiyor. 
     
</TEXT>
</DOC>
