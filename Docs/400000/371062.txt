<DOC>
<DOCNO> 371062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/siyaset/axsiy02.html </URL>
<DATE> 2005/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Kurucu olmayacağız 
</HEADLINE>
<TEXT>


Siyasi haklarının tespiti için mahkemeye başvuran DEP'li Doğan, "Ancak umutlu değilim. Ben ve arkadaşlarım DTH'nin yöneticisi olamayacağız" dedi 

GÖKÇER TAHİNCİOĞLU Ankara 


Eski DEP'li Orhan Doğan, hukuksal statüsü ve siyasi haklarının tespiti için yargılandığı Ankara 11. Ağır Ceza Mahkemesi'ne dilekçeyle başvurdu. Mahkemenin yanıtı, Doğan ve diğer DEP'lilerin Demokratik Toplum Hareketi'nde DTH partileştikten sonra da yer alıp alamayacaklarını belirleyecek. 
Avukatlık yapması, parti kurucusu ya da yönetici olması önünde engel bulunmadığını iddia eden Doğan, ancak mahkemenin bu yönde karar almadığı için haklarını kullanamadığını belirterek, şunları söyledi Başvurum 7 Ekim'de karara bağlanacak. Ancak umutlu değilim. Bu yasak diğer arkadaşlarım için de geçerli. Onların yasağı da kaldırılmaz. DTH' nin kurucusu ve yöneticisi olamayacağız. 
DEP'liler, eski TCK'daki "örgüt üyeliği" maddesinden 15'er yıl ceza almıştı. Siyasi Partiler Yasası'nda terör mahk mlarının partilere üye olamayacakları belirtiliyor. Yeni TCK, hükümlülük süresi bitenlerin yasaklarının eşzamanlı ortadan kalkmasını düzenleniyor. Mahkeme, buna göre yasaklarının sona erdiğini karar altına alabilecek. Bu durumda DEP'liler, DTH'ye üye olabilecek. Ancak DEP'liler, Anayasa'nın "örgüt üyeliğinden hüküm giyenlerin kurucu olamayacaklarına" işaret eden düzenleme nedeniyle parti kurucusu olamayacak. 


</TEXT>
</DOC>
