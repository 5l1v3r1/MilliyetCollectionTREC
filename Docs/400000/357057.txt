<DOC>
<DOCNO> 357057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sonspo03.html </URL>
<DATE> 2005/06/30/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Alex sağlam dönüyor 
</HEADLINE>
<TEXT>

     Daum, Alex'in bir an önce İstanbul'a gelmesini beklerken, Brezilyalı yıldızın kasığındaki sakatlığın tamamen geçtiği öğrenildi. 
     
     Sorun çenesinde 
     Sezonun son maçında kasığından sakatlanan ve tedavisini ülkesinde sürdüren Alex’in, 6 Temmuz’da İstanbul’da olacağı öğrenildi. Geçen yılki şampiyonlukta büyük rol oynayan Brezilyalı yıldızın yolunu gözleyen teknik direktör Christoph Daum, Alex’i sağlam görüp bir an önce hazırlık çalışmalarına katılmasını istiyor. Öte yandan kasığındaki sakatlığı tamamen geçen Alex’in çene operasyonu geçirdiği için, kampa geç geleceği bildirildi. 
     
     Diğerleri geliyor 
     Takımdan sadece 1 hafta uzak kalacak olan Brezilyalı yıldız, gelir gelmez Fenerbahçe ile idmanlara başlayacak. Daum, geçen sezon da Brezilya Milli Takımı’nın Güney Amerika Kupası maçları nedeniyle kampa katılmadan ligin ikinci haftasında forma giyen Alex’i, hazırlık idmanlarına çıkarıp performansını arttırmak istiyor. Öte yandan Sarı-Lacivertli ekibin diğer üç sambacısı Aurelio, Luciano ve Nobre’nin sezon açılışına katılacağı öğrenildi. 
     
</TEXT>
</DOC>
