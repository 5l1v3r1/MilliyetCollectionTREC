<DOC>
<DOCNO> 354192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/astro/index.html </URL>
<DATE> 2005/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İlişkiler öğretici olabilir 
</HEADLINE>
<TEXT>


Bugün gerçekleşen dolunay duygusal düzeyde pek çok konuyu daha olgun biçimde karşılamamız gereğine işaret ediyor. İlişkiler ve ortaklaşa konular önümüzdeki seçenekleri şekillendirebilir. 
Koç'lar iş hayatında sorumluluklarını unutmamalı. Bu konudaki yükler açısından rahat bir gün olmayabilir. Disiplinli olmaya bakmalılar. Boğa'lar için yolculuklar ya da kişiler söz konusu. Bu arada eğitimle ilgili yeni kararlarında aceleci olmamalılar. İkizler maddi alanda şanslılar ve isteklerini kolay elde edebilirler. Bekledikleri paralarda ya da borçlarda rahatlama var. Yengeç'ler ortaklaşa alanda dikkatli olmaları gereken bir gündeler. İstekleri konusunda fazla ısrarcı olmadan girişimler yapabilmeli ve sabırlı davranmalılar. Aslan'lar düzen ve günlük işler açısından yoğun olacaklar. Hiçbir işi şansa bırakmamalı ve sağlıklarına dikkat etmeliler. Başak'lar iş ve keyif veren konular arasında bocalama yaşayabilirler. Bitmesi gereken işler dışında, çocuklarla ilgili konularla ciddi biçimde ilgilenmeleri gerekiyor. 
Terazi'ler işlerini iyi planlayarak var olan şartları aşabilecekler. Ailevi konular onlar için önemli olabilecek. Akrep'ler yakın çevreleri ile ilgilenmek durumunda olacaklar. Bazı sorumluluklar almaları da gerekebilecek. Bu arada sözlerine dikkat etmeliler. Yay'lar maddi konularda ekonomik davranmak durumundalar. Harcamalarını kontrollü yapmalılar aksi halde üzülebilirler. Oğlak'lar son derece etkileyici bir gündeler. Kişisel girişimler öne çıkıyor, ancak ikili ilişkilerinde ılımlı olmalılar. Kova'lar geçmişe ait konularda hassas olsalar da net düşünmeli ve yeni planları üzerinde durmalılar. İyimserliklerini kullanmalılar. Balık'lar kısa yolculuklar ve zihinsel faaliyetlerde başarı kazanabilirler. Olaylara daha geniş bir açıyla bakmak gerekiyor. 
</TEXT>
</DOC>
