<DOC>
<DOCNO> 394545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sonsiy10.html </URL>
<DATE> 2005/11/13/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Ali Babacan özel hayatını anlattı 'Bizimkisi yıldırım aşkı' 
</HEADLINE>
<TEXT>

     Ali Babacan, özel hayatını ilk kez Güneri Cıvaoğlu'nun 'Şeffaf Oda'sına açtı. 'Mantık evliliği yapmadık' diyen Babacan ekledi 15 dakikada şık oldum, 3 haftada evlendik 

Güneri Cıvaoğlu'nun hazırlayıp sunduğu Şeffaf Oda programının bu pazarki konuğu olan Ekonomiden Sorumlu Devlet Bakanı Ali Babacan, "Yıldırım aşkı sonucu evlendim" dedi. 
     Kafasında evleneceği kız için bir tanım oluştuğunu belirten Babacan, "Eşim Zeynep ile ilk karşılaştığımda aradığımı bulduğumu hissettim. Ama yine de bu bir mantık evliliği değil, 15 dakikada şık oldum, 3 haftada evlendik" diye konuştu. Babacan, eşi Zeynep Hanım'ın dünyaya açıklığının, iletişim kurarken gösterdiği rahatlığın ve yabancı dilinin kuvvetli olmasının da evlilik kararını etkilediğinden söz etti. 
     
     5 vakit namaz kılarım 

     Hiç aksatmadan 5 vakit namaz kıldığını söyleyen Ali Babacan, "Aile dostluğumuz olan Erdoğan'a başbakan, Gül'e de dışişleri bakanı olana kadar hep abi derdim. Şimdi aynı coşku ve sevgiyle 'Sayın Başbakanım ve Sayın Dışişleri Bakanım' diyorum" dedi. 
     
     Derviş tebrik etti 

     Ekonomiden Sorumlu Devlet Bakanı olarak atandığı gün Kemal Derviş'in kendisini arayarak tebrik ettiğini ve "Allah kolaylık versin" dediğini anlatan Babacan, "Kimse yapamaz" denen Yeni Türk Lirası'na geçişin çok başarılı bir operasyon olduğunu belirtti. Babacan, YTL'ye geçiş süreciyle ilgili olarak 1 hafta boyu Türkiye'nin her yerine 3 TIR dolusu bozuk para dağıtıldığını ve kamyonların uyduyla izlendiğini de açıkladı. 
     
</TEXT>
</DOC>
