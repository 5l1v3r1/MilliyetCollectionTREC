<DOC>
<DOCNO> 364229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/ekonomi/eko04.html </URL>
<DATE> 2005/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyak Renault, Bursa'da lider 
</HEADLINE>
<TEXT>



Bursa Ticaret ve Sanayi Odası'nca BTSO yapılan "Bursa'nın 250 Büyük Firması Araştırması"nın sonuçları açıklandı. 2004 yılı ciro tutarlarına göre, 3 milyar 316 milyon YTL ile birinci sırada yer alan OYAK Renault'yu, Tofaş ve Yeşim izledi. 
BTSO Yönetim Kurulu Başkanı Celal Sönmez, 250 firmadan 224'ünün BTSO'ya, 26'sının ise ilçelerdeki TSO'lara kayıtlı olduğuna işaret ederek, 250 büyük firmanın ciro toplamının 21.6 milyar YTL, üretimden satışının, 16.7 YTL, brüt katma değerinin 3.3 milyar YTL olduğunu kaydetti. 

İhracata katkı GSMH'nin yüzde 5'i 
250 firmanın ciro toplamının, Türkiye'nin 2004 GSMH'nin yüzde 5'ini oluşturduğuna dikkati çeken Sönmez, sıralamada yer alan firmalardan 81'inin tekstil, 60'ının otomotiv ana ve yan sanayii, 33'ünün gıda, tarım ve hayvancılık alanında faaliyet gösterdiğini belirtti. 
Sönmez, 250 firmanın 2004'te 5.6 milyar dolar ihracat gerçekleştirdiğini, bu rakamın Türkiye'nin 62.7 milyar dolarlık toplam ihracatı içindeki payının yüzde 9'unu bulduğunu kaydetti. İlk 10'a giren diğer şirketler şunlar "Bosch Sanayi, Borçelik Çelik, Korteks, Uludağ Elektrik, Yeşim Tekstil, Karsan Otomotiv, Döktaş Dökümcülük." 


</TEXT>
</DOC>
