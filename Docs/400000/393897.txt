<DOC>
<DOCNO> 393897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sonyas04.html </URL>
<DATE> 2005/11/10/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Steinbeck'in kasabasında kütüphaneler kapanmaktan kurtuldu 
</HEADLINE>
<TEXT>

     Nobel Edebiyat Ödülü sahibi Amerikalı yazar John Steinbeck’in doğum yeri olan Salinas kasabasında halk, kütüphaneleri kapanmaktan kurtarmak için satış vergilerinin artırılmasını onayladı. 
     Kasaba’da bugün yapılan referanduma katılanların yüzde 61’i satış vergilerinin yarım sent artırılmasını onaylarken, yüzde 39’u artışa karşı çıktı. 
     Kasabada satış vergilerinin yarım sent artırılması sonucu, yılda 11 milyon dolarlık bir gelir elde edileceği belirtildi. 
     Salinas yetkilileri, geçen yıl bütçe yetersizliği nedeniyle kütüphaneleri kapatmayı düşündüklerini açıklamışlardı. Ancak aralarında aktör Bill Murray’ın da bulunduğu kişiler tarafından yapılan bağışlar sayesinde kütüphaneler yarım gün açık tutulabilmişti. 
     "Gazap Üzümleri" ve "Fareler ve İnsanlar" gibi ünlü romanların yazarı Steinbeck, 1962’de Nobel Edeyibat ödülünü kazanmıştı. 
     
</TEXT>
</DOC>
