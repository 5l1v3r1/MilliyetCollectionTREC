<DOC>
<DOCNO> 375175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sontur30.html </URL>
<DATE> 2005/09/02/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
10 yaşındaki çocuk, 24 yaşındaik genci bıçaklayarak öldürdü 
</HEADLINE>
<TEXT>

     Bursa’nın merkez Osmangazi İlçesi’nde bir genç, bıçaklanarak öldürüldü. Cinayeti, 10 yaşındaki bir çocuğun işlediği iddia edildi. 
     Mollafenari Mahallesi Kanalboyu Caddesi’nde, İsmail Atış 24 , kız kardeşiyle evlenmek istediği Fatma Ş. 28 ile tartıştı. "Kız kardeşim seninle evlenmek istemiyor" diyen Fatma Ş., İsmail Atış tarafından karnından bıçakla yaralandı. Bu sırada Fatma Ş’nin oğulları F.Ş. 10 ve F.Ş 12 , Atış’a müdahale etti. 
     Çıkan boğuşmada, Atış’ın elindeki bıçağın yere düştüğü, 10 yaşındaki F.Ş’nin yerden aldığı bıçakla genci yaraladığı öne sürüldü. 
     Çevredekiler tarafından Bursa Devlet Hastanesi’ne kaldırılan Atış, müdahaleye rağmen kurtarılamadı. 
     Yetkililer, olayla ilgili soruşturmanın sürdüğünü, 2 çocuğun Bursa Emniyet Müdürlüğü Çocukları Koruma Şubesi’ne götürüldüğünü bildirdiler. 
     Bu arada, Atış ile birlikte hastaneye kaldırılan Fatma Ş’nin hayati tehlikesinin bulunmadığı öğrenildi. 
     
</TEXT>
</DOC>
