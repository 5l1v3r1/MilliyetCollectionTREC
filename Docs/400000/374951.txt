<DOC>
<DOCNO> 374951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/spor/spo30.html </URL>
<DATE> 2005/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Balkan zirvesi 

BALKAN Binicilik Engel Atlama Şampiyonası bugün İstanbul'da başlayacak. Atlıspor Kulübü'nde üç gün sürecek yarışlara Bulgaristan, Makedonya, Moldova, Sırbistan-Karadağ, Romanya ve Yunanistan'dan 103 atın katılacağı açıklandı. 

Mario Jardel geç kaldı 

ANKARAGÜCÜ, Galatasaray'ın eski golcüsü Mario Jardel'le gecikmesi nedeniyle sözleşme yapamadı. Başkent ekibi yabancı kontenjanını doldururken, 31 yaşındaki Portekizli yıldız 16.30'da İstanbul'a inmesine rağmen imza atamadı. Ankaragücü, dün Brezilyalı Heverton 20-forvet , Robson Da Silva 17-orta alan , Paolo Batista 24-sol kanat , Ankaraspor'dan Evren ve Galatasaray'dan İbrahim Yavuz ile mukavele yaptı. 

Ceza yağdı 

PFDK, Vestel Manisasporlu Maduna ve Gaziantepsporlu Ekrem'e 3'er maç ceza verdi. Kurul, ayrıca Çaykur Rizespor, Galatasaray'a 10 bin, Vestel Manisaspor, Beşiktaş'a 7 bin 500, Fenerbahçe, Erciyesspor'a ise 2 bin 500 YTL para cezası kesti. Eyüpspor da bir maç seyircisiz oynama cezası aldı. 

Hentbol başlıyor 

HENTBOLDA Türkiye'yi Avrupa kupalarında temsil edecek takımlardan 3'ü, mücadelelerine bugünden itibaren başlayacak. Erkekler EHF Kupası 1. turunda Trabzon Belediyesi, Moldova'dan Riviera Kişinev'i 18.00'de konuk edecek. 


</TEXT>
</DOC>
