<DOC>
<DOCNO> 362454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonsiy27.html </URL>
<DATE> 2005/07/19/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Diyarbakır Belediye Başkanı Kürtçe, seçmeli ders olsun’ 
</HEADLINE>
<TEXT>

     Şeyhmus ÇAKAN DİYARBAKIR, DHA 

      DİYARBAKIR Büyükşehir Belediye Başkanı Osman Baydemir, herkesin Kürtçeyi ilköğretim okullarında öğrenme şansı olması gerektiğini savundu. Baydemir, kapatılan HADEP’in eski yöneticilerinden Hikmet Fidan’ın bir hafta önce silahlı saldırı sonucu öldürülmesiyle ilgili olarak da, Kişinin düşüncesi ne olursa olsun, yaşam hakkı kutsaldır'' dedi. 
     Yenişehir Belediye Başkanı Fırat Anlı ile birlikte, 450 Evler semtinde DİSKİ tarafından yapılan içme suyu şebekesinin yenileme çalışmalarını yerinde inceleyen Büyükşehir Belediye Başkanı Osman Baydemir, vatandaşlarla sohbet etti ve sorunlarını dinledi. Basın mensuplarının, Batman’da kapatılan Kürtçe Dil Kursu’yla ilgili sorularını da yanıtlayan Baydemir, Kürtçenin ilköğretim okullarında öğrenilme şansı olmalı. Seçmeli ders olarak okutulmalı'' dedi. Kurslarla yıllarca ihmal edilen bir dilin sürdürülebilirliğinin olanaklı olmadığını savunan Baydemir, bu konuda ilgililerin soruna çözüm bulması gerektiğini söyledi. 
     
     KAÇIRILAN ASKER SERBEST BIRAKILMALI'' 
     Tunceli’de bir hafta önce PKK’lı teröristler tarafından kaçırılan Jandarma er Çoşkun Kırandi’nin yaşam güvenliğine zarar verilmemesi gerektiğine dikkat çeken Büyükşehir Belediye Başkanı Baydemir, Kırandi’nin bir an önce serbest bırakılmasını ve ailesine teslim edilmesini dilediğini, çatışmasızlık ve barış ortamına ihtiyaç bulunduğunu belirtti. 
     Diyarbakır’da öldürülen eski HADEP yöneticisi Hikmet Fidan olayıyla ilgili bir soruyu da yanıtlayan Baydemir, Kimden gelirse gelsin, yaşam hakkının ihlal edilebilirliliği kabul edilemez. Düşüncesi ne olursa olsun kişinin yaşam hakkı kutsaldır'' diye konuştu. 
     
</TEXT>
</DOC>
