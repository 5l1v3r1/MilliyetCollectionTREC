<DOC>
<DOCNO> 365526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sonyas13.html </URL>
<DATE> 2005/07/29/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Hapishaneye kaçak girmeye çalışırken... 
</HEADLINE>
<TEXT>

     Yeni Zelanda’da 17 yaşında bir genç, kaçak olarak hapishaneye girmeye çalışırken yakalanınca, aynı hapishanede bir hafta hücre cezasına çarptırıldı. 
     "Hawke’s Bay Today" gazetesinin haberine göre, Johnathan William Reedy 17 , 24 Temmuz’da Hawke’s Bay bölge hapishanesine kaçak olarak girmeye çalışmak suçundan dün mahkemeye çıktı. 
     Reedy, yasadışı olarak kapalı bir bahçeye girmek ve mariuhana sağlamak suçlamalarını kabul etti. 
     Polis, Reedy’nin duvarı aşıp hapishanenin bahçesine girdiğini, cep telefonu ile birini aradıktan sonra hapishanenin içine bir elma ile içinde 28 gram mariuhana bulunan bir paket attığını söyledi. 
     Reedy, polise verdiği ifadede, bir çetenin üyelerinin kendisine bir elma, mariuhana ve bir cep telefonu verdiklerini ve bunları hapishaneye sokmasını söylediklerini belirti. 
     
</TEXT>
</DOC>
