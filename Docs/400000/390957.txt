<DOC>
<DOCNO> 390957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/magazin/axmag01.html </URL>
<DATE> 2005/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Lacoste patronunun eşine oryantalli doğum günü partisi 
</HEADLINE>
<TEXT>


BORA BAĞCIBAŞI 

Dünyaca ünlü Fransız giyim ve spor markası Lacoste'un CEO'su Michel Lacoste, ilk kez Türkiye'ye geldi. 2 gün önce İstanbul'a gelen Lacoste'un patronu, eşi Rejane Lacoste'a önceki gece Bebek'teki Mel's Restaurant'da sürpriz bir doğum günü partisi düzenledi. Avrupa'nın çeşitli ülkelerinden gelen ve sayıları 40'ı bulan aile dostunun da katıldığı partiye konuklar farklı kostümlerle geldi. 9 dansçı kızın da oryantal gösteri yaptığı partiye medya mensupları alınmadı. Bazı arkadaşlarının Lacoste'a Vakko'dan hediye almaları ise dikkat çekti. 

'Türkiye cennet' 
Türkiye'de kaldığı 2 gün içinde Boğaz turu yapan, Sultanahmet, Ayasofya, Kapalıçarşı gibi İstanbul'un tarihi ve turistlik yerlerini gezen Lacoste, "Türkiye cennet. Gönlümden geçen Türkiye'nin en kısa zamanda AB'ye üye olması" dedi. Bugün ülkemizden ayrılacak olan Lacoste, parti çıkışı eşi ve dostlarıyla Bebek'te demirleyen tekneye binerek Kanlıca'da kaldıkları otele gitti. 


</TEXT>
</DOC>
