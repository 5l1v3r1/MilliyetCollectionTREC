<DOC>
<DOCNO> 356105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/spor/spo10.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Darısı 645.'ye 
</HEADLINE>
<TEXT>


Şaban Yılmaz'ın üstünlüğüyle sona eren 644. Kırkpınar Güreşleri uzun yıllar konuşulacak gibi. 31 ülkede izlenen güreşlerde rekor düzeyde katılım yaşandı, 1.6 ton zeytinyağı harcandı 


1788 pehlivanın katılımıyla gerçekleşen 644. Tarihi Kırkpınar Yağlı Güreşleri, çayırdaki mücadeleden çok başka notlarla göze çarptı. 
Şaban Yılmaz'ın başpehlivan olduğu güreşlerin ardından geride kalan notlar şöyle 
1.6 kilometre uzunluğunda salaşpur Pehlivanların terini sildiği bez bezi kullanıldı. Yağlı güreşin en temel unsurlarından olan yağlanmada ise 1.6 ton zeytin yağı harcandı. Güreşlerde en büyük tartışma konusu bir şarkıcının Kırkpınar ağalığına aday olacağını açıklamasıydı. Bu yıl ilk kez Tarihi Kırkpınar Yağlı Güreşleri'ni özel bir TV kanalı naklen yayınladı. Kırkpınar'ı bu yıl geçmiş yıllarda olduğu gibi kalabalık bir basın mensubu grubu izledi. 31'i yurtdışından 250'ye yakın basın mensubu Er Meydanı'nda görev yaptı. 

Taşçı hüsran yaşadı 
Kırkpınar'ın efsane başpehlivanları arasına adını yazdıran 2 altın kemerli ve 9 defa başpehlivanlığı kazanan Karamürselli Ahmet Taşçı'nın heykeli Er Meydanı'nın girişine dikildi. Hayattayken heykeli dikilen ilk pehlivan olan Taşçı, güreşlerde ise çeyrek finalde elendi.Çeşitli illerin yanı sıra Bulgaristan ve Yunanistan'dan gelen soydaşların akın ettiği Edirne'de, oteller tamamıyla dolarken, çok sayıdaki kişi beraberinde getirdiği çadırları okul ve cami bahçeleri ile Sarayiçi mevkiine kurarak geceledi.Edirne Gazeteciler Cemiyeti tarafından çıkarılan 10 bin Kırkpınar Gazetesi de, Sarayiçi Er Meydanı'nda gerçekleştirilen yağlı güreşleri izlemeye gelenlere ücretsiz olarak dağıtıldı. 

</TEXT>
</DOC>
