<DOC>
<DOCNO> 382145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/spor/spo30.html </URL>
<DATE> 2005/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Mumcu bıraktı 

Voleybol Federasyonu Başkanvekili Kurtaran Mumcu, Yönetim Kurulu'ndan ayrıldığını açıkladı. Mumcu, "Çalıştığım süre boyunca şeffaf ve demokratik yönetim anlayışından uzak, sadece kendi görüşleri doğrultusuda hareket eden Başkan Hüsnü Can ile yollarımızın ayrılma zamanı gelmiştir" diye konuştu. 

Eczacı'ya ABD'li 

Eczacıbaşı, 1.94 metre boyunda 1982 doğumlu ABD Milli Takımı smaçörü Katherine Rae Wilkins ile anlaştı. Wilkins, 3 kez ABD Kolej Ligi'nde Batı Konferansı En İyi Oyuncusu seçilirken, 3 defa da ABD Karması'na çağrıldı. 

Tanjevic'le devam 

Basketbol Federasyonu Yönetim Kurulu, önceki akşam yaptığı toplantı sonucunda Milli Takım Başantrenörü Bogdan Tanjevic'in istifasını geri çevirdi. Yönetim, Tanjevic ile iki yıl daha devam etme kararı aldı. 

'Türkiye'siz olmaz' 

Spordan Sorumlu Devlet Bakanı ve Başbakan Yardımcısı Mehmet Ali Şahin, "Halter sporu, dünyada Türkiye'siz olmaz. Katar'daki Dünya Şampiyonası'nın Türkiye'siz eksik bir şampiyona olacağını düşünüyorum" dedi. Şahin "Kendi sporcularımızı kendimiz kontrol etmeliyiz. Onlardan daha çok bu konuda efor sarf etmeliyiz" diye konuştu. 

Coca-Cola zirvede 

Bu yıl ikincisi düzenlenen 3X3 Şirketler Basketbol Ligi'nde Coca-Cola şampiyon oldu. 16 grupta tam 64 takımın mücadele ettiği 144 maçlık dev maratonun finalinde Coca-Cola, Global Bilgi'yi 11-6 mağlup etti. 


</TEXT>
</DOC>
