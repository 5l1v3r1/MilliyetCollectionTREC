<DOC>
<DOCNO> 364618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sondun06.html </URL>
<DATE> 2005/07/27/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Azerbaycan'dan KKTC'ye ilk doğrudan uçuş 
</HEADLINE>
<TEXT>

     CNNTÜRK 

      Azerbaycan'dan KKTC'ye ilk doğrudan uçuş bugün gerçekleşiyor. 
     Uçuş tarihi bir öneme sahip çünkü 1974'ten sonra Kuzey Kıbrıs'a ilk kez Türkiye dışındaki bir ülkeden doğrudan uçuş yapılacak. 
     Deneme uçuşunu, Azerbaycan'ın İmair Airlines adlı şirketi gerçekleştiriyor. Kuzey Kıbrıs'a seyahat ambargosu Kıbrıs Barış Harekatı'ndan bu yana uygulanıyor. KKTC'ye sadece Türk uçakları doğrudan uçuyordu. 
     Azeri işadamları, sanatçı ve gazetecileri taşıyan uçak, Bakü'den Ercan Havaalanı'na gidecek. 
     Heyet yaklaşık 100 kişiden oluşuyor. 
     Devlet ve hükümet yetkilileriyle görüşmelerde bulunacak Azeri heyetinin ziyareti sırasında, KKTC-Azerbaycan İş Forumu da düzenlenecek ve firmaları arası ortak iş olanakları ele alınacak. 
     Azeri heyet, Cumhurbaşkanı Mehmet Ali Talat, Başbakan Ferdi Sabit Soyer, KKTC'nin Birinci Cumhurbaşkanı Rauf Denktaş ve diğer yetkililer tarafından kabul edilecek. Konuk heyet, 27 temmuz sabahı KKTC'den ayrılacak. 
     Başbakan Recep Tayyip Erdoğan Azerbaycan'ın KKTC'ye yapacağı doğrudan uçak seferinin fiili tanıma anlamına geleceğini söylemişti. 
     
     Karşılıklı uçuşlar 31 temmuzda 
     Azerbaycan-KKTC direkt uçuşları, Uluslararası Haydar Aliyev Havaalanı ile Kuzey Kıbrıs'taki Ercan Havaalanı arasında yapılacak. Uçuşlar 31 temmuzda başlıyor. 
     Azerbaycan'ın KKTC için atmayı düşündüğü adımlar ise şöyle 
     Bazı şirketler KKTC'de ofisler açacak Azerbaycan'dan Kuzey Kıbrıs'a uçuşlar başlayacak İşadamları KKTC'ye ticari geziler düzenleyecek 
     
</TEXT>
</DOC>
