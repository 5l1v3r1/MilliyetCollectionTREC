<DOC>
<DOCNO> 387370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sonspo08.html </URL>
<DATE> 2005/10/17/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Turkcell Süper Lig'de takımlar savunma oyuncularına emanet... 
</HEADLINE>
<TEXT>

     Özgüner Doğan 

Turkcell Süper Ligi'nde görev yapan 18 teknik adamdan 10'unun, futbolculuğunda savunma oyuncusu olarak görev yaptığı belirlendi. 
     18 takımlı ligde futbolculuk yıllarında 4 teknik direktör forvet oyuncusu, 3'ü de orta alan oyuncusu olarak takımlarında oynamışlar. 
     Lider Galatasaray'ın Belçikalı çalıştırıcısı Eric Gerets ve Beşiktaş'ın Teknik Direktörü Rıza Çalımbay, orta alan ve savunmada görev alırken, ligde profesyonel futbolculuk geçmişi olmayan tek teknik adamın Fenerbahçe'nin Alman çalıştırıcısı Christoph Daum olduğu ortaya çıktı. Trabzonspor'da Şenol Güneş'in istifasıyla göreve getirilen Boşnak asıllı Fransız teknik direktör Vahid Halilhodziç ise forvette oynayarak müthiş gollere imzasını atmıştı. 
     Turkcell Süper Ligi'nde bu sezon Kayseri'yi temsil eden 2 ekipten Kayserispor'u çalıştıran Ertuğrul Sağlam, futbol oynadığı yıllarda takımının en çok gol atan futbolcusu unvanına erişmiş eski bir forvet. Kayseri Erciyesspor'un hocası Mustafa Uğur ise savunmada görev yapmış bir oyuncu. 
     Başkentin ligdeki 3 temsilcisinden Ankaragücü'nün Boşnak teknik direktörü Saffet Susiç, futbolculuk yıllarında defansif orta alan oyuncusu olarak görev yaparken, Gençlerbirliği'nin çalıştırıcısı Mesut Bakkal ise orta alanda hem hücuma, hem de savunmaya dönük olarak oynamış. Ligde 2. sezonunu yaşayan Ankaraspor'u çalıştıran Samet Aybaba da futbolculuğunda savunmada görev alan oyuncular arasında yer alıyor. 
     Ligde mücadele eden 18 takımın teknik direktörleriyle futbol oynadıkları yıllardaki mevkileri şöyle 
     Galatasaray Eric Gerets savunma . 
     Fenerbahçe Christoph Daum. 
     Beşiktaş Rıza Çalımbay orta alan-savunma . 
     Trabzonspor Vahid Halilhodziç forvet . 
     Ankaraspor Samet Aybaba savunma . 
     Gençlerbirliği Mesut Bakkal orta alan . 
     Ankaragücü Saffet Susiç orta alan . 
     Kayseri Erciyesspor Mustafa Uğur savunma . 
     Kayserispor Ertuğrul Sağlam forvet . 
     Samsunspor Erdoğan Arıca savunma . 
     Sivasspor Werner Lorant savunma . 
     Denizlispor Nurullah Sağlam orta alan-savunma . 
     Gaziantepspor Faruk Hadzibegiç savunma . 
     Diyarbakırspor Nejat Biyediç savunma . 
     Çaykur Rizespor Sakıp Özberk orta alan . 
     Malatyaspor Ziya Doğan forvet . 
     Vestel Manisaspor Ersun Yanal savunma . 
     Konyaspor Aykut Kocaman forvet . 
     
</TEXT>
</DOC>
