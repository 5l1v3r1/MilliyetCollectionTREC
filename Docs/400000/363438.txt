<DOC>
<DOCNO> 363438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sonspo11.html </URL>
<DATE> 2005/07/22/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Halil Mutlu'nun duruşması için cevap geldi... 
</HEADLINE>
<TEXT>

     Uluslararası Halter Federasyonu IWF , Halil Mutlu için yapılan başvuruyu değerlendirerek, milli sporcunun duruşmasının en erken eylül ayının son haftasında yapılabileceğini Halter Federasyonu'na iletti. 
     IWF, bugün gönderdiği yazıda, ''Halil Mutlu için istenen duruşma tarihi eylül ayının sonu olabilir'' şeklindeki bir açıklamayı federasyona ulaştırdı. 
     Halter Federasyonu Başkanı Hasan Akkuş, konuyla ilgili olarak AA muhabirine yaptığı açıklamada, ''Genel Müdür Mehmet Atalay ile konuyu değerlendirdik ve eylül ayının bizlere uygun olmadığı kararına vardık. Bu nedenle IWF'ye daha erken bir tarih vermeleri için tekrar başvuru yapacağız. IWF, eylül ayından daha önce bir tarih belirleyemezse, kasım ayında Katar'da yapılacak Dünya Şampiyonası'na kadar beklemeyi düşünüyoruz'' dedi. 
     
</TEXT>
</DOC>
