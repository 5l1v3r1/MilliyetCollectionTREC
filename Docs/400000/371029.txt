<DOC>
<DOCNO> 371029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/astro/index.html </URL>
<DATE> 2005/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaratıcılığa açık bir gün 
</HEADLINE>
<TEXT>

Akşam saatlerinde gerçekleşecek olan dolunay, ilişkilerin ve ortaklıkların önemli olacağına işaret ediyor. Ancak bu arada, planlarda daha esnek olma ihtiyacı da söz konusu. Acele hareket etmemeliyiz. 

Koç'lar için bugün daha pozitif bir gün. Yeni projeleri konusunda ise iyimserler. Pek çok konuda arkadaşların desteğini almak onları mutlu ediyor. Boğa'lar yoğun bir tempoda olacaklar. İş hayatında şans getirebilecek koşullar da var. Bunları değerlendirmeli ve kariyer konusunda yapıcı çaba göstermeliler. İkizler iyimserler ve görüşlerini rahat ortaya koyuyorlar. Yabancı kişilerle alakalı konular onları hevesli tutumları eşliğinde başarıya yakın kılıyor. Yengeç'ler birçok konuda esnek olmanın faydasını görecek. Onları yoran birtakım terslikler ise aşılmaz değil. Aslan'lar yakın ilişkilerinde şanslılar. Ortaklaşa alanda yeni anlaşma olasılıklarında temkinli olunmalı. Abartıdan uzak durmak başarı getirecek. Başak'lar için işe ait konularda yeni gelişmeler söz konusu. Başkalarının fikirlerinden yararlanmaya hazır olmalılar. 
Terazi'ler yaratıcılıklarını öne çıkaracak şansa sahipler. Fırsatlara açık olmaları ve duygusal rahatlıkları, aşk hayatında onlara mutluluk veriyor. Akrep'ler bugün planlı ilerlemeliler. Pratik düşünmeleri gereken koşturmacalar var. İşlerine ait sorumluluklar çok kolay yerine getirilebilir. Yay'lar girişimlerinden hemen sonuç alabilirler. Yakın çevrelerindeki hareketlilik onlara olumlu yansıyor. Bugün yakınlarla ilgili konular dışında eğitim hayatı da ön planda. Oğlak'lar parasal konularda düşünceli olmalı ve riske girmekten kaçınmalılar. Yeni kaynaklar ve girişimler de onların dikkatini çekiyor. Kova'lar için yeni adımlar söz konusu. Düşüncelerini netleştirmek ve fikir ayrılıklarını fazla büyütmemek lazım. Duygusal alanda ise inişli çıkışlı bir gün olacak. Balık'lar bir süre beklemeliler. Acele kararlarının sonuçları onları zorlayabilir. Bugün geçmişe ait konular da dikkat çekiyor. 
</TEXT>
</DOC>
