<DOC>
<DOCNO> 357937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/siyaset/axsiy01.html </URL>
<DATE> 2005/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'İmam hatipliler Latince öğrensin' 
</HEADLINE>
<TEXT>


YÖK Başkanı Teziç, imam hatipler için yeni bir model önerdi. Teziç, "Belli büyük merkezlerde 2-3 okul olur. Arapça, Farsça, Grekçe ve Latince öğretilir" dedi 

ANKARA Milliyet 


YÖK Başkanı Prof. Dr. Erdoğan Teziç, iktidarın, üniversitelerde türbana serbestlik konusunda yapacağı yasal düzenlemenin AİHM kararlarına takılacağını söyleyerek, "Çözümü, beni ve YÖK'ü kat kat aşan aşamada. Bundan şik yetçi olanlar AİHM'ye götürdü. Bu durumda iktidarlar kendini bağladı" dedi. 
CNN Türk'te Ankara Kulisi programına katılan Teziç, katsayı düzenlemesiyle ilgili olarak, "Üniversiteleri iktidarın siyasileştirdiği tarzındaki düzenleme Anayasa Mahkemesi'nce kamusal amaçla mı, siyasi amaçla mı yapıldı diye değerlendirilir" ifadesini kullandı. İHL'lerin siyasi tercih doğrultusunda açıldığını söyleyen Teziç, "Başbakan'a hitap etme zorunda kaldığım husus, üniversiteleri küçümsemeyelimdi. İmk nı olanlar Avrupa'da, ABD'de okuyor derken Başbakan'ı hedeflemedim." 

'Avrupa Konseyi sorar' 
Teziç, İHL'ler için yeni model önererek, "Belli büyük merkezlerde 2-3 okul olur. Yatılı ortamda Batı dilleri Arapça, Farsça, Grekçe ve Latince öğretilir. Evrensel boyutta din adamı yetiştirilir. Bu okullara prestij kazandırılmalı" dedi. Teziç, üniversitelerde türbanın serbest bırakılıp bırakılamayacağı sorusuna da şu yanıtı verdi 
"Anayasa Mahkemesi kararları Başbakanı bağlar. Kararlara uymamanın ağır yaptırımı var. Bugün belki yargılamadan muaf olanlar, bunu düşünmek istemeyebilir. 
FP AİHM'ye götürdü, Anayasa Mahkemesi'ni teyit gibi ortaya çıkınca nasıl düzenleme yapacak Türbanla ilgili AİHM kararını değiştirmek isterse, Anayasa'nın 90. maddesi çerçevesinde düşünmesi lazım. İnsan haklarıyla ilgili sözleşmeler, kanunların üzerinde anayasa koyucuyu bağlayan özellik kazandı. Keyfi istekler dile getirilir ama yankı bulmaz. İnatlaşmadan çıkmak lazım. Avrupa Konseyi, 'Kararımı niye kırıyorsunuz' diye sorar." 


</TEXT>
</DOC>
