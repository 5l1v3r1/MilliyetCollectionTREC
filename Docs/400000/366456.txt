<DOC>
<DOCNO> 366456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sonspo32.html </URL>
<DATE> 2005/08/02/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Kayseri Erciyesspor-Beşiktaş maçının biletleri yarın satışa çıkacak... 
</HEADLINE>
<TEXT>

     Birinci Süper Futbol Ligi'nde, bu hafta sonu Kayseri'de oynanacak Kayseri Erciyesspor-Beşiktaş maçının biletlerinin yarın satışa çıkacağı bildirildi. 
     Kayseri Erciyesspor Kulübü Basın Sözcüsü Aşkın Genç, yaptığı yazılı açıklamada, dün akşam yapılan yönetim kurulu toplantısında Beşiktaş maçının kapalı tribün bilet fiyatının 50 YTL, açık tribün bilet fiyatının 20 YTL ve kale arkası tribün bilet fiyatının da 10 YTL olarak belirlendiğini kaydetti. 
     Genç, biletlerin basımı ve satışı için Ticketturk Bilet Dağıtım Basım ve Ticaret A.Ş ile anlaştıkları belirterek, yarın satışa çıkacak biletlerin, sadece stattaki gişelerden değil, bu firma tarafından kurulacak stantlardan ve www.ticketturk.com adresindeki internet sitesinden de satın alınabileceğini bildirdi. 
     
</TEXT>
</DOC>
