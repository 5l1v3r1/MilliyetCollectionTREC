<DOC>
<DOCNO> 390312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/magazin/amag.html </URL>
<DATE> 2005/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF yetkilileri, Döngel K rhanesi'ni denetledi 
</HEADLINE>
<TEXT>


TMSF'nin bir geneleve el koymasını anlatan Döngel K rhanesi filminin galasına kurumun yetkilileri de 'vatandaş olarak' katıldı 

BORA BAĞCIBAŞI 

Tasarruf Mevduatı Sigorta Fonu'nun TMSF bilmeden bir geneleve el koyması ve k rlı hale getirme çabasının anlatıldığı "Döngel K rhanesi" adlı filmin galası, önceki akşam Profilo Alışveriş Merkezi AFM Sinemaları'nda yapıldı. 
İzdihamın yaşandığı galada, filmin yönetmeni Hakan Algül, başrolleri paylaşan Metin Akpınar, Ahmet Uğurlu, Zafer Ergin, Şenay Gürler, Fadik Sevin Atasoy ve Goncagül Sunar hazır bulundu. Mustafa Altıoklar, Sinan Çetin, Deniz Akkaya, Teoman gibi ünlülerin renk kattığı galaya TMSF yetkilileri de katıldı. İsimlerini söylemeyen TMSF yetkilileri, ısrarlı sorular üzerine, "Sıradan vatandaş olarak filmi izlemeye geldik" dediler. 
Yapımcılardan Fatih Oflaz, talepleri üzerine TMSF Başkanı Ahmet Ertürk ve üst düzey yöneticilerine gala davetiyesi gönderdiklerini söyledi. Filmde TMSF yetkilisi rolündeki Uğurlu ise, "TMSF'den yetkili birisi geldi. Tebrik etti. Problem yok. TMSF ile aramızda bir şey yok" dedi. 

'Artistlik işim değil' 
Filmin konuk oyuncusu, Marmara Üniversitesi İlahiyat Fakültesi Öğretim Üyesi Prof. Dr. Zekeriya Beyaz, şöyle konuştu 
"Önce böyle bir filmde oynayacağımı bilmiyordum. Sonra öğrendim. Film, genç hanımların nasıl kötü yola düştüğünü anlatıyor. Senaryoyu k ğıt üzerinde görmekle sahnede görmek aynı şey olmaz. Sinema dünyası beni sevsin. Artistlik benim işim değil." 

Baron'un eşinden tokat 
Galanın en tatsız anı ise "Kurtlar Vadisi"ndeki "Baron" rolüyle tanınan Zafer Ergin'in kendisi gibi tiyatrocu eşi Binnaz Ergin, adını söylemeyen bir tiyatrocu kadına tokat atmasıydı. Soruları yanıtlamayan Binnaz Ergin, eşiyle birlikte sinirli şekilde salonu terk etti. 




</TEXT>
</DOC>
