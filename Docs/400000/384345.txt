<DOC>
<DOCNO> 384345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/ekonomi/eko04.html </URL>
<DATE> 2005/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdemir operasyonu 
</HEADLINE>
<TEXT>


ORHAN TEKEOĞLU 

Dün borsada 'Erdemir gösterisi' vardı. Özelleştirme ihalesinde OYAK tarafından yüzde 46'sı için 2 milyar 770 milyon dolarla piyasa değerinin yüzde 85 üzerinde fiyat biçilen Erdemir'de, Mittal ve Arcelor korkusu hisse fiyatını tabana çaktı. Erdemir'e talip olan ve ihalenin favorileri arasında gösterilen çelik devi Mittal'in yüzde 8.61 ve Arcelor'ün da yüzde 4 hissesi bulunan Erdemir'de, bu iki grubun satış yapacağı beklentisi, Erdemir hisselerinde satış fırtınası yaşattı. 

Önce tavan, sonra taban 
Cuma günü 9.00 YTL'den kapanan Erdemir hisseleri ihale günü işleme kapalıydı. İhaleye gelen yüksek fiyat nedeniyle dün seans başında 9.90 YTL'ye çıkarak hacimsiz yüzde 10 prim yapan hisselere daha sonra gelen ve gün boyu devam eden satışlarla 8.05 YTL'ye geriledi. Değer kaybı da yüzde 10.56 oldu. Bir ara 7.85'e inen hisselerin gün içindeki değer kaybı da yüzde 20.7'ye kadar çıktı. 
Endekste yüzde 4.2'lik ağırlığı olan Erdemir'deki satış fırtınası borsayı da olumsuz etkiledi. Hisse senetleri ortalama yüzde 2.38 değer kaybetti. İMKB- 100 Endeksi 34.775'e geriledi. Dün borsada net 13 milyon lotluk parasal değeri 100 milyon dolar satış yapıldı. Erdemir'deki işlem hacmi 554.8 milyon YTL ile borsa işlem hacminin yüzde 28'ini oluşturdu. 

Ak Yatırım sattı, Oyak aldı 
18 Ağustos'tan bu yana geçen yaklaşık 1.5 ayda yüzde 65 prim yapan hissenin dünkü düşüşünde ağustos ayının son haftasında ortalama 6.40 YTL'den alındığı söylenen ve Erdemir'e teklif veren bir grubun k r amaçlı satışlarının da etkili olduğu söyleniyor. 
Dünkü işlemlerde Ak Yatırım 9.3 milyon lotluk net satış yaptı. Şirketi özelleştirmeden alan Oyak'a bağlı Oyak Yatırım ise fiyatın düşmesini engellemek için 3.7 milyon lotluk alım yaptı. 
Uzmanlar, Erdemir'in halka açık hisselerini elinde bulunduranların tamamına yakın kısmının k rda olduğunu ve bu nedenle k r amaçlı satışların geldiğini belirttiler. 



</TEXT>
</DOC>
