<DOC>
<DOCNO> 351873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sonspo03.html </URL>
<DATE> 2005/06/14/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Galatasaray Hagi'ye 1 kuruş borcumuz yok... 
</HEADLINE>
<TEXT>

     Yönetim, Hagi’nin alacaklarını tahsil edemediği için FIFA’ya başvuracağı iddialarına sert yanıt verdi 1 kuruş borcumuz yok 
     
     Yönetim ayaklandı 

     Görevden ayrılan teknik direktör Gheorghe Hagi’nin Galatasaray’dan alacaklarını tahsil edemediği gerekçesiyle FIFA’ya başvuracağı yolundaki iddialar yönetim kurulunu ayağa kaldırdı. Başta İkinci Başkan Ergun Gürsoy olmak üzere, idarecilerin tümü yazılan haberlere tepki gösterdi. Olaya sert tepki gösteren yönetim kurulu, yaptığı açıklamada Rumen çalıştırıcıya tek bir kuruş bile borçları olmadığını aktardı. Yönetim adına bir açıklama yapan Bülent Tulun şunları söyledi 
     
     İbraname imzalandı’ 

     Eski teknik direktörümüz Hagi’ye bir Türk kuruşu bile borcumuz yok. Alacaklarının hepsini ödedik ve ülkesine öyle gönderdik. Ayrıca bu ödemeler noter huzurunda, Hagi’ye, Galatasaray’dan hiçbir alacağım yoktur’ şeklinde yazılı bir ibraname imzalatılarak yapıldı.'' Haberler yapılmadan önce kendilerine danışılmadığını da kaydeden yöneticiler, bundan böyle kendilerine danışmadan haber yapan kişilere gerekli tepkiyi göstereceklerini belirtti. 

     
</TEXT>
</DOC>
