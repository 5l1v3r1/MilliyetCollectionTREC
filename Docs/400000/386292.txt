<DOC>
<DOCNO> 386292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/yazar/toruner.html </URL>
<DATE> 2005/10/13/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Anavatan atılım yapabilecek mi 
</HEADLINE>
<TEXT>


Turgut Özal'ın kurduğu Anavatan Partisi, önemli reformlara imza attı. Ancak, tam bir kitle partisi olarak kazanılan iki seçim sonrasında, partinin barutu kalmadı. Yaptığı yeniliklerle gündemi tutan parti, iki seçimden sonraki dönemde, hiçbir yeniliğe imza atamadı. Özal'dan sonraki Genel Başkan Mesut Yılmaz zamanında ise, sürekli bir gerileme yaşandı. Yılmaz, Doğruyol Partisi'nin kendisine altın tabakta sunduğu son başbakanlığını da iyi kullanamayıp koalisyon ortağı Doğruyol Partisi'nin Genel Başkanı Tansu Çiller'i haksız yere Yüce Divan'a gönderme gafletinde bulundu. Tansu Çiller Yüce Divan'a gitmedi ama şimdi kendisi, haksız yere Yüce Divan'da yargılanıyor. Yılmaz, Ecevit'le kurduğu koalisyonda da başarılı olamayınca, son seçimde Anavatan Partisi sandığa gömüldü. 
Şimdi, Anavatan'ın başında Erkan Mumcu var. Mumcu, Yılmaz'ın veliahtı idi ve partinin altyapısında önemli güce sahipti. Öyle ki, Yılmaz'ın Genel Başkan seçildiği son genel kurulda Yılmaz'dan sonraki en yüksek oyu aldı. Son seçimden hemen önce, Anavatan Partisi'nin akıbetine doğru teşhis koyan Mumcu, AKP'ye geçti ve bu partinin kurduğu, halen de devam eden hükümette Turizm bakanı olarak görev aldı. AKP'den istifası sonrasında Mumcu, Anavatan Partisi'nin başına geçerek, onu tekrar diriltme görevini yüklendi. Partinin eski tüfekleri, Anavatan Partisi'nin yeni durumu için şöyle düşünüyorlardı "Bu parti adam olmaz. Olacaksa da sadece Mumcu ile olur." 
Mumcu, Anavatan'da ne yapıyor Önce, neredeyse yıkılmakta olan genel merkez binasını yaşanacak hale getirdi. Çürümüş olan parti teşkilatını yeniden oluşturmaya başladı. Devlet yardımı alamadığı için bütün yapılanları kıt kaynaklarla gerçekleştiriyor. 
Mumcu'nun gerçekleştirmek istedikleri aşağıdaki sloganlarda toplanabilir 
Genç Anavatan Genel başkan ve yönetim sadece yaşça değil, kafaca da genç olmalı. Bunun için, çekirdek kadro ve sorunlara çarpıcı çözüm yolları hazırlıyor. Çözümlerini kısa süre sonra açıklayacak.Kitle partisi Anavatan Mumcu, hem dinine bağlı hem de geleceğe açık bir parti yaratmak istiyor. Yapmak istediği şey, gereğinde dans da edebilen, başı açık çağdaş eşi ile ülkeyi daha iyi temsil edebileceğini gösteren bir lider imajı yaratmak. Kısacası, Erdoğan'ın başaramadığını başarmak. Eşi, Mumcu'nun en güçlü artısı.Yeni ve farklı Anavatan Bunun için Anavatan imaj değiştiriyor. İşe, "amblem" değiştirilerek başlanıyor. Anavatan'ın yeni ambleminde "arı" farklı ve çağdaş bir konsept içinde. Ayrıca, partilerin kullanmaktan çekindiği "yeşil" renk de cesaretle kullanılıyor. Yeni sloganlar da üretiliyor.Siyasette ağırlığı olan Anavatan Bunun için Meclis'te bir parti grubu oluşturuluyor. Mumcu'nun "ikna gücü" harika.Söz değil, çözüm üreten Anavatan Mumcu, kavga etmek değil, çözüm üretmek için çalışacak. Şimdiye kadar bu konuda çok şey yapılamadı ama zaman içinde, partinin bu özelliği öne geçecek.İddialı Anavatan Mumcu, AKP'ye bir alternatif yaratmak, bunun için de herkesi kanatları altında toplamak amacında. Zaten, alternatifi yaratabilen, ilk seçimde ya birinci ya da ikinci parti olur. 
Mumcu başarılı olur. Biraz daha hızlı hareket etmek zorunda. 



</TEXT>
</DOC>
