<DOC>
<DOCNO> 355731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/magazin/amag.html </URL>
<DATE> 2005/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizin çocuğuna veda 
</HEADLINE>
<TEXT>


Kanserin aramızdan aldığı Kazım Koyuncu, dün Açıkhava Tiyatrosu'ndan '5 bin kişinin ağladığı' bir törenle uğurlandı 

TUĞÇE TABAK 

Akciğer kanseri nedeniyle 6 aydır tedavi gören ve dün yaşamını yitiren Karadeniz müziğinin ve Türkiye'nin sevilen sesi Kazım Koyuncu 33 , ailesi, sevenleri ve sanatçı dostlarının katıldığı cenaze töreniyle uğurlandı. 
Tören, Koyuncu'nun ölümüyle iptal edilen 'Hey Gidi Karadeniz' konserinin mek nı olan Harbiye Açıkhava Tiyatrosu'nda düzenlendi. Törene, Volkan Konak, Şevval Sam, Davut Güloğlu, Sunay Akın, Şenol Güneş'in de aralarında bulunduğu 5 bini aşkın kişi katıldı. 
Arkadaşı için gözyaşı döken Volkan Konak, "Eğer insanın sol memesinin altındaki şey yoksa adam olamaz. Kazım, adam gibi adamdı. Bulanık camiamızda başımı omzuna yaslayabileceğim bir kişiydi" dedi ve sözlerini şöyle bitirdi "Ben artık şarkı söylemek değil, ağlamak istiyorum." 

Çernobil kınandı 
Baba Cavit Koyuncu'nun "Bütün sevenleri ben de seviyorum. Hepiniz benim çocuklarımsınız" dediği törende, Çernobil faciası da lanetlendi. Uçakla Trabzon'a götürülen cenaze, Koyuncu'nun memleketi Hopa'da toprağa verilecek. 





'Koyuverdun gittun' 

İlk Lazca rock grubu Zugaşi Berepe'yi Denizin Çocukları Koyuncu'yla birlikte kuran Memedali Barış Beşli, "Kazım ölmedi, ölümsüzlüğe uğurlanıyor şu an" dedi. 
Koyuncu'nun müziğini yaptığı Gülbeyaz dizisinde oynayan Şevval Sam, 'Koyverdun Gittun Benu' şarkısını okurken gözyaşları sel oldu. Tören boyunca da Koyuncu'nun, Lazca büyükanne anlamına gelen 'Dido' isimli parçası çalındı. Sunay Akın ise sanatçıyı şiirlerle anlattı. Basın mensuplarının da gözyaşlarına h kim olamadığı tören, cenazenin alkış ve tulum sesleriyle uğurlanmasıyla son buldu. 



</TEXT>
</DOC>
