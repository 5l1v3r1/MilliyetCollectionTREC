<DOC>
<DOCNO> 386516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/ekonomi/eko05.html </URL>
<DATE> 2005/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Şankaya toprağa verildi 
</HEADLINE>
<TEXT>



Geçirdiği kalp krizi sonucu önceki gün vefat eden Nergis Holding Yönetim Kurulu Başkanı ve eski devlet bakanlarından Cavit Çağlar'ın dayısı Şükrü Şankaya toprağa verildi. 

'Baba - oğulduk' 
Şankaya için Nergis Holding binasının önünde bir tören düzenlendi. Törene, Şenkaya'nın yakınlarının yanı sıra çok sayıda işadamı ile holding bünyesindeki fabrikalarda çalışan işçiler de katıldı. 
Törende konuşan Çavit Çağlar, hayatının en acı günlerinden birini yaşadığını söyledi. Çağlar, 13 yaşında yetim kaldığını, kendisini Şükrü Şankaya'nın büyüttüğünü belirterek, şunları söyledi 
"Yanına ortak etti. Yıllarca bir baba oğul ilişkisi içinde beraber bugünlere geldik. Nergis Grubu zaman zaman büyük sıkıntılar, ekonomik zorluklar yaşadı. Ancak, kendisinin verdiği büyük güçle ayakta durdu. Şu an sanki bir rüya yaşıyorum. Her an buraya, aramıza gelip, merasime katılacak gibi geliyor." 
Çağlar, gözyaşları arasında, törene katılan işçilerden haklarını helal etmelerini istedi. 


</TEXT>
</DOC>
