<DOC>
<DOCNO> 384240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonspo06.html </URL>
<DATE> 2005/10/05/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Rüştü Volkan kaleyi hakediyor... 
</HEADLINE>
<TEXT>

     Sezon başında kaleyi devralan Volkan’ın arkasında yedek bekleyen Rüştü, 'Volkan kaleyi hakediyor ve ben de sonuna dek arkasındayım' dedi. 
     Sezon başında kaleyi devralan ve bir daha da bırakmayan Volkan’ın arkasında yedek bekleyen Rüştü, sakatlığından doğan sıkıntıları aşmak için yoğun bir şekilde çalıştığını söyledi. Volkan’ın performansının kendisi dahil herkesi büyülediğini ifade eden tecrübeli file bekçisi, aralarında kıskançlık gibi bir şeyin asla olamayacağını belirterek, Burada hiçbir şey Fenerbahçe’nin başarısından üstün değildir. Biz bu bilinçle vardık, varız ve var olacağız. Hoca, iyileşsem bile Volkan veya Serdar’a görev verebilir. Bu çok doğal ve güzel birşey. Volkan kaleyi hakediyor ve ben de sonuna dek arkasındayım'' diye konuştu. 
     Diğer Haberler 
     
     Deniz umudunu taze tutuyor 
     Tahkim Kurulu tarafından lisansı askıya alınan Deniz Barış, umutla durumunun açıklığa kavuşturulmasını bekliyor. Ne şekilde olursa olsun, bu konunun bir an önce çözülmesini istediğini dile getiren tecrübeli oyuncu, Lig maçlarında forma giyemiyorum. Takımım, Şampiyonlar Ligi’nde müthiş bir mücadele veriyor, ben uzaktan seyrediyorum. Milli takımdan uzak kaldım. Bir futbolcu için bundan daha kötüsü olamaz'' dedi. 
     
     Serkan Kendime güvenim geldi 
     Özellikle PSV maçındaki performansıyla ayakta alkışlanan Serkan Balcı, çok çalışmasının karşılığını son haftalardaki formuyla aldığını vurguladı. Kendisine olan güveninin geri geldiğini ifade eden genç futbolcu, milli maçlarda de en iyi şekilde mücadele edeceğini, herşeyin kendi istedikleri gibi olmasını umduklarını sözlerine ekledi. 
     
     Havamızı bulduk’ 
     Son iki sezonda olduğu gibi yine şampiyonluğa ulaşacaklarını iddia eden Luciano, takım olarak galibiyet havasına girdiklerini kaydetti. Ne yaptıklarını, ne için mücadele ettiklerini en iyi kendilerinin ve taraftarın bildiğini söyleyen Brezilyalı oyuncu, Şampiyonlar Ligi müsabakaları zor maçlar. Ancak var gücümüzle sahada olduğumuzu hissettiriyoruz. Başarı yolunda tekniğimiz tam, performasımız iyi. Yani başarı için herhangi bir engel görmüyorum'' dedi. 
     
</TEXT>
</DOC>
