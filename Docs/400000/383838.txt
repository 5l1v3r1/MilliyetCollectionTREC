<DOC>
<DOCNO> 383838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sondun53.html </URL>
<DATE> 2005/10/04/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Ürdün'de başsavcı, Zerkavi için ölüm cezası istedi 
</HEADLINE>
<TEXT>

     Ürdün'de başsavcının, gıyabında yargılanan Irak El Kaide Cihad örgütünün lideri Ebu Musab Zerkavi hakkında ölüm cezası istediği bildirildi. 
     Adli bir kaynak, başsavcının, Zerkavi ile biri Filistinli diğeri Suudi Arabistanlı iki kişinin davasında, bu üç kişi hakkında Ürdün-Irak sınırında bir intihar saldırısı planlamak suçlamasıyla ölüm cezası talebinde bulunduğunu kaydetti. 
     Kaynak, ''Savcının iddianamesinde bu kişilere yönelik suçlamalardan dolayı en yüksek cezayı, ölüm cezasını talep ettiğini'' belirtti. 
     Bu kişilerden sadece Suudi Arabistanlının davada hazır bulunduğu, bu kişinin de hakkındaki suçlamaları reddettiği, Zerkavi ile diğer Filistinlinin ise gıyaplarında yargılandıkları belirtildi. 
     Zerkavi, Ürdün'de daha önce de, terörizm suçlamalarından dolayı birçok kez mahkum olmuştu. 
     
</TEXT>
</DOC>
