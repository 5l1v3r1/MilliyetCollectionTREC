<DOC>
<DOCNO> 359616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/sondun23.html </URL>
<DATE> 2005/07/09/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Londra'daki patlamalar... Polis Bombalar zaman ayarlıydı, intihar yok 
</HEADLINE>
<TEXT>

     İngiltere'nin başkenti Londra'yı önceki gün kana bulayan bombaların ''zaman ayarlı olduğu ve intihar eylemcilerinin işi olmadığı'' bildirildi. 
     Londra emniyet müdürlüğü Scotland Yard'ın müdür yardımcısı Brian Paddick, basın toplantısında, görgü tanıkları ve uzmanların hesaplarına dayanılarak, ''üç metro treninde patlatılan bombaların sabah saat 8.50'ye ayarlandığı, art arda 50 saniye içinde patlatıldığı sonucunun ortaya çıktığını'' bildirdi. 
     Elli kişinin öldüğü, 700 kişinin yaralandığı bombalı terör eyleminde vurulan, 13 kişinin öldüğü çift katlı belediye otobüsü de saat 9.57'de bombalandı. 
     Dünyanın ilk metrosu olan ve 10 Ocak 1863'te açılan Londra Metrosu'ndaki terör ve Londra'nın diğer tarihi simgesi iki katlı belediye otobüsünün bombalanması, ülkenin gördüğü en büyük terör eylemi oldu. 
     İngiliz hükümeti yetkilileri, 142 yıllık 6 katlı tarihi metroyu ve otobüsü vuran terör eyleminin ''El Kaide'nin izini taşıdığını'' kaydettiler. 
     Polis, bombaların ev yapımı olmadığı sonucunun da çıkarıldığını bildirdi. 
     
</TEXT>
</DOC>
