<DOC>
<DOCNO> 383318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/soneko01.html </URL>
<DATE> 2005/10/02/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Hazine bu hafta 145 milyon dolar dış borç ödeyecek... 
</HEADLINE>
<TEXT>

     Hazine, bu hafta 145.2 milyon dolarlık dış borç ödemesinde bulunacak. Bu yılki toplam ödemeler 12.2 milyar dolara yükselecek. 
     Hazine’nin verilerine göre, bu haftaki ödemelerin en büyük bölümü cuma günü yapılacak. Yarın 18.9 milyon dolar, 4 Ekim Salı günü 24 milyon dolar, 5 Ekim Çarşamba günü 1.5 milyon dolar dış borç ödeyecek olan Hazine, son iki gün ise sırasıyla 2 milyon ve 98.8 milyon dolarlık ödemede bulunacak. 
     Bu ödemenin yapılmasıyla birlikte Hazine’nin bu yılki toplam dış borç ödemelerinin tutarı 7 Ekim itibariyle 12 milyar 200.4 milyon dolara kadar ulaşacak. 
     Bu yıl ocak ayında 745.4 milyon dolar, şubatta 2 milyar 399.8 milyon dolar, martta 593.7 milyon dolar, nisanda 1 milyar 511.6 milyon dolar, mayısta 2 milyar 255 milyon dolarlık dış borç ödeyen Hazine, haziranda 629.2 milyon dolar, temmuzda 726.2 milyon dolar, ağustosta 2 milyar 455.7 milyon dolar, eylülde ise 738.6 milyon dolarlık ödemede bulunmuştu. 

ANKA 
     
</TEXT>
</DOC>
