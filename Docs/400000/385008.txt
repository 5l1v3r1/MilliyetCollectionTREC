<DOC>
<DOCNO> 385008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/yazar/civaoglu.html </URL>
<DATE> 2005/10/08/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
İstanbul Kitap Şenliği 
</HEADLINE>
<TEXT>


İstanbul Kitap Fuarı... 
En az iki keyifli günüm orada geçecek. Türkiye yayın yaşamı, büyük zenginlik kazanmakta. 
Gazetelerde kitap ekleri... Rekor satış haberleri... 
Güzel. 
Kitap fuarı, çok yazılacak, görüntülenecek. 
................. 
Bu hafta sonu nostaljik takılalım. Anılarla "ilginç kitabevleri" söyleşisi yapalım. 
................. 
Önce Enis Batur'un "PARİS, ecekent" kitabından seçilmiş satırlar 
"Silo kitapçılardan" hoşlanmam. Her şey değilse bile çok şey bulunur onlarda... Gerçek gözdelerim orta ölçekli kitabevleridir. 
Le Pont Traverse, özellikle eski şiir kitapları açısından bir define adasıdır. 
Sahaflara değineceğim... 
Bitpazarındaki Clighancourt, Vanves Veseine'in iki kıyısına dağılmış sayısız "bouquiniste" kutusunda ciddi hazineler bekler her zaman. 
Paris kitapçıları genellikle huysuz insanlar değildir. Sizi taciz etmezler. 
.................. 
ÖZEL KİTABEVLERİ... 
İki ayrı türü var 
Bir, eski ve özgün baskı satışı yapanlar bir de yeni nesle kitap satanlar... 
Birincilerde gelenek söz konusudur... 
Değeri az bulunurluğundan, cildinden, süslemesinden, kitabın yazarından da kaynaklanan "özgün" baskılar bulunur. 
Öbürleri, yayıncıların avant-garde işlerini bulunduran kitabevleridir... 
Müşteri, kıymetli bir eşya, bir yontu, bir biblo almaktan farklı bir güdüye sahip değildir... 
Bir tanesi öbürlerinden ayrılır Rue Dauphine'deki "isimsiz" dükk nı görmek kolay değildir. 
Yarım metre eninde, 2 metre derinliğindeki bu camek n, sadece salı ve perşembe öğleden sonraları açılır. Zaten....... 4,6 ya da 20 adet basılmış müze parçası işlerin her biri bir servettir. 
Bu kitabevleri........ evrenin uzak, yabanıl, derişmen gezegenleridir. 
Kitabın bir tüketim eşyası olmama direncinin simgelerinden biri okunur her birinde... 
.................. 
"Küçük Yayıncılığın Hizmetinde Küçük Kitapçı..." Böyle tanımlıyor kendini, avuç içi kadar vitrininde Paris'in en ufak kitabevi. 
Librairie des Pres'nin adresini, yolu oraya düşebilecekler için k ğıda düşüyorum 
5 Rue de l'Echaude... 
............Tam tamına bir metrekarelik alanda, kitabevinin sahibiyle müşterisi kaçınılmaz olarak karşı karşıya geliyor... Jacques Mogenet, 2 yıl önce açmış bu kitabevini... Hiçbir büyük yayınevinin, hiçbir ürününü oraya koymamakta kararlı. Yalnızca amatör, minör, alternatif yayıncılarla çalışıyor. Dolayısıyla pek çok yakası açılmamış işe açıyor raflarını... 
.............Elim dolu çıkıyorum oradan, başka hiçbir kitabevinde kolay kolay ulaşamayacağım mikro-kitaplarla 
Sözgelimi... Molevic'in "Tembelliğe Övgü"sü, Marx'ın tam 8 sayfalık "Das Kapital"den alınma "Suça Övgü"sü avladığım kitaplardan... 
................... 
Shakespeare Co. bir kitabevinden çok, kendi başına bir yazı gerektirecek ölçüde köklü bir kültür anıtıdır. 
................... 
Kendi başına tek yazı değilse de birkaç satır... 
Eski gözlemlerimi yansıtayım... 
S C için Angro Amerikan edebiyatı için bir tapınak da denilebilir. 
Yüzyılın başında feminist, fotoğrafçı Sylvia Beach tarafından kurulmuş. S C dostları adlı grupta Hemingway, Gide, Fitzgerald, Henri Miller yer alıyordu. Sonraları, George Whitman almış. 
1600'lerde manastır olan 3 katlı bina, tarihin bir yansıması... 
Girişte eski bir kuyu var. Gelenler para atıyor, bu kitap mabedini büyütmeye katkı olsun diye... 
Yukarılarda yatak gibi kullanılan kanepeler, hatta yataklar var. 
Yazarlar otel gibi kullanıyor. 
................... 
Art arda açılan silo yayınevleri, kitaplarda satış patlamaları güzel ama arka bahçelerimiz gibi alternatif yayınlar ve Nano kitapçılarımız da olmalı. 
................... 
Not 30 saatlik çalışma maratonundan sonra önceki günkü yazıma Mozart sehven girdi. Okuyuculardan özür diliyorum. 



</TEXT>
</DOC>
