<DOC>
<DOCNO> 359679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/sontur06.html </URL>
<DATE> 2005/07/09/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Karısını döverek öldürdü... 
</HEADLINE>
<TEXT>

     Erzincan'da, 7 yıl önce ayrı yaşamaya başladığı eşiyle bir süre önce tekrar barışan kişi, karısını döverek öldürdüğünü söyleyerek, Cumhuriyet Savcılığı'na teslim oldu. 
     AA muhabirinin aldığı bilgiye göre, 15 yıl önce evlenen ve şiddetli geçimsizlik sonucu 1998 yılında ayrı yaşamaya başlayan biri kız, 4 çocukları bulunan Sedat T. ile Sunay T. çifti, bir süre önce barıştı. Çift, Kızılay Mahallesi'nde kiraladıkları evde birlikte yaşamaya başladılar. 
     Erzincan'da bir yemek firmasında kasaplık yapan Sedat T, dün gece, Cumhuriyet Savcılığı'na giderek, karısını döverek öldürdüğünü söyledi. Bunun üzerine olay yerine giden polis ekipleri, Sunay T'nin cesedini banyoda buldular. 
     Birkaç gün önce öldüğü belirlenen kadının cesedi otopsi için Trabzon Adli Tıp Kurumu'na gönderilirken Sedat T, gözaltına alındı. 
     Çiftin, kızlarının bir akrabalarının yanında olduğu, erkek çocuklarını da çocuk yuvasına verdikleri öğrenildi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
