<DOC>
<DOCNO> 366270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/siyaset/siy05.html </URL>
<DATE> 2005/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanları Verheugen yatıştırdı 
</HEADLINE>
<TEXT>



AB Komisyonu üyesi Günter Verheugen, Türkiye'nin AB üyeliğinin hiçbir şekilde doğrudan serbest dolaşımı beraberinde getirmeyeceğini söyledi. 
Verheugen, Alman Bild gazetesi için telefonla vatandaşların sorularını yanıtladı. Braunschweig kentinde yaşayan Ingrid Courth 66 adlı ev kadınının, "Milyonlarca Türk bize mi gelecek " şeklindeki sorusuna karşılık Verheugen, şöyle dedi 
"Türkiye'nin AB üyeliği hiçbir şekilde doğrudan serbest dolaşımla bağlantılı olmaz. Bu müzakerelere bağlı. Türkiye'nin ekonomisinin iyiye gitmesini sağlarsak, Türkler için de ülkelerini terk etmeleri için bir neden kalmaz." 
Verheugen, emekli vergi memuru Paul Gillner'in 86 , "Türkiye gibi geri kalmış bir ülkenin AB'ye girmesine nasıl izin verebilirsiniz " sorusunu da, şöyle yanıtladı "Daha müzakereler başlamadı. Üyelik kararı, en erken 10 yıl sonra alınacak. O zaman her üye ülke 'evet' ya da 'hayır' deme hakkına sahip olacaktır." 



</TEXT>
</DOC>
