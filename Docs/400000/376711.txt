<DOC>
<DOCNO> 376711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/soneko13.html </URL>
<DATE> 2005/09/08/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Tüpraş için teklif veren firmalarla görüşmelere başlanıyor... 
</HEADLINE>
<TEXT>

     Hüseyin Tunçay AA 

TÜPRAŞ'ın yüzde 51'lik bölümünün özelleştirilmesine ilişkin 12 Eylül Pazartesi günü yapılacak ihale öncesinde, alıcı firmalar ile birebir görüşmelere bugün başlanıyor. 
     Alınan bilgiye göre, ihaleye katılım için teklif veren 9 firma ve konsorsiyum ile bugün ve yarın yapılacak birebir görüşmelerde, revize teklifler alınacak. 
     Söz konusu firmaların tümünün gerekli kriterleri karşıladığı belirtilirken, bu aşamada sadece fiyatlar üzerinde durulacağı vurgulanıyor. 
     İhale komisyonunun, aldığı revize teklifleri yeterli bulmaması durumunda firma veya konsorsiyumları eleme yetkisi bulunuyor. 
     
     İHALENİN YERİ 
     Bu arada, TÜPRAŞ'ın yüzde 51'lik bölümünün özelleştirilmesine ilişkin nihai pazarlık görüşmelerinin ise 12 Eylül 2005 Pazartesi günü yapılacağı açıklanırken, ihalenin yeri konusunda arayışlar sürüyor. 
     İhalenin katılımcı sayısının fazlalığı nedeniyle, Özelleştirme İdaresi'nde yapılabileceği gibi, Telekom'da olduğu gibi başka bir yerde de gerçekleştirilebileceği üzerinde duruluyor. 
     
     VADELİ ÖDEME 
     TÜPRAŞ ihalesinde teklifler peşin esasına göre alınacak, ancak vadeli seçeneği tercih eden yatırımcı yıllık yüzde 7 oranında, dolar üzerinden, faiz ödeyecek. 
     Vadeli seçenekte ihale bedelinin yüzde 50'si peşin ödenecek, geriye kalan bölüm ise vade farkı ile birlikte 2 yıl da verilecek. 
     
     İHALEYE TEKLİF VERENLER 
     TÜPRAŞ'ta 29 Nisan 2005 tarihinden itibaren başlatılan ihale sürecinde, 2 Eylül 2005 tarihi itibariyle 9 yatırımcıdan teklif alınmıştı. 
     TÜPRAŞ ihalesine teklif veren firmalar ve konsorsiyumlar da şöyle 
     -TÜPRAŞ Aqusition Cons. OGG-Petrol Ofisi OGG, -PKN ORLEN SA Polonya -Zorlu Holding, -Koç Holding-Aygaz-Opet-The Shell Company of Turkey Ltd-Shell Oversesas Investment B.V OGG, -Indian Oil Corp. Hindistan -Çalık Enerji OGG, -OYAK, -OMV Aktiengesellschaft Avusturya , -ENI Refining and Market Division İtalya , -Anadolu Taşıma OGG, -MOL Macaristan 
     
</TEXT>
</DOC>
