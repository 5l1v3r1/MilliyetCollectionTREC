<DOC>
<DOCNO> 378266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/yasam/axyas02.html </URL>
<DATE> 2005/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaspçılara bir doberman yetti 
</HEADLINE>
<TEXT>


Bursasporlu Serdar Topraktepe, aracında saldırıya uğradı. Saldırgan, arka koltukta oturan 'doberman' cinsi köpek üzerine atılınca kaçtı 

MUTLU BOZDAĞ İstanbul 

Bir dönem Beşiktaş forması da giyen Bursasporlu futbolcu Serdar Topraktepe, dün saat 03.00 sıralarında, Etiler'de, Boğaziçi Üniversitesi Kuzey Kampusu girişindeki ATM'den otomatik para çekme makinesi para çekti. 
Ardından Topraktepe 16 NM 596 plakalı aracına binerken, bir başka otomobilde bulunan 3 kişiden biri aniden ön kapıyı açıp içeri girdi. Bu kişi, bıçak tehdidiyle Topraktepe'yi araçtan indirmeye çalıştı. Topraktepe ise gaza bastı. Araç hareket halindeyken Topraktepe ile saldırgan boğuşmaya başladı. Bunun üzerine saldırganın arkadaşları da kendi otomobilleriyle Topraktepe'yi sıkıştırdı. 

Kendini araçtan attı 
Bu sırada cipin arka koltuğunda oturan Topraktepe'nin doberman cinsi köpeği 'Dany', saldırganın üzerine atıldı. 
Saldırgan, köpeğin müdahalesi üzerine kendini araçtan atarken, diğer araçtaki saldırganların sıkıştırdığı Topraktepe de, yol kenarında bulunan ağaca çarptı. Saldırganlar, kaçarken, cep telefonundan polisi arayarak şikayetçi olan Topraktepe, "Dany olmasaydı ne yapardım bilmiyorum" dedi. 




</TEXT>
</DOC>
