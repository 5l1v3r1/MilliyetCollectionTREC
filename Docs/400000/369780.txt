<DOC>
<DOCNO> 369780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sontur08.html </URL>
<DATE> 2005/08/14/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Tarsus'ta trafik kazası 2 ölü, 25 yaralı... 
</HEADLINE>
<TEXT>

     Mersin'in Tarsus İlçesi'ndeki Eshab-ı Kehf'e ziyaretçi götüren traktörün tankerle çarpışması sonucu ilk belirlemelere göre 2 kişi öldü, 25 kişi yaralandı. 
     Alınan bilgiye göre, Mersin'den Tarsus yönüne giden LPG yüklü tanker, Kazanlı Kavşağı'nda römorkunda yolcuların bulunduğu traktörle çarpıştı. 
     Çarpışmanın etkisiyle traktörün sulama kanalına devrilmesi sonucu hayatını kaybedenlerin traktör sürücüsü Ahmet Özsoy ile römorkta bulunan yolculardan Arife Sergen 55 olduğu öğrenildi. 
     Römorkun altından vinç yardımıyla kurtarıldıktan sonra Mersin Devlet ve Toros Devlet hastanelerine kaldırılan yaralıların isimleri ise şöyle 
     "Mahir Sergen, Tuğçe Sergen, İbrahim, Fatma, Meral, Ali, Derya, Adem, Batuhan, Kadir, Fatma, Songül, Hasret, Mertcan, Biber ve Hasan Özsoy, Esen Köprücü, Döndü Köprücü, Sadık Uç ile Kaya, Zarife ve Latife Ceylan, Songül Özen, Mehmet Ali ve Haydar Akpınar" Traktördeki yolcuların, Tarsus'taki Eshab-ı Kehf ziyaretine gitmek üzere yola çıktıkları öğrenildi. 
     Kazanın ardından kaçan tanker şoförü Yakup Gülbahar'ın, Mağazalar Karakolu'na teslim olduğu bildirildi. 
     Kazayla ilgili soruşturma sürdürülüyor. 
     
</TEXT>
</DOC>
