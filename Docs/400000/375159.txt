<DOC>
<DOCNO> 375159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sontur14.html </URL>
<DATE> 2005/09/02/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Öcalan Başbakan'la görüşen aydınlar benimle de görüşsün 
</HEADLINE>
<TEXT>

     İhsan DÖRTKARDEŞ DHA 

      İMRALI Adası’nda ağırlaştırılmış ömür boyu hapis cezasını çeken bölücübaşı Abdullah Öcalan, Kürt sorunuyla ilgili Başbakan Recep Tayyip Erdoğan ile görüşen aydınların kendisiyle de görüşmelerini istedi. 
     Bölücübaşı Abdullah Öcalan'ın dün kardeşi Mehmet Öcalan ve avukatlarıyla görüşmesiyle ilgili, PKK çizgisindeki Mezopotamya Haber Ajansı'nın verdiği haberde bazı iddilarda bulundu. Buna göre Öcalan, kendisini ziyaret edenlere havalandırma süresinin kısaltıldığını ileri sürdü ve bunun sağlık sorunlarını artırdığını, ağzında yara oluştuğunu ve başında şişliklerin arttığını söyledi. 
     Habere göre İmralı'da bulunduğu süre içinde demokrasi ve barışa hizmet ettiğini ileri süren Abdullah Öcalan, Başbakan Recep Tayyip Erdoğan ile görüşen aydınların kendisiyle de görüşmesi gerektiğini savundu, köşe yazarlarının, Her şey İmralı'dan kaynaklanıyor’ görüşünü eleştirdi. Bölücübaşı Öcalan, O aydın ve yazarlar kendileri mi gelirler, avukatlarını mı gönderirler bilmiyorum ama gelip benimle görüşebilirler. Başka kapı aramalarına gerek yok, gidip işin muhatapları ile görüşsünler. Mesele ancak böyle demokratik bir şekilde çözülür. Eğer samimi iseler, başka güçleri başka devletleri araya koymaya da gerek yok. AKP’nin de kendi Kürdü var, kendi Kürdü ile bir şeyler yapmaya çalışıyor herhalde'' dedi. 
     
</TEXT>
</DOC>
