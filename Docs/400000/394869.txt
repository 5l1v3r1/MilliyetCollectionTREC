<DOC>
<DOCNO> 394869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sontur04.html </URL>
<DATE> 2005/11/14/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Otomobilin içinde sırtından vuruldu 
</HEADLINE>
<TEXT>

     Lokman DAĞ DHA 

      İZMİR'in Konak İlçesi'nde Engin Alimler, otomobilin içinde tartıştığı bir kişi tarafından silahla vurularak öldürüldü. Polis, Alimler'i vurduğu iddia edilen ve soyismi belirlenemeyen Murat ismindeki kişiyi yakalamak için çalışma başlattı. 
     Olay, saat 19.30 sıralarında Basınsitesi 108 26 sokak numara 44 önünde meydana geldi. İddiaya göre, bir Rent A Car şirketinden kiralanan 35 EE 779 plakalı Hyundai marka otomobilin içinde Engin Alimler 20 , henüz belirlenemeyen bir nedenden dolayı tartıştığı ve arka koltukta oturan Murat ismindeki bir kişi tarafından silahla sırtından vuruldu. Şoför mahalinde oturan ve sırtından girdikten sonra kalbine saplanan kurşunla ağır yaralanan Engin Alimler, olay yerinde hayatını kaybetti. Alimler’in ölmesi üzerine otomobilde bulunan görgü tanığı A.Ç., Basınsitesi Polis Karakolu'na gidip durumu bildirdi. 
     Olay yerine gelen ekipler, incelemelerde bulundu. A.Ç'nin polise Engin Alimler'i vuran kişinin soyismini bilemediği Murat isminde bir kişi olduğunu söyledi. A.Ç'nin aynı zamanda otomobilde ismini bilmediği başka bir kişinin daha bulunduğunu ve olaydan sonra kaçtığını söylediği öğrenildi. Polis geniş çaplı soruşturma başlattı. 
     
</TEXT>
</DOC>
