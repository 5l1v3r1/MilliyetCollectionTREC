<DOC>
<DOCNO> 395501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sonsiy29.html </URL>
<DATE> 2005/11/16/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Başbakanlık'taki Güvenlik Toplantısı'nda neler konuşuldu 
</HEADLINE>
<TEXT>

     Başbakanlık Sözcüsü Akif Beki, Başbakanlık’ta yapılan güvenlik zirvesiyle ilgili olarak, "Sayın Başbakan, toplantı sonunda, kamuoyunda da büyük bir hassasiyet meydana getiren olayların aydınlatılması ve sorumluların ortaya çıkarılması için kararlılığını bir kez daha vurgulamış, ilgili bakan ve güvenlik bürokratlarına sürecin bundan sonra da ilk günkü hassasiyetle takip edilmesi talimatını vermiştir" dedi. 
     Akif Beki, yaptığı yazılı açıklamada, Başbakanlık’taki güvenlik toplantısıyla ilgili bilgi verdi. 
     Beki, Başbakan Recep Tayyip Erdoğan başkanlığındaki toplantıya, Dışişleri Bakanı ve Başbakan Yardımcısı Abdullah Gül, Adalet Bakanı Cemil Çiçek, İçişleri Bakanı Abdülkadir Aksu, Jandarma Genel Komutanı Orgeneral Fevzi Türkeri, Başbakanlık Müsteşarı Ömer Dinçer, İçişleri Bakanlığı Müsteşarı Şahabettin Harput, Adalet Bakanlığı Müsteşarı Fahri Kasırga, MİT Müsteşar Vekili Cemal Uzgören ve Emniyet Genel Müdürlüğü Terörle Mücadele Daire Başkanı Selim Akyıldız ile ilgili bürokratların katıldığını bildirdi. 
     Toplantıda Şemdinli olayıyla başlayan sürecin bütün ayrıntılarıyla değerlendirildiğini kaydeden Beki, ilgili bakan ve bürokratların yapılan çalışmalar hakkında toplantıda bilgi sunduğunu ve bundan sonra atılacak adımlarla alınacak tedbirler üzerinde durulduğunu ifade etti. 
     Beki, şunları kaydetti 
     "Sayın Başbakan, toplantı sonunda, kamuoyunda da büyük bir hassasiyet meydana getiren olayların aydınlatılması ve sorumluların ortaya çıkarılması için kararlılığını bir kez daha vurgulamış, ilgili bakan ve güvenlik bürokratlarına sürecin bundan sonra da ilk günkü hassasiyetle takip edilmesi talimatını vermiştir." 
     
</TEXT>
</DOC>
