<DOC>
<DOCNO> 356130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/yasam/yas05.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyet erken öldürüyor 
</HEADLINE>
<TEXT>


NEVSAL ELEVLİ Londra 

Finlandiya'da yapılan bir araştırma, diyet yapan insanların, şişman kalmayı tercih edenlere oranla daha fazla erken ölme riski taşıdığını ortaya çıkardı. 
Yaklaşık 3 bin aşırı kilolu veya obez kişinin 30 yıl incelenmesiyle yapılan araştırmada, 6 yıl süresince kilo veren deneklerin, sonraki 18 yıl içinde ölme riskinin diyet yapmayanlara oranla 2 kat arttığı belirlendi. 

Başka organlara zarar 
Araştırma lideri Prof. Dr. Thorkild Sorensen, uzun vadede kilo kaybının, aslında yağlı olmayan organların da zayıflamasına yol açtığını ve vücudun birçok hastalığa karşı daha korunmasız hale geldiğini söyledi. Buna rağmen, kilo vermenin kalp ve şeker hastalığı riskini azalttığı hatırlatılarak, aşırı kilo nedeniyle sağlık sorunu yaşayanların diyetten vazgeçmemesini önerdi. 


</TEXT>
</DOC>
