<DOC>
<DOCNO> 395707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sondun16.html </URL>
<DATE> 2005/11/17/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
D'estaing Türkiye'nin AB'ye katılması Meksika'nın ABD'ye katılması gibi 
</HEADLINE>
<TEXT>

     Fransa eski Cumhurbaşkanı ve Avrupa Konvansiyonu Başkanı Giscard D’Estaing, yine Türkiye’nin AB üyeliğine karşı çıktı. "Türkiye’nin AB’ye katılması, Meksika’nın ABD’ye katılması gibi olur" diyen Giscard D’Estaing, Türkiye’nin "Avrupa’nın en yoksul ve kalabalık ülkesi olarak AB’deki tüm finansal ilkeleri alt üst edeceği"ni öne sürdü. 
     79 yaşındaki Giscard D’Estaing, Madrid’deki Ramon 
     Areces Vakfı’nda verdiği konferans sırasında AB’nin dünyada daha büyük bir ağırlığı olması için siyasi birlikte ilerleme sağlanmasının esas olduğunu söyledi. Bir soru üzerine Türkiye’nin AB üyeliğine karşı çıkan Giscard D’Estaing, bunun Meksika’nın ABD’ye katılması gibi bir şey olacağını savundu. Giscard şöyle dedi 
     "Bu bir çelişkidir. Türkiye’nin İspanya’dan bir kat fazla daha parlamenteri olur ve sonunda Avrupa’nın en yoksul ve en kalabalık ülkesi olarak AB’nin uyguladığı tüm finansal ilkeleri alt üst eder." 
     
</TEXT>
</DOC>
