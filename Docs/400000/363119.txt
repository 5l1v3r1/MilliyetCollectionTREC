<DOC>
<DOCNO> 363119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sonspo20.html </URL>
<DATE> 2005/07/21/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
F1 pilotu Mark Weber İstanbul’da yarışmak için sabırsızlanıyorum 
</HEADLINE>
<TEXT>

     Dünyanın en çok izlenen spor etkinliklerinden Formula 1 İstanbul Grand Prix’si öncesinde, pek çok etkinlik düzenleniyor. Allianz’ın takımı BMW Williams’ın genç pilotu Mark Weber de Koç Allianz’ın sorularını yanıtlarken İstanbul’a özel bir yer ayırıyor ve İstanbul’da yarışmak için sabırsızlanıyorum diyor. 

Formula 1’e bu sezon eklenen pistler konusunda ne düşünüyorsunuz 
Formula 1’in bu kadar çok ülkeyi ziyaret etmesi ve gitgide daha çok insana ulaşıyor olması kendisini global bir spor olarak geliştirmesini sağlaması açısından çok olumlu. 
     Türkiye’nin bu yılki takvimde yer alması ise sürücüler ve takımlar adına son derece yeni bir açılım oldu. Ancak, bir Formula 1 fan''ı olarak yeni pistlerin tanıtımının eski ve geleneksel olanların önemini azaltmamasını umut ediyorum. 
     İstanbul Park için ne düşünüyorsunuz Yeni pistin sizi zorlayacağını düşünüyor musunuz 
Pisti en son 2004 başında gördüm. Hatta bu İstanbul’a son gelişim oldu. O sırada henüz yapım aşamasındaydı ve asfaltı dökülmemişti. Ancak, genel plana bakılırsa zorlu görünüyor. Orada yarışmak için sabırsızlanıyorum. 
     İstanbul egzotik bir şehir'' 
     İstanbul ve Türkiye denilince ilk olarak aklınızda neler beliriyor 
İstanbul’u iki kez ziyaret ettim ve buraya gelmekten gerçekten çok zevk alıyorum. Şehrin tarihi alt yapısı ve İstanbul’un, Asya ve Avrupa arasında bir köprü görevi görmesi aklıma gelen ilk çarpıcı düşünceler. Köprüde durduğunuzda bir tarafın uçsuz bucaksız Asya kıtası, öbür tarafın da Avrupa kıtası olması düşüncesi çok büyüleyici. Gerçekten egzotik bir şehir. 
     Monaco en keyifli, Albert Park en özel pist'' 
     Hangi pist sizin için en zorlu eğlenceli 
Yavaş bir hız ve kontrollü bir saldırganlık gerektirmesine rağmen Monaco pistinden çok keyif aldığımı söyleyebilirim. Çevresinde Armco Guard-rail olması konstrasyon seviyenizin önemini arttırıyor. Küçücük bir hata, yarışı bariyerlerde sonlandırmanıza neden olabiliyor. Gerçekten hata affetmeyen bir pist. 
     En unutulmaz, en heyecanlı Grand Prix dersek aklınıza hangisi gelir Melbourne’daki Avusturalya Grand Prix’i Albert Park benim için oldukça özel çünkü kendi ülkenizden bir kalabalığın önünde yarışmak her zaman çok hoş bir duygu. Sezonun ilk yarışı her zaman en heyecanlı yarıştır. Çünkü herkes yeni arabaları görmek için sabırsızlanır, yeni sürücüler sıraya girer ve şampiyonluk tam muammadır. Melborne’da yarışmak zevkli olmasına rağmen benim için bir o kadar da yorucu çünkü medyadan, halktan ve sponsorlardan gelen ilgiye cevap vermek asıl işim olan yarışlara konstanstre olmayı zorlaştırabiliyor. 
     Favori Formula 1 pilotunuz kim 
Alain Prost 
Yarış esnasında Senna’yı veya herhangi kötü bir anınızı düşündüğünüz oluyor mu 
Kesinlikle hayır. Yarıştayken sadece önümdeki işi düşünürüm. Yarışçılar için en büyük korku yarış esnasında arabadaki bir parçanın arızalanmasıdır. Kontrol edemeyeceginizi bildiğiniz halde yine de arabada olduğunuz süre içerisinde düşündüğünüz tek şey budur. 
     Size yarışta uğur getirdiğine inandığınız özel bir şey var mı 
Pek yok. Yarış takımımı her zaman aynı sırayla yerleştiririm ve arabada hepsini bir tarafa koyarım ama bu öyle şans ikisiri sayılacak bir şey değil, sadece hazırlığımın bir parçası olarak görülebilir. 
     Pilotlar büyük bir çarkın dişlileridir'' 
     Bir pilot için takımın önemi nedir sizce Kendi takımınızı nasıl tanımlarsınız Takım ruhunun Formlua 1 de önemli olduğunu düşünüyor musunuz 
Doğru insanlarla doğru ortamı yaratmak çok önemli. Pilotlar bu yarışların ilgi odakları olmalarına rağmen aslında büyük bir çarkın küçük dişlileridir. Formula 1 takımlarında çalışan, Grand Prix’ye hiç gitmemiş yüzlerce insan var. Bu insanlar biz bir yerlerde yarışırken fabrikalarda çalışıyorlar ve alt yapımızı hazırlıyorlar. Bu yüzden yarışlardan ve testlerden geri kalan zamanlarımı fabrikada tanıyabileceğim kadar çok insanı tanımaya çalışmakla geçiriyorum. CEO veya temizlikçi farketmiyor, çünkü bu işte herkesin önemli bir rolü var. 
     Aynı takımda birbirine rakip iki pilot olmak karşılıklı bir meydan okuma olarak görülüyor. Bu konuda ne düşünüyorsunuz 
Aynı ekipmana sahip olan iki sürücü olduğunuz için takım arkadaşınız hem kendinizi karşılaştırabileceğiniz hem de -kimi zaman- yargılayabileceğiniz tek kişidir. Bu sebeple hem Nick, hem ben sadece kendi adımıza değil takımımız adına başarmak için çabalıyoruz. 
     Bu sene arabanızın dizayni yenilendi. Sizce bu yeni dizaynın ne gibi avantajları olacak 
Açıkcası, genelde arabaları son sınıra kadar zorluyoruz. Bir arabanın performansında aerodinamiklerinin yeri çok önemlidir ve bu sezon üzerinde önemle durulan konu parçaların hafifleştirilmesi idi. Bunun avantajları ise arabanın kolay sürülecek oluşu ve tabii ki hızlı gitmesi 
     Çok fazla hayranınız olduğunu biliyoruz. Bu kadar tanınmak ve beğenilmek nasıl bir duygu 
Formula 1’in çok ciddi bir hayran kitlesi olduğunu ve insanların sürücülere olan ilgisini kabul etmek gerekiyor. Ancak şöhret benimle çok uyuşan bir şey olmadığı için hayatımı olabildiğince normal yürütmeye çalışıyorum. Avusturalya Grand Prix’i gerçekten bu konuda problem yaşadığım tek yarış, onun dışındaki yarışlarda cok dikkat çekmiyorum. 
     İstanbul’daki Formula 1 hayranları için mesajınız nedir 
Istanbul Park’ın İstanbul’daki yarışseverleri mutlu etttiğini düşünüyorum. Eminim Formula 1’le olan randevularından gurur duyuyorlardır ve şehirlerine yönelecek uluslararası ilgiyi heyecanla karşılıyorlardır. Umarım desteklerini yarışlarda bizlerle birlikte olarak gösterirler. 
     Çok uzun boylu bir pilotsunuz. Boyunuzun sürüş performansınızı etkilediğini düşünüyor musunuz 
Ne mutlu bana ki arabalar günümüzde 1980’lere oranla çok daha büyük üretiliyor. O zamanlar F1’e katılmaya çalışsam boyum nedeniyle arabaya sığamayacaktım ve yarışlara asla katılamayacaktım Ancak düzenlemelerin bugünkü şekline bakarsak hala uzun boyun dezavantaj olduğunu görüyoruz. Ancak kendi adıma boyumun dezavantaj olduğunu düşünmüyorum çünkü arabada kendimi küçük hissetmenin nasıl bir his olduğunu bilmiyorum Bunun sürüş performansımı etkilediğini düşünmüyorum. 

Formula 1 ile ilgili ayrıntılar www.kocallianzf1.com adresinde... 
     
</TEXT>
</DOC>
