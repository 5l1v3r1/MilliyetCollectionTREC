<DOC>
<DOCNO> 357067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sonspo14.html </URL>
<DATE> 2005/06/30/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Urawa Alpay'ı gönderdi 
</HEADLINE>
<TEXT>

     Alpay'ın Urawa Reds kariyerini yedi maçta gördüğü üç kırmızı kart bitirdi Japonya'nın Urawa Reds takımında forma giyen Alpay Özalan'nın sözleşmesi feshedildi. 
     Urawa Reds, yedi lig maçında üç kırmızı kart gören Alpay'ın 2006'nın ocak ayında sona erecek olan sözleşmesini feshettiğini açıkladı. 
     32 yaşındaki savunma oyuncusu, Güney Kore'nin Incheon United takımından geçtiğimiz sezon 1.2 milyon dolara Urawa Reds'e transfer olmuştu. 
     Alpay, iki yıl önce Türkiye'nin İngiltere ile karşılaştığı Euro 2004 eleme grubu maçında David Beckham'ın penaltı kaçırmasının ardından İngiliz oyuncunun üstüne yürümüştü. 
     Maçın devre arasında soyunma odasına giderken Beckham ile tartışan deneyimli futbolcu, daha sonra Beckham'ın kendisine tükürdüğünü iddia etmişti. 
     O dönem futbol hayatını Aston Villa'da sürdüren Alpay Özalan, İngiltere'den gelen tepkiler nedeniyle kulübünden ayrılmak zorunda kalmıştı. 

     
</TEXT>
</DOC>
