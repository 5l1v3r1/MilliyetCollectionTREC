<DOC>
<DOCNO> 388362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sontur28.html </URL>
<DATE> 2005/10/20/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Bakırköy'deki kazada ölen Tutak'ın cenazesinde "Uyarı levhası" isyanı 
</HEADLINE>
<TEXT>

     İstanbul Bakırköy’de kullandığı otomobilin yolda çalışma yapan işçiye çarpması sonucu olay yerinde ölen İlker Tutak’ın cenazesi, Tekirdağ’ın Çorlu İlçesi’nde toprağa verildi. 
     İlker Tutak 28 için Süleymaniye Camii’nde tören düzenlendi. 
     Törende ayakta durmakta güçlük çeken Neşe Tutak, eşinin tabutunun üzerine "Hayatım" yazılı çelenk bıraktı. Anne Tuyan Tutak da "Benim oğlum bir melekti. Kaza sırasında hiç bir uyarıcı levha yoksa bu yavruların suçu ne En azından kırmızı bir bayrak da mı sallayamadılar Gül gibi evladım gitti" diye ağladı. 
     İlker Tutak’ın kayınpederi Rıdvan Başarır da damadının çarptığı kamyonetin arkasında uyarıcı levha olmamasından yakınarak, "Oğlum uzun yolda bile 90 kilometreyi geçmezdi. ’Hızlı gidelim’ dediğimizde ’acelemiz yok’ derdi. Kimseye isyan etmiyoruz, kader bu" dedi. 
     Tutak’ın akrabalarından Rahmi Kayıran da kazaya karışan kamyonette uyarıcı işaret veya levha bulunmamasını büyük ihmal olarak gördüklerini belirterek, "Ölüm tuzağı bu, başka şey değil. Gereken yapılacaktır. Bundan sonra başka canlar gitmesin" diye konuştu. 
     Tutak’ın cenazesi, öğle namazından sonra kılınan cenaze namazının ardından Çorlu Asri Mezarlığı’ndaki aile kabristanında toprağa verildi. 
     Bakırköy E-5 karayolunun Çobançeşme mevkiinde, İlker Tutak 34 ZD 7476 plakalı otomobiliyle önce çalışma yapan işçilerden Sefer 
     Koyuncuoğlu’na, daha sonra da Adil Koyuncuoğlu yönetimindeki 34 ZG 9112 plakalı kamyonete arkadan vurmuştu. Çarpmanın etkisiyle kayan 
     kamyonet, önündeki 34 BFY 67 plakalı başka bir kamyona çarpmış, kontrolden çıkan otomobil ise bariyerlere çarparak durmuştu. Kazada, Sefer Koyuncuoğlu 50 ile sıkıştığı araçtan itfaiyenin yardımıyla çıkarılan İlker Tutak 28 ölmüş, Sefer Koyuncuoğlu’nun oğlu olan kamyonet şoförü Adil Koyuncuoğlu ile kamyonetin kasasından düşen Hamza Yalçın ise yaralanmıştı. 
     
</TEXT>
</DOC>
