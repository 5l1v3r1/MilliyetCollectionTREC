<DOC>
<DOCNO> 398982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/soneko48.html </URL>
<DATE> 2005/11/29/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Piyasalarda bugün... 
</HEADLINE>
<TEXT>

     Borsa'da işlem gören hisse senetleri haftanın ilk işlem gününde ortalama yüzde 2.39 değer kazandı. 
     İstanbul Menkul Kıymetler Borsası İMKB Ulusal 100 Endeksi, 1. seansta 129.11 puan artarak 36,750.58 puandan kapandı. 2. seansta da 744.64 puan artan endeks 37,495.22 puandan günü yeni bir rekorla tamamladı. 
     Endeks, dünkü 2. seans kapanışına göre 873.75 puan ve yüzde 2.39 yükseldi. 
     Hisse senetleri piyasasında işlem hacmi toplam 1 milyar 728 milyon 247 bin 309 YTL olarak gerçekleşti. 
     Başbakan Recep Tayyip Erdoğan'ın vergi indirimlerine yönelik açıklamalarıyla ilk seansın sonunda başlayan yükseliş hareketi, Maliye Bakanı Kemal Unakıtan'ın açıklamalarıyla ikinci seansta da sürdü. 
     İkinci seansta 37,500 seviyesinin üzerine çıkan, ancak bir miktar satışla 37,000 puanın altına sarkan İMKB 100 Endeksi, artan alım baskısıyla 37,515.97 puana kadar çıktı ve seans içi tarihi zirve seviyelerini yeniledi. Kapanışta ulaşılan 37,495.22 puanlık seviye de yeni kapanış rekoru oldu. 
     
     DÖVİZ 
     Dünkü kapanışta 1.3620 YTL olan dolar güne 1.3600 YTL'den, 1.5950 YTL olan avro güne 1.6050 YTL'den başladı. 
     Doların bugünkü kapanıştaki satış fiyatı 1.3570 YTL, avronun satış fiyatı 1.5970 YTL oldu. 
     Merkez Bankası, doların bugünkü efektif kurunu alışta 1.3488 YTL, satışta 1.3582 YTL olarak açıkladı. Merkez Bankası, doların dünkü efektif kurunu alışta 1.3543 YTL, satışta 1.3637 YTL olarak belirlemişti. 
     
     FAİZ 
     İMKB Tahvil ve Bono Piyasası Kesin Alım Satım Pazarı'nda işlem gören 27 Haziran 2007 vadeli tahvilin, bugün valörlü işlemlerinin kapanışında basit getiri yüzde 14.39 bileşik getiri yüzde 13.85 oldu. 
     Bu kağıdın bileşik getirisi dünkü kapanışa göre 0.03 puan geriledi. 
     İMKB Tahvil ve Bono Piyasası Repo-Ters Repo Pazarı'nda gecelik işlemlerde faiz ortalama yüzde 13.75'ten gerçekleşti. Gecelik işlemlerde en düşük oran yüzde 13.20, en yüksek oran yüzde 13.80 oldu. 
     
</TEXT>
</DOC>
