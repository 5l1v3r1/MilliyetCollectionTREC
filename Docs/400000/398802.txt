<DOC>
<DOCNO> 398802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/ekonomi/aeko.html </URL>
<DATE> 2005/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell, Rus ortak aldı YKB'ye 1.6 milyar YTL yattı 
</HEADLINE>
<TEXT>


Çukurova, Yapı Kredi'nin elindeki yüzde 13 oranındaki Turkcell hisselerini aldı. YKB, parayı sermayeye ekliyor. Çukurova, aldığı hisseleri Rus şirketi Alfa'ya devretti. Sonera, Karamehmet'i yine mahkemeye vereceğini açıkladı 

EKONOMİ SERVİSİ 

Turkcell'in yüzde 13.22 oranındaki hissesi, 25 Kasım Cuma günü itibariyle Rus şirketi Alfa Grubu'nun kontrolüne geçti. Turkcell'in yönetim kontrolü ise değişmedi. Hisse devri, Turkcell'in ortağı Çukurova Grubu ile Rus Alfa Grubu'nun yaptığı 3.3 milyar dolarlık finansman paketi anlaşmasının bir parçası olarak gerçekleştirildi. 

Yönetimde değişiklik yok 
Turkcell İletişim Hizmetleri ile ilgili olarak Alfa Telecom Turkey Limited'den, Borsa'ya yapılan açıklamada, 1 Ağustos 2005 tarihli açıklamada duyurulan Çukurova Telecom Holdings Limited CTH tarafından Alfa Telecom Turkey Limited'e Alfa Grubu ihraç edilen hisse senedine dönüştürülebilir 1 milyar 593 milyon dolar tutarındaki tahvillere ilişkin dönüşüm hakkının kullanıldığı belirtildi. Bunun sonucu olarak Alfa'nın CTH'de yüzde 49 doğrudan, Turkcell İletişim Hizmetleri AŞ'de ise yüzde 13.22 oranında dolaylı hisse sahibi olduğu, işleminin 25 Kasım Cuma günü tamamlandığı ifade edildi. 
Açıklamaya göre, Turkcell İletişim ve Turkcell Holding'in yönetim kontrolünde herhangi bir değişiklik gerçekleşmedi. 

Turkcell'de yeni durum Ortak adı Payı Çukurova Grubu 27.06 TeliaSonera 37.09 Alfa 13.22 Murat Vargı 6.07 Halka açık 16.55 Diğer 0.01 

1 - Karamehmet'e, 135 milyon dolarlık dava Turkcell'de yüzde 37 payı bulanan TeliaSonera, Çukurova Grubu'nu mahkemeye vereceğini açıkladı. TeliaSonera, Çukurova Grubu'nun borçlarına karşılık Tasarruf Mevduatı Sigorta Fonu'na ödenen 135 milyon dolarlık taksidin, Turkcell'in hesabından ödendiğini belirtti. 
Bilindiği gibi Çukurova Grubu, TeliaSonera'yla mart ayında hisse satış sözleşmesi yapmış, ancak Çukurova, nisanda bu satıştan vazgeçtiğini bildirmişti. Çukurova'nın daha sonra Alfa ile hisse senedine çevrilebilir tahvil de içeren 3.3 milyar dolarlık finansman paketi üzerinde anlaşmasının ardından TeliaSonera uluslararası tahkim süreci başlatmıştı. Tahkim mahkemesi de, Çukurova'ya 'Turkcell hisselerinde herhangi bir işlem yapmama' tahdidi getirmişti. 

İki dava birden 
Ancak, davayı açan TeliaSonera'nın beklenmedik talebi ile 22 Kasım'da, bu tahdit kaldırıldı. Çukurova'nın Alfa'dan sağladığı kaynağı kullanma ve borçlarını ödemesinin yolu açıldı. TeliaSonera, bu tutumunu, ortağı 'Çukurova'nın borçlarını ödeyememesi durumunda Turkcell'in olumsuz etkilenebileceği' gerekçesi ile açıklamıştı. 
Ancak, TeliaSonera, dün, yeni bir açıklama ile yine dava yoluna gideceğini duyurdu. Şirket, şimdi iki dava birden açıyor. Bu davalardan birisi, Turkcell'in yüzde 13.22'sinin sahibi olan Rus şirketi Alfa Grubu'na, diğeri ise yine Çukurova Grubu'na karşı açılacak. TeliaSonera yaptığı açıklamada, Alfa'yı 'haksız fiilde' bulunduğu iddiası ile mahkemeye vereceğini bildirdi. 'Haksız fiil', bir kişinin, iki taraf arasında sözleşmeden ya da başka bir iş bağından doğan ilişkiye kasten zarar verilmesi anlamına geliyor. 

Çukurova Grubu'na karşı dava açılması konusunda ise şöyle denildi 
"Sözkonusu miktar, 135 milyon dolar yönetim kurulunun izni olmaksızın transfer edilmiştir. Bu transfer Turkcell Holding'in diğer pay sahiplerinin, özellikle de TeliaSonera ve Yapı Kredi Bankası'nın zararınadır. Gerçekleştirilen transferlerin suç oluşturduğu kanaatindeyiz." 

2 - YKB nakit tahsil etti, sermaye yaptı Yapı Kredi Bankası YKB , Turkcell hisselerinin Çukurova Grubu'na satış bedelinin nakit olarak tahsil edildiğini ve satıştan gelen 1 milyar 144.3 milyon YTL'lik k rın sermayeye ekleneceğini açıkladı. YKB'den Borsa'ya gönderilen açıklamada, Turkcell ve Turkcell Holding hisselerinin 1 milyar 638 milyon bin 443 YTL olan satış bedelinin nasıl hesaplandığına ilişkin bilgiye de yer verildi. Satışla Turkcell İletişim'in yüzde 1.14'ü ile yüzde 1.8'inin, ayrıca Turkcell Holding hisselerinin ise yüzde 20.02'sinin satış bedelinin hesaplanmasında farklı fiyatlama yöntemleri kullanıldı. 

55 milyon euro indirim YKB, hisse satışına ilişkin toplam opsiyon bedelinde 55 milyon euro indirim uyguladı. Bu arada, satış k rı banka sermayesine eklenecek. Konu, satışın yapıldığı yıl sonuçlarının görüşüleceği Olağan Genel Kurul gündemine alınacak. 


</TEXT>
</DOC>
