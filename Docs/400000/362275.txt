<DOC>
<DOCNO> 362275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/siyaset/siy05.html </URL>
<DATE> 2005/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekil elçiden tarihi jest 
</HEADLINE>
<TEXT>


ABD Büyükelçiliği'ne vek leten atanan McEldowny, KKTC Büyükelçisi Tamer Gazioğlu'nu evinde yemek vererek ağırladı 

UTKU ÇAKIRÖZER Ankara 


Eric Edelman'ın ayrılmasının ardından ABD'nin Ankara Büyükelçiliği'ne vek let eden Maslahatgüzar Nancy McEldowny, görevine KKTC açısından tarihi bir adım atarak başladı. ABD'li diplomat, KKTC'nin Ankara Büyükelçisi Tamer Gazioğlu'nu ilk kez evinde ağırladı. 
Dün katıldığı törende Türkiye'nin terörle mücadelesine destek mesajları veren Maslahatgüzar Nancy McEldowny, öğle yemeğinde de KKTC jesti yaptı. Gazioğlu'nu öğle yemeğinde ağırlayan McEldowny, bir KKTC Büyükelçisi'yle "baş başa" görüşen ilk ABD diplomatı oldu. 
Görüşmenin ABD tarafının davetiyle ve McEldowny'nin evinde gerçekleştiğini kaydeden Amerikan kaynakları, iki diplomatın Kıbrıs'ta kalıcı ve adil bir çözüm bulunması, adadaki iki tarafın yeniden birleşmesi için müzakerelerin canlandırılması gereği üzerinde durduklarını belirtti. 

'Başka adımlar da olacak' 
ABD yönetiminin, Kıbrıs Türkleri üzerindeki siyasi ve ekonomik izolasyonun kaldırılması için bugüne kadar attığı adımları anımsatan ABD'li diplomatın, "Atacağımız başka adımlar da olacak" ifadelerini kullandığı öğrenildi. Ercan Havalimanı'na doğrudan uçuş konusunun da gündeme geldiği ve McEldowny'nin, "ABD yönetiminin bu konudaki değerlendirmesi sürüyor" bilgisini verdiği belirtildi. 



</TEXT>
</DOC>
