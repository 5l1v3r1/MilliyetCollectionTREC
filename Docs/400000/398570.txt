<DOC>
<DOCNO> 398570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sondun05.html </URL>
<DATE> 2005/11/28/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
CIA uçakları Atina’ya 6 defa uğradı 
</HEADLINE>
<TEXT>

     Amerika Birleşik Devletleri'nin terör zanlılarını taşımakta kulllandığı iddia edilen CIA uçaklarının, 2002-2004 döneminde en az 6 defa Atina, 11 defa da Kıbrıs Rum kesiminden geçtiği belirtildi. 
     Yunanistan'da yayımlanan To Vima gazetesine göre, 2002 yılındaki seferlerin Yunan terör örgütü 17 kasım ile ilgili olduğunu yazdı. 
     O dönemde Atina'nın ABD büyükelçisi olan Thomas Miler'in bazı temaslarında, terör zanlılarının kaçırılıp sorgulanmasını öngören plandan sözettiğini vurgulayan gazete, uçakların daha sonraki seferlerinde de ABD'li yetkililerin gizli kalması gereken ziyaretleri için kullanıldığını belirtti. 
     
     CIA uçakları Türkiye'den de geçti 
     Terör zanlılarını taşıdığı belirtilen CIA uçaklarının, aralarında Türkiye'nin de bulunduğu onlarca ülkeden geçtiği iddia ediliyor. CIA’in zanlı nakliyatı için’ paravan şirketler üzerinden adeta bir hava filosu kurduğu da anlaşılıyor. 
     CIA'in kullandığı uçaklar arasında Finlandiya ve Estonya'da görülen Boeing 737'ler de bulunuyor. CIA'in uçakları rahat kullanmak için paravan şirketler kurduğu da iddia ediliyor. 
     Paravan şirket olarak uçağın sahibi Keeler and Tate Management’ adlı şirket görülüyor. Ancak bu şirketin ne çalışanı, ne de internet sitesi bulunuyor. 
     Uçak kiralamak, uçurmak ve havaalanlarını kullanmak için bütün işlemlerin CIA adına çalışan bir avukat aracılığıyla yürütüldüğü söyleniyor. 
     Adresteki binada da Lexalt Group West’ adlı bir hukuk firması var. Eski bir senatör olan David Lexalt, eski Cumhuriyetçi başkanlardan Ronald Reagan'ın en yakın arkadaşı, şimdiki Bush yönetimiyle de yakın bağları bulunuyor. 
     CIA gerçek şirketlerle de çalışıyor. En az dört şirketin uçaklarını CIA'ya kiraladığı ortaya çıktı. Bu şirketler aynı zamanda mürettebatı da sağlıyor ve uçakların her ihtiyacını karşılıyor. 
     Bu şirketlerden biri de İstanbul'a inen uçağın sahibi Path Corporation. Söz konusu şirketin toplam dört uçağı bulunuyor. Uçakların hepsinin de CIA'in hizmetinde olduğu sanılıyor. 
     Şu ana kadar görüntülenen tek uçak da İstanbul'da görülen uçak oldu. Aynı uçak, ilk kez 18 mayısta ABD'de fotoğraflanmış, ardından da Afganistan'da görülmüş. Uçağın son olarak Danimarka'ya ait Grönland adasındaki Thule kentine indiği tahmin ediliyor. 
     Son olarak CIA uçaklarının görüldüğü ülkelerden bazıları ise şunlar 
     Romanya . 
     Polonya . 
     Ukrayna . 
     Estonya . 
     Hollanda . 
     Portekiz . 
     İspanya . 
     İrlanda . 
     Çek Cumhuriyeti . 
     Almanya . 
     Danimarka-Grönland . 
     Malta . 
     İzlanda . 
     Finlandiya . 
     Bulgaristan . 
     Fas. 
     CIA bu uçaklarda terör zanlılarını çoğu Doğu Avrupa'da olmak üzere en az sekiz ülkedeki üslere götürüp uluslararası yasalara aykırı şekilde sorguladı. 
     Kosova, Makedonya, Romanya, Polonya ve Ukrayna üslerini bu amaçla açan ülkeler olarak gösteriliyor. 
     
</TEXT>
</DOC>
