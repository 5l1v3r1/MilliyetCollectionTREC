<DOC>
<DOCNO> 357648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/son/sonsiy10.html </URL>
<DATE> 2005/07/02/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Sarıgül CHP'yi iktidar yapma mücadelem devam edecek 
</HEADLINE>
<TEXT>

     Şişli Belediye Başkanı Mustafa Sarıgül, CHP’yi iktidar yapma mücadelesinin devam edeceğini bildirdi. 
     Sarıgül "CHP’yi iktidara taşıma mücadelem devam edecek" başlıklı bir yazılı açıklama yaparak, kendi sözlerine atfen yazılan "Adaylıktan çekiliyorum" haberlerine açıklık getirdi. Haberlerde kendisiyle ilgili tamamen gerçek dışı ifade ve yorumların yer aldığını savunan Sarıgül, "Haberde, benim Cumhuriyet Halk Partisi içerisinde yürüttüğüm parti içi demokrasi ve CHP’yi iktidara taşıma mücadelesine ilişkin görküşlerim çarptırılırak, subjektif bir şekilde kamuoyu ve partililer yanıltılmıştır. Gazetenin muhabiri, söz konuus haberi kaleme alırken, daha haberin giriş cümlesinde şahsımla ilgili ’Olaylı kurultayın baş aktörlerinden’ ifadesini kullanarak habercilikle bağdaşmayacak şekilde yorum yapmış, devamında da kendisiyle yaptığım telefon görüşmesinde söylediğim sözleri çarpıtarak, bana ait olmayan ifadelere benim görüşlerim olarak yer vermiştir" dedi. 
     CHP Genel Başkanı Deniz Baykal’la kişisel bir sorunun olmadığı ifadesinin doğru olduğunu özellikle belirtmek istediğini anlatan Sarıgül, "Bunu bugüne kadar dolaştığım her yerde, yaptığım her açıklamada söyledim. CHP’nin parti için kavgalar nedeniyle yıpratılmaması gerektiği görüşüne de tamamen katılıyorum" açıklamasını yaptı. Sarıgül şöyle devam etti 
     "Ancak bunların hiçbiri, bizim CHP’yi iktidara taşıma mücadelemizi bıraktığımız anlamına gelmiyor. Tam tersine, ben ısrarla, bir kez daha altını çizerek şunu söylemek istiyorum Bu mücadele şahısların ya da Mustafa Sarıgül’ün bireysel mücadelesi değildir. CHP’yi yeniden halkın umudu yapma, halkla bütünleştirme v eiktidara taşıma mücadelesidir. Bu uğurda, taş üstüne taş koyma mücadelesidir. Ben de bunun uğraşı içerisindeyim ve yurttaşlarımızdan aldığım pozitif enerjiyle, destekle, sevgiyle bu mücadeleye kararlılıkla devam ediyorum. Kamuoyu ve partililerimiz bilmeliler ki bizim başlattığımız mücadele, Cumhuriyet Halk Partisi’ni iktidara taşıyana kadar devam edecek. Bundan kimsenin kuşkusu olmasın." 
     
</TEXT>
</DOC>
