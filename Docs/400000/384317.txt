<DOC>
<DOCNO> 384317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonyas13.html </URL>
<DATE> 2005/10/05/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Tiryakilere Ramazan uyarısı 
</HEADLINE>
<TEXT>

     
     Metin FERAH BOLU, DHA 
     
ABANT İzzet Baysal Üniversitesi Tıp Fakültesi Kardiyoloji Anabilim Dalı öğretim üyesi Yard. Doç. Dr. Hüseyin Arınç, Ramazan ayında oruç tutan sigara tiryakilerinin, iftarda yemekten önce sigara içmelerinin son derece sakıncalı olduğunu söyledi. 
     Tiryakilerin, yeme-içme yerine sigarayı daha fazla aradıklarını belirten Yard. Doç. Dr. Arınç, Sigara tiryakilerinin oruçlarını sigarayla açmaları son derece zararlı bir durum. Sigaranın içinde bulunan nikotin, damarları büzüştürerek kalp hastalığının oluşmasına, şiddetlenmesine ve de kalp krizine neden olabiliyor'' dedi. 
     İftar saatinden sonra sahura kadar olan süre içerisinde bol miktarda sigara tüketilmesinin ciddi kalp sıkıntılarına yol açtığını kaydeden Yard. Doç. Dr. Arınç, Sigarayla birlikte aşırı yemek yenmesi, kalbin işini daha da arttırır. Kalp spazmı ve krizler, kalbin yükünün arttığı bir dönemde ortaya çıkar. Bunun üzerine bir de hızlı kılınacak bir teravih namazı eklenecek olursa, namaz sırasında bile kalp krizi geçirme riskleri artmış olur'' diye konuştu Ramazan ayında insanların, sahura kadar kahvehanelerde oturmalarının da uyku düzenlerinin bozulmasına neden olacağını söyleyen Yard. Doç. Dr. Arınç, İftarda fazlasıyla yiyip-içmek, geç vakitlere kadar kahvelerde vakit geçirmek, sağlıktan ziyade insanlara sağlıksızlık getirebiliyor. Sahura kadar kahvehanelerde vakit geçirilerek uykusuz kalınması, gerek kalp hastalığına, gerekse başka hastalıklara davetiye çıkarabiliyor'' dedi. 
     
</TEXT>
</DOC>
