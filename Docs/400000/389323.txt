<DOC>
<DOCNO> 389323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sonyas02.html </URL>
<DATE> 2005/10/24/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Okul masraflarını karşılayamadığı oğlunu fare zehiriyle öldürdü 
</HEADLINE>
<TEXT>

     Afrika’nın batısındaki Gabon Cumhuriyeti’nde bir kadın, okul masraflarını karşılayamadığı oğlunu fare zehiriyle öldürdükten sonra intihara kalkıştı. 
     Adli polis yetkilisi Emile Mboumbou, 20 yaşındaki annenin polise verdiği ifadesinde, 5 yaşındaki oğlunun okul masrafları için akrabalarından mali yardım istediğini, ancak başarılı olamadığını söyledi. 
     Mboumbou, "Genç kadın zihnini oğlunun okuluyla meşgul etmişti ve oğlunun okul masrafını karşılamak için yeteri kadar parası yoktu. 
     Akrabalarından para istedi, ancak alamadı" dedi. 
     Polis, kadının üç paket fare zehiri aldığını ve Coca-Cola ile karıştırdığını belirtirken, çocuğun hastanede öldüğü kaydedildi. 
     Oğlunu zehirledikten sonra zehiri içerek intihara kalkışan kadının doktorlar tarafından kurtarıldığı, hastaneye kaldırılan kadının mahkemeye çıkmadan önce psikolojik testlere tabil tutulacağı belirtildi. 
     
</TEXT>
</DOC>
