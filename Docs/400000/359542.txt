<DOC>
<DOCNO> 359542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/siyaset/siy08.html </URL>
<DATE> 2005/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Terörü kayıtsız şartsız lanetleyin' 
</HEADLINE>
<TEXT>


ANKARA Milliyet 


AB Komisyonu Türkiye Temsilcisi Hans Jörg Kretschmer, Kürtler adına konuşanların, terörü kayıtsız şartsız lanetlemesi gerektiğini belirterek, Leyla Zana ve arkadaşlarına da "terörü lanetleyin" çağrısında bulundu. AB'nin, Türkiye'nin ek protokolü ne zaman imzalayacağını merak ettiğini belirten Kretschmer, bunun Rumları tanıma anlamına gelmeyeceğini söyledi. CNN Türk'te dün Semih İdiz'in sorularını yanıtlayan Kretschmer, "2 hafta önce Türkiye, 'ek protokolü imzalamaya hazır olduğunu, AB'nin de hazır olmasını beklediğini' söyledi. Bu biraz zaman alır. Çünkü protokol, AB'ye üye 25 ülkenin başkanları tarafından imzalanacak. Bu da uzun, bürokratik bir süreç" dedi. Haziran ortasında ek protokolün imzalanmış olmasının gerektiğini belirten Kretschmer, "Protokol ne kadar erken imzalanırsa, o kadar iyi niyet ve atmosfer ortaya çıkacaktır" diye konuştu. 



</TEXT>
</DOC>
