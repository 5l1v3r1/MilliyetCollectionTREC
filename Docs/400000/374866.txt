<DOC>
<DOCNO> 374866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sontur45.html </URL>
<DATE> 2005/09/01/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Yardım etmek uğruna canından oldu... 
</HEADLINE>
<TEXT>

     Mersin’in Tarsus İlçesi’nde, otobanda arızalanan kamyonun sürücüsüne yardım etmek üzere aracından inen kişi, bir başka kamyonun çarpması sonucu öldü. Arızalanan kamyonunun sürücüsü ise yaralandı. 
     Emniyet Müdürlüğü yetkililerinden alınan bilgiye göre, Cumali Tınlık, Tarsus-Ankara Otoyolu’nun Çamalan park alanı yakınlarında arızalanan 01 FN 147 plakalı kamyonunu yol kenarına park etti. 
     Burhan Gültekin de 01 BF 385 plakalı otomobilini durdurarak yardımcı olmak için Cumali Tınlık’ın yanına geldi. Bu sırada, Eyüp Çelikoğlu yönetimindeki 01 FL 819 plakalı kamyon, önce otomobile ardından da kamyona ve Burhan Gültekin ile Cumali Tınlık’a çarptı. 
     Burhan Gültekin olay yerinde öldü. Yaralanan Cumali Tınlık, Tarsus 70. Yıl Devlet Hastanesi’nde tedavi altına alındı. 
     Yetkililer, olayla ilgili soruşturmanın sürdürüldüğünü bildirdiler. 
     
</TEXT>
</DOC>
