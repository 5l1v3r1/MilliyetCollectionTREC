<DOC>
<DOCNO> 364220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/astro/index.html </URL>
<DATE> 2005/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İşbirliği yapmalıyız 
</HEADLINE>
<TEXT>


Özellikle akşam saatlerinde ortak bir amaç çevresinde, hızla, hevesle ve enerjik bir tutumla bir araya gelebiliriz. Çabuk kararlar alarak abartılı tepkiler de verebiliriz. 
Koç'lar oldukça dikkat çekebilecekleri bir günde olacaklar. Kişisel girişimler ve adımlar onlar için önemli görünüyor. Birçok konuda çabuk hareket etmeleri gerekebilecek. Boğa'lar daha dikkatli olmalılar ve kafalarını karıştıran konularda acele karar vermemeliler. Geçmişe ait konular da dikkat çekebilir. İkizler pozitif bir gündeler. Pek çok konuda kendilerine güvenerek hareket ediyorlar. Sosyal çevredeki canlılık onları mutlu ediyor. Yengeç'ler iş hayatına yönelik yeni planlar yapabilecekler. Bu alanda kararlı ve planlı olmaktan yanalar. Kendilerini gösterebilme şansları çok fazla. Aslan'lar çok hareketli şartların içinde olacaklar. Yeni konular ve başlangıçlar onları heveslendiriyor. Eğitimle alakalı önemli gelişmelerden ise hoşnutlar. Başak'lar birçok konuda tutarlı davranabilmeli. Bu sayede ortaklıkla ilgili birtakım sıkıntılar aşılabilir. Duygusal olarak huzursuzluktan uzak kalmaya çalışmalılar. 
Terazi'ler ortaklaşa konularda yeni girişimler peşindeler. İlişkiler konusunda ise oldukça hevesli görünüyorlar. Her iki konuda da aceleci olunmamalı. Akrep'ler günlük işlerine ait sorumluluklar nedeniyle yoğunlar. Detay gerektiren konular öne çıkarken, çabuk hareket etmelerinde fayda var. Yay'lar oldukça pozitif bir gün geçirebilirler. Sosyal hayattaki hareketlilik ve yaratıcı konular onları fazlasıyla hevesli kılıyor. Oğlak'lar erteledikleri birtakım konularla ilgilenmek durumunda kalabilecekler. Hızlı hareket etmeleri onların, iş ve ev hayatına ait uğraşları halletmelerini sağlayacak. Kova'lar yakın çevrelerinde hareketlilik içinde olmaktan memnunlar. Bugün verimli kısa yolculuklar da gündeme gelebilir. Balık'lar maddi konularda riske girmeden yeni girişimler yapabilirler. Harcamalar konusunda ölçülü olmaları onların faydasına. 
</TEXT>
</DOC>
