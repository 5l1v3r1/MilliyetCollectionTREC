<DOC>
<DOCNO> 396368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sontur13.html </URL>
<DATE> 2005/11/19/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Sahte polise suçüstü 
</HEADLINE>
<TEXT>

     Kendisini terör polisi olarak tanıtıp vatandaşları dolandıran sabıkalı bir kişi yakalandı. 
     Asayiş Şube Müdürlüğü Yankesicilik ve Dolandırıcılık Büro Amirliği ekipleri, AŞTİ çevresi ve Bahçelievler semtinde bir kişinin kendisini polis olarak tanıtıp dolandırıcılık yaptığını belirledikleri Dindar K. 37 adlı kişiyi gözaltına aldılar. 
     Emniyette sorgulanan Dindar K.'nın yaşlı kişilere kendisini terör polisi olarak tanıttıktan sonra bazı bombalama olaylarını araştırdığını ifade ederek, vatandaşların üst aramasından elde ettiği para ve değerli eşyaları alarak kaçtığı bildirildi. 
     Emekli memur olan ve 900 YTL'si çalınan İhsan B, emekli memur olan ve bin 500 YTL parası, cep telefonu, kol saati çalınan Hasan Ö. ile bir ecza deposunda çalışan Suna K., emniyette yapılan yüzleştirmede Dindar K.'yi teşhis ettiler. 
     Üzerinde bir adet Brovning marka silah ve mermiler bulunan Dindar K.'nın dolandırıcılıktan sabıkalı olduğu, aynı suçlardan 6 yıl 9 ay hapis cezasından arandığı ortaya çıktı. Sorgulaması tamamlanan dolandırıcılık zanlısı tutuklandı. 
     
</TEXT>
</DOC>
