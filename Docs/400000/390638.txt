<DOC>
<DOCNO> 390638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/yazar/akyol.html </URL>
<DATE> 2005/10/29/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Cumhuriyet'in evrimi 
</HEADLINE>
<TEXT>


ATTİL İlhan'ın bir tespiti doğrudur Osmanlı modernleşmesi liberalleşme yönünde olmuştu. Cumhuriyet modernleşmesi ise liberalizmin tasfiyesiydi. 
Gerçekten, Tanzimatçıların bürokratik diktatörlüğü, Abdülhamit döneminin istibdadı, İttihatçıların askeri diktatörlüğü dönemlerinde bile, piyasa ekonomisi esastır ve ekonomik gelişme başarılıdır. 
Osmanlıları motive eden sihirli kelime, "hürriyet"tir Bunun için "meşrutiyet"le devletin yetkilerini sınırlandırmak isterler. 
Cumhuriyet'in sihirli kelimesi ise "inkılap"tır. Bu defa, "inkılap"ı uygulamak için devletin yetkileri alabildiğine genişletilir, otoriterlik daha da artırılır... 
"İnkılabın kanunu, bütün kanunların üstündedir." 
İzin verilen hemen bütün yayınlar, "liberal demokrasinin öldüğünü" ve "liberal ekonominin sömürge ekonomisi" olduğunu yazmaktadır. 
Halbuki sömürgecilik merkantilizmin ekonomisiydi. 

11 KASIM 1930, Atatürk trenle Kayseri'ye giderken bu meseleleri tartışıyor, Şükrü Kaya'dan, Ahmet Hamdi Başar'dan liberalizmi tarif etmelerini istiyor. "Serbest Fırka'yı kapatmakla iyi mi ettik " diye sorarak kendi kararını sorguluyor Ama ekonomi konusunda kuşkusu yoktur 
"Liberalizm sömürge ekonomisidir ve Türkiye asla sömürge olmayacaktır." 
O zaman dünyada böyle düşünülüyor. 
1920 yılında dünyada 35 tane anayasal ve seçilmiş hükümet vardı bu sayı 1938'de 17'ye, 1944'te 12'ye düşecekti 
1930'larda akıbetleri bilinmeyen faşizmi ve Bolşevizmi Ankara'nın 'partili' yazarları da övmektedir 1930'larda rejimimizin adı resmen "Parti Devleti"dir aşırı otoriterdir, devlet dışında hiçbir özerk alan bırakılmaz. Milliyetçi Türk Ocakları, laik Kadınlar Birliği bile kapatılır. 
Ekonomide de "devletçilik" egemendir. Kibrit bile devlet tekelindedir Özel sektörün k ğıt fabrikası kurmasına izin verilmez 
Ahmet Hamdi Başar'ın belirttiği gibi, ekonomide de fikirlerde de "Serbestlik tehlikelidir" diye düşünülür. 

ATATÜRK kısa sürede kuşkulanmaya başlar. "Devletçilik" sanayinin temellerini atıyor ama hantaldır, Atatürk "Bunalıyorum, her yerde dert, ıstırap" diye yakınıyor. 
"Demir ağlar" elbette milli bir gurur kaynağıdır ama Serbest Fırka tarafından "verimsiz" diye eleştirildiğini Atatürk unutmuyor. 
'Liberal' bilinen Celal Bayar'ı "en büyük iktisatçımız" olarak ilan ediyor, 1937'de başbakan yapıyor Kredi ve yabancı sermaye çekmek için Şükrü Kaya'yı Amerika'ya gönderiyor 
İnönü ekonomik devletçilikten mutludur, ta 1965'te "Devletçilik bitti" diye yazacaktır günlüğüne... 
Ama demokrasi konusunda daha isteklidir. Milli Şef olur olmaz, biraz da savaşa giden dünyada Batı Avrupa ile askeri ittifak yapmayı düşünerek, demokrasiye geçme isteğinin ilk işaretlerini verir. 
İhtilalsiz, iç savaşsız 1946'da demokrasiye, 1950'de piyasa ekonomisine adım atılacaktır. 
Osmanlı nesillerinin liberal kültürü ile Cumhuriyet kuruculuğunun sentezi Türkiye'ye bu iç değişim dinamizmini, bu evrim yeteneğini kazandırmıştır. 
Ne faşizm ne Bolşevizm böyle bir iç sorgulama ve değişim yeteneğine sahip olamadı onun için çöktüler. 
Türkiye bugün geçmiş her dönemde daha ileride, yarın çok daha ileride olacak yolumuz, yönümüz doğru... 



</TEXT>
</DOC>
