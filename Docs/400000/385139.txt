<DOC>
<DOCNO> 385139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sontur31.html </URL>
<DATE> 2005/10/08/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
'İslamabad'daki Türk vataşdaşlarından can ve mal kaybı yok' 
</HEADLINE>
<TEXT>

     Türkiye'nin İslamabad Büyükelçiliği, İslamabad'daki Türk vatandaşlarından kendilerine herhangi bir can ve mal kaybı bilgisinin ulaşmadığını bildirdi. 
     Dışişleri Bakanlığı'ndan edinilen bilgiye göre, Türkiye'nin İslamabad Büyükelçiliği ile Pakistan Dışişleri Bakanlığı Türkiye Masası yetkilileri depremden sonra irtibata geçti. 
     Dışişleri Bakanlığı yetkilileri, Türkiye'den Pakistan'a yarın ve öbür gün iki uçak dolusu yardım malzemesi götürüleceğini belirttiler. Kızılay'ın da Pakistan'a yardım hazırlığı içinde olduğu bildirildi. 
     Bu arada Türkiye'nin İslamabad Büyükelçisi Kemal Gür'ün, Pakistan Cumhurbaşkanı Pervez Müşerref'in askeri danışmanı Korgeneral Seyfetullah Şah'la da görüştüğü ve Şah'ın Türkiye'nin yardımını şükranla karşılayacaklarını söylediği belirtildi. 
     Öte yandan Cumhurbaşkanı Ahmet Necdet Sezer, Başbakan Recep Tayyip Erdoğan, Dışişleri Bakanı ve Başbakan Yardımcısı Abdullah Gül'ün, Pakistan'daki muhataplarına taziye mesajları gönderdikleri ve Türkiye'nin her türlü yardıma hazır olduğunu ilettikleri bildirildi. 
     
</TEXT>
</DOC>
