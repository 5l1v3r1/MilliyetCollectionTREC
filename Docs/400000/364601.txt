<DOC>
<DOCNO> 364601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/yazar/asik.html </URL>
<DATE> 2005/07/27/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Sonun başlangıcı 
</HEADLINE>
<TEXT>


Le Figaro gazetesinde ilginç bir haber - yorum 
"Ankara İngiltere'ye jest yapmaya hazırlanıyor'' 
Gazeteye göre... Başbakan Tayyip Erdoğan, Londra ziyareti sırasında İngiltere Başbakanı Tony Blair'e paraf edilmiş Ek Protokol metnini sunacakmış... 
AB, Ek Protokol'ün bir an önce imzasında ısrarlı. Çünkü bir başka hükümetin AB hayali karşılığında böyle bir belge imzalayacağı konusunda kuşkulular. 
Bizim hükümet, Ek Protokol'ü imzalarken bunun Kıbrıs'ı tanımamız anlamına gelmeyeceğini bir deklarasyonla ilan edecek... Haberlere göre 25 AB ülkesi de kendi görüşünü bir karşı deklarasyonla açıklayacak. CHP Milletvekili Onur Öymen uyarıyor 
- AB'nin deklarasyonunun içeriği belli olmadan Ek Protokol'ü imzalamamız yanlış olur... 
Bizim deklarasyon iç kamuoyunu teskin etme dışında bir işe yarayacak mı Sanmayız. Türkiye, bu protokolle Rum tarafını "Kıbrıs Cumhuriyeti" sıfatıyla tek yetkili hükümet olarak tanıyor... Hemen peşinden sıra Türkiye'nin havaalanlarını ve limanlarını Rum uçak ve gemilerine açmasına geliyor. 
Biz dirensek de Rumlar, müzakereleri k h tıkayıp k h açarak isteklerini teker teker kabul ettirecekler. 
Ek Protokol, Kıbrıs'ta sonun başlangıcıdır... KKTC'yi bir tabela cumhuriyetine indirmenin ve Türk askerinin geri dönüşü için geriye saymanın başlangıcı... Hükümetin sorumluluğu çok ağır olacak. 

Sağlık Bakanlığı, "Doktor reçetelerinin daha okunaklı'' yazılmasını istemiş. 
Evet, en azından faturadaki vizite ücreti kadar okunaklı yazılmalı 
Akif Kökçe 

PKK'ya karşı işbirliği İran'ın Türkiye sınırına yakın bölgesinde, İran kuvvetleriyle PKK'nın İran kolu PJAK arasında çatışmalar oluyor. PJAK'ı İran üzerine kim kışkırtıyor İlk akla gelen elbet ABD... 
Suriye'deki Kürt hareketi de giderek canlanıyor. Doçent Hasan Ünal, Amerika ve onun kuklası olan Irak'taki güçlere karşı bir "Türkiye - Suriye - İran" işbirliği öneriyor. Askeri ittifak değil, sadece işbirliği... ABD ve onun kuklalarına karşı bu tür alternatif arayışlarının sırası değil mi Kuzey Irak'a girmeden önce yapılacak çok şey var. 

Alman zek bilimcisi, Türklerin zek seviyesinin Almanlardan yüzde 10 geri olduğunu ileri sürmüş. 
Madem öyle, kendileri niye oturduğu yerden milyarlarca dolar götüren bankacı çıkaramadı .. 
Haldun Ertem 

Yasalar yürüyor mu Milli Eğitim Bakanı Hüseyin Çelik, Kuran kurslarından Milli Eğitim Bakanlığı denetiminin kaldırılmasının önemli olmadığın söylüyor, valilerin denetim yetkisi bulunduğunu ekliyor. 
Sayın Çelik'e soru... Gazetelerde yayımlanan Kuran kurslarıyla ilgili fotoğraflarda çocukların yarısının 12 yaşından küçük olduğu görülüyor. Bu durum mevcut yönetmeliklere aykırıdır. Siz bu fotoğraflar üzerine teftiş emri veren veya soruşturma başlatan bir vali duydunuz mu Vali Kuran kursunu denetlesin de başı AKP teşkilatı ve tarikatlarla belaya mı girsin 

G-8 Geçenlerde G - 8 zirvesi yapıldı hani. Zengin ülkeler fakirlere yardım sözü verdi. Fıkra o olayla ilgili... Adam verdiği konferanstan eve yorgun argın dönmüş. Karısı sormuş 
- Verdiğin konferansın konusu neydi 
- Zenginlerin yoksullara yardım etmeleri gerektiğini anlatmaya çalıştım. 
- Yaa, bari inandırabildin mi 
- Eh işte yarı yarıya... 
- Nasıl yani 
- Sadece yoksullar inandı... 

Polisiye bir mevzu Zaman zaman emniyet mensuplarının gelirlerinin düşüklüğünden söz edilir. Çare aranır... Doktoralı bir emniyet mensubu... Eski müdürlerden Adil Serdar Saçan, "Ampuller Vadisi" adlı kitabında emniyet mensuplarına ek gelir yolları öneriyor. Üzerinde tartışmaya değer öneriler... 
1 - Dünyada en çok ruhsatlı silaha sahip ülkelerden biriyiz. Bu silahları alanlar ise hiçbir eğitimden geçmemektedirler. Trafik ehliyetnamesi neden gerekliyse silah eğitimi de o denli gereklidir. Bu nedenle her türlü silah ruhsatı için en az 2 ay eğitim alınması şart koşulmalı, bu amaçla kurulacak eğitim merkezlerinde poislerin ücretli ders vermeleri sağlanmalıdır. 
2 - Tüm ilköğretim okullarına zorunlu 'trafik' dersi konulmalı, bu derslere polislerin ücret karşılığında girmeleri sağlanmalıdır. Bu sayede de trafiğe verdiğimiz büyük kayıpların önüne geçmiş oluruz. 
3 - Trafik kurslarında, polislerin ücretli ders vermeleri sağlanmalıdır. 
4 - Futbol, basketbol, at yarışı, her türlü sanat ve eğlence organizasyonlarında izinli polislerin saat ücreti karşılığında güvenlik hizmeti sağlanmalıdır. 
5 - Tüm özel güvenlik şirketlerinin önlem aldığı yerlerde en az 3 polisin izinli zamanlarda ücret karşılığında görevlendirilmesine olanak sağlanmalıdır. 
6 - Özel güvenlik elemanlarının yetiştirilmesi için eğitim birimleri açılmalı, buralarda polislerin ders vermesi sağlanmalıdır. 
7 - Trafik cezalarından elde edilen gelirin büyük bir bölümü, emniyet mensuplarının maaşlarına yansıtılmalıdır. 
8 - Polis kooperatifleri ve dernekleri kurulmasına olanak sağlanmalıdır. 
9 - Polis hastane ve dinlenme tesisleri teşkilat mensuplarına hisseli olarak satılmak suretiyle özelleştirilmelidir. 



</TEXT>
</DOC>
