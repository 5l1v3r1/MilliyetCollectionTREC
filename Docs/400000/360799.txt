<DOC>
<DOCNO> 360799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sontur09.html </URL>
<DATE> 2005/07/13/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Uyuyan kamyoncu otoyu uçuruma yuvarladı, Bana kim vurdu ’ diye sordu 
</HEADLINE>
<TEXT>

     Yaşar ŞENKOĞLU AŞKALE Erzurum , DHA 

ERZİNCAN’dan Erzurum’a giden tavuk eti taşıyan kamyon, sürücü 36 yaşındaki Adem Uruç'un direksiyon başında uyuması sonucu Aşkale İlçesi yakınlarında karşı yönden gelen iki otomobilden birini sıyıran, diğerini önüne katarak uçuruma yuvarladı. 1 kişinin öldüğü, kendisi ile birlikte 7 kişinin yaralandığı kazaya direksiyon başında uyumasının neden olduğunu söyleyen kamyon şoförü Uruç, Bana kim vurdu '' dedi. Kazada, 1 kişi öldü, kamyon şoförü ile birlikte 7 kişi yaralandı. 
     Kazası, bugün saat 06.45 sıralarında Aşkale’nin Tepebaşı Mevkii'nde meydana geldi. Kayseri’den Kayseri'den Erzurum’a tavuk eti taşıyan Adem Uruç yönetimindeki 38 NT 882 plakalı kamyon, aniden sol şeride geçerek karşı yönden gelen İsrafil Akyüz’ün kullandığı 25 EZ 775 plakalı otomobilin üzerine gitmeye başladı. Sürücü Akyüz’ün yolun sağına kaçması üzerine otomobili sıyırarak geçen kamyon, bu otomobilin arkasından gelen Serhat Özcan yönetimindeki 25 EZ 520 plakalı otomobile önden çarptı. Otomobili önüne katarak bir süre sürükleyen kamyon, otomobille birlikte yoldan çıkarak uçuruma yuvarlandı. 
     Kazada otomobilin sürücüsü Serhat Özcan ile arka koltukta oturan aynı aileden Hülya, Erol Özcan ağır yaralanırken, kamyonun çarptığı ön koltukta oturan İhsan Özcan ise öldü. Yan yatan kamyonun şoför mahallinde sıkışan Adem Uruç, kaza yerine gelenlere, Uyuyordum, hiç bir şey hatırlamıyorum. Bana kim vurdu Ne olur kurtarın beni. Acı çekiyorum'' dedi. 
     Kamyonun sıyırdığı ilk otomobilde bulunan Murat, Fatma ve Muhammet Akyüz ile, ikinci otomobildeki Serhat, Hülya ve Erol Özcan, yoldan geçen araçlar tarafından Erzurum Numune, Atatürk Üniversitesi Aziziye Araştırma Hastanesi’ne kaldırıldı. 
     Kazaya neden olan kamyon sürücüsü Adem Uruç ise Erzurum Sivil Arama ve Kurtarma Birliği görevlileri tarafından güçlükle sıkıştığı yerden çıkarıldı. Kamyon şoförü Uruç Aziziye Araştırma Hastanesi’ne kaldırıldı. Adem Uruç, verdiği ifadesinde uyuduğunu söyledi. 1 kişinin ölümüne, kendisiyle birlikte 7 kişinin yaralanmasına sebep olan ve ayağında kırık bulunan kamyon sürücüsü Adem Uruç’la ilgili soruşturma sürdürülüyor. 
     
</TEXT>
</DOC>
