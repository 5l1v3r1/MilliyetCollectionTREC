<DOC>
<DOCNO> 394763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/soneko19.html </URL>
<DATE> 2005/11/14/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Roche'nin ortağı Chugai Japonya'daki 2 ölüm Tamiflu'dan olabilir 
</HEADLINE>
<TEXT>

     İsviçreli ilaç üretici Roche'nin Japon ortağı Chugai, Japonya'da 2 gencin ölümünün kuş gribine karşı en etkin ilaç sayılan Tamiflu'nun psikolojik ve nörolojik yan etkileriyle bağlantılı olabileceğini açıkladı. 
     Chugai, Japonya'da 2 gencin ölümünün, Tamiflu'nun psikolojik ve nörolojik yan etkileriyle bağlantılı olabileceğini açıklarken, Sağlık Bakanlığı da ilacı aldıktan sonra anormal davranışlarda bulunan 2 gencin kaza sonucu ölümüyle ilgili soruşturma başlattı. 
     Bakanlık yetkilileri, ilacın kullanımıyla ilgili bir kısıtlamaya gitmeyi düşünmediklerini veya ilave uyarılara gerek duymadıklarını belirttiler. 
     Yetkililer, ilacın kullanımıyla birlikte ortaya çıkan anormal davranışların ret edilemeyeceğini fakat şu aşamada ilacın tek başına bu davranışlardan da sorumlu tutulamayacağını ifade ettiler. 
     Japon basınında pazar günü yer alan haberlerde, geçen yıl 17 yaşındaki bir gencin ilacı aldıktan kısa bir süre kamyondan atladığı, daha küçük yaşlardaki bir başka lise öğrencisinin ise geçen Şubat ayında 9. kattan atlayarak yaşamını yitirdiği duyurulmuştu. 
     Japon Sağlık Bakanlığı, bir süre önce ilacın kullanımından doğan yan etkiler konusunda uyarılarda bulunmuştu. 
     
</TEXT>
</DOC>
