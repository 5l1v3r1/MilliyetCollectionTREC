<DOC>
<DOCNO> 380175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/yazar/asik.html </URL>
<DATE> 2005/09/21/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Telafer katliamı 
</HEADLINE>
<TEXT>


Amerika bu yılın ilk 7 ayında İskenderun Limanı'na 4 bin 46 araç ile 3 bin 400 ton patlayıcı indiriyor... Rakamlar İskenderun Deniz Ticaret Odası ve Liman İş Sendikası kaynaklı. Bir haftadır yalanlanmıyor. Türkiye, ABD'nin Irak işgaline açıkça omuz veriyor. Amerika, Irak'a taşıdığı silahları diğer bölgeler gibi elbet Telafer'de de kullanıyor... Direnişçileri öldürme bahanesiyle Türkmenler bu silahlarla vuruluyor... Bu arada Türkiye kendini de hedef haline getriyor... 
İki yıl önce 2 sinagog, HSBC Bankası, İngiliz Konsolosluğu, Türkiye'nin Irak politikasına misilleme olarak vuruldu. Yüzden fazla yurttaşımız öldü. Şimdi yeniden kendimizi hedef yapacak destekler sağlıyoruz Amerikan işgaline... Karşılığında PKK kurşunuyla teşekkür ediliyor. ABD, Telafer'de terörist avlıyor bahanesiyle sivil halkı, yani Türkmenleri vuruyor. Kaza mı Hayır... Kimi gazetecilere göre ABD'nin hedefi teröristler falan değil, düpedüz Türkmenlerdir. Sebep mi Sünni Arap yanlısı Türkmenlerin oy kabiliyetini yok etmek, ekimdeki anayasa referandumunda Sünnilerin kimi bölgelerde çoğunluğu sağlamasını önlemek... Türkiye işte bu cinayete omuz veriyor... Kendi canına kastediyor. 

Eskiden satanistler vardı... 
Şimdi "Vatanı Satanistler" var... 
Haldun Ertem 

Göztepe'ye cami Kadıköy'den yazan okurlar, Bağdat Caddesi Göztepe Kavşağı'na asılmış bir pankartı haber veriyor 
"Bu park alanı Büyükşehir Belediyesi tarafından cami alanı olarak ayrılmıştır..." 
Bağdat Caddesi'nde park yok denecek kadar az. Göztepe Parkı bütün çevrenin nefeslendiği, çoluğunu çocuğunu büyüttüğü bir yeşil alan. Bu yeşil alanın halen fidanlık olarak kullanılan ön tarafına, 2500 metrekare üzerine cami inşa kararı alınmış Anakent Belediyesi İmar Komisyonu geçen haftaki toplantısında. Bu konuda CHP Anakent Meclis Gurup Başkanı Kemal Kara ile konuşuyoruz... İdare mahkemesine gitmeye hazırlandıklarını söylüyor. 
Kadıköy Belediye Başkanı Selami Öztürk 
- Bağdat Caddesi'nde 4 kilometrelik hatta 4 cami var, diyor, Çınardibi, Erenköy, Selamiçeşme ve Kızıltoprak'da yer alan camiler ihtiyacı fazlasıyla karşılıyor, yeni camiye gerek olmadığı gibi talep de yok. 
Akla gelen ilk soru Talep yoksa amaç nedir Kadıköy için çok önemli bir yeşil alanı betona dönüştürmek ve ilçe halkını cezalandırmak mı 

1. sınıf, 2. sınıf, 3. sınıf... 
Sınıflar eskiden çocuğun eğitim yılına göre değişirdi, artık babasının yaptığı bağış miktarına göre değişiyor 
Akif Kökçe 

TV5 bir tanıttı ki Fransız kanalı TV 5'in 24 saat İstanbul'la ilgili yayın yapacağını duyunca sevinip pazar sabahı ekran başına oturan okurumuz gördüklerini sıralıyor 
"Kanalı açınca birden Nevruz kutlamaları geldi ekrana... Devamında Diyarbakır, Batman, Siverek gibi İstanbul'la hiçbir ilgisi olmayan illerden görüntüler ve PKK tanıtımı yer aldı. Kürdistan'ı Karadeniz sınırına kadar taşıyan malum harita o arada gösterildi. Bu yetmedi, bir çatışmada can veren teröristlerin ailelerini ziyaret edip acılarına ortak oldular 
1980'li yıllarda çekilmiş bir programla yayına devam ettiler... Beyoğlu'nun arka sokakları ve Kasımpaşa taraflarında ne kadar çamurlu yol, yıkık dökük ev ve çöp varsa çekmişler, ilgiyle izledik 
Daha sonra Ladin'in Afganistan'da arayıp da bulamadığı radikallikte militanları Beyazıt Meydanı'nda bularak röportaj yaptılar... Üşenmemişler Edirne'ye sınıra gidip AB'ye kaçak girme hevesindeki kişilerle konuştular. Apartmanların önünde tandırda ekmek yapanlar, çöp karıştıranlar, çamurlu yollar, fonda sürekli ezan ve arabesk, baştan sona sıkmabaşlı kadın ve kızlar... 
İzleyen sıradan bir Fransız, bu görüntüler karşısında muhtemelen şöyle düşünür 
Bu Türkler, yoksulluk ve açlıktan gözü dönmüş, geçimini çöpten ve Galata Köprüsü'nde balık tutarak sağlayan, radikal İslamcı, AB üyesi olunca Avrupa'yı batıracak bir millettir. 
Fransızların yüzde 70'i Türkiye'nin AB üyeliğine karşı. Yüzde 30'u değil. Amaç galiba o yüzde 30'un da aklını çelip Türkiye aleyhtarlığını yüzde 100'e yükseltmekti. Başarılı olundu. 

Lucescu gözüyle Galatasaray ve Beşiktaş'ın eski antrenörü Lucescu, Vatan'da Fenerbahçe Beşiktaş derbisini yorumlarken yararlı nasihatler veriyor. Diyor ki 
- Galatasaray ve Beşiktaş, ligi boşuna oynuyorlar. Anelka'nın attığı golde yüzde 100 faul vardı. Beşiktaş'ın ikinci yarıda bir de penaltısı verilmedi. Bu şartlar altında Beşiktaş nasıl kazansın Fenerbahçe hep böyle kazanıyor. Aslında kaybediyor. Arkadan itilerek maç kazandıklarından Avrupa'ya çıkınca başarısız oluyorlar. Bu başarısızlık sonucu yakında Türkiye Avrupa'da tek takımla temsil edilecek. 



</TEXT>
</DOC>
