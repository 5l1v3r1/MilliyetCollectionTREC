<DOC>
<DOCNO> 383378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sonspo32.html </URL>
<DATE> 2005/10/02/ </DATE>
<TIME> 22.05 </TIME>
<AUTHOR>  </AUTHOR>
<HEADLINE>
Ankaragücü 1 - Çaykur Rizespor 0 
</HEADLINE>
<TEXT>

     Turkcell Süper Ligi'nde Ankaragücü, Çaykur Rizespor'u 1-0 yendi. 
     
     İlk yarı 

     İlk yarıda Ankaragücü'ne oranla daha organize bir görüntü çizen Çaykur Rizespor, özellikle evsahibi ekibin geliştirdiği hücumlarda yakaladığı karşı ataklarda Okan ve Dia Cire ile gollük pozisyonlara girdi. Rakibin hızlı ataklarında geriye dönmekte zorlanan Ankaragücü orta alanı, hücum organizasyonlarında da başarılı olamadı. Devre boyunca yalnızca İlhan ile tehlikeli bir pozisyon bulan başkent ekibi golden de uzak kalırken, takımın en etkili ismi Çaykur Rizespor ataklarında gole izin vermeyen kaleci Orkun oldu. 
     19. dakikada Okan'ın ceza alanı girişinden çapraz pozisyonda yaptığı vuruşta, top Orkun'da kaldı. 
     31. dakikada Douglas'ın pasıyla sağ taraftan Ankaragücü ceza alanına giren Dia Cire'in sert şutunda, Orkun topu kornere tokatladı. 
     34. dakikada sol taraftan ceza alanına giren Okan'ın pasında uygun pozisyonda topla buluşan Dia Cire, meşin yuvarlağa vurmakta gecikince, araya giren Ankaragücü savunması topu uzaklaştırdı. 
     35. dakikada ceza alanı sağ tarafında topla buluşan İlhan'ın sert şutunda, Atilla uçarak topu kornere tokatladı. 
     36. dakikada Ankaragücü ceza alanına yine soldan giren Okan, yerden sert bir vuruşla topu kaleye gönderdi. Orkun, son anda topu kornere çeldi. 
     42. dakikada Coridon'un ara pasında topla Çaykur Rizespor ceza alanına giren Umut'un yerden vuruşunda, meşin yuvarlak yandan auta gitti. 
     Karşılaşmanın ilk yarısı golsüz sona erdi. 
     
     İkinci yarı 

     İlk yarının sonlarında başlayan yoğun yağışın etkisiyle ağırlaşan sahada, top kontrolünün neredeyse olanaksız duruma geldiği maçta, her iki takımın futbolcuları birbirlerinden daha çok zor koşullarla mücadele etmek zorunda kaldılar. 
     Maçın son dakikasına dek iki ekip de pozisyon bulmakta zorlanırken, bitime 10 dakika kala baskısını artıran başkent ekibi, oyuna sonradan giren Heverton'un becerisiyle oluşan pozisyonda, golcüsü İlhan ile 1-0 öne geçmeyi başardı ve 3 puanı alan taraf oldu. 
     56. dakikada Douglas'ın aşırma pasında ceza alanında çapraz pozisyonda topla buluşan Okan'ın vuruşunda, top Orkun'da kaldı. 
     64. dakikada Coridon'un kullandığı serbest vuruşta, yerden gelen topu kaleci Atilla yatarak önledi. 
     68. dakikada stat ışıkları bir an için kesilip yeniden yandı. Işıklar tam kapasiteyle çalışmayınca hakem Fırat Aydınus, 74. dakikada her iki takımın kaleci ve kaptanlarını yanına çağırarak, görüş açılarında sorun olup olmadığını sordu ve karşılaşmayı devam ettirdi. 
     82. dakikada ceza alanında topla buluşan Okan'ın müdahalesinde Douglas, meşin yuvarlakla buluştu. Bu futbolcunun vuruşunda, top kaleyi bulmadı. 
     83. dakikada Birol'un soldan ortasında, ceza alanında topla buluşan İlhan'ın vuruşunda, meşin yuvarlak yandan auta gitti. 
     85. dakikada Zengue'nin ceza alanı dışından çapraz pozisyondaki sert şutunda, top yandan auta gitti. 
     86. dakikada Heverton, ceza alanı içinde İlhan'ı topla buluşturdu. İlhan, uygun pozisyonda topa sert vurdu ve takımını 1-0 öne geçirdi. 
     89. dakikada ceza alanı içinde topla buluşan İlhan'ın sert vuruşunda, meşin yuvarlak savunmadan döndü. 
     Karşılaşma, Ankaragücü'nün 1-0'lık üstünlüğüyle sona erdi. 
     

Stat 19 Mayıs Hakemler Fırat Aydınus xx, Bahattin Duran xx, Erdem Bayık xx Ankaragücü Orkun xx, Niyazi xx, Hakan xx, Sedat xx, Zengue xx, Batista x Dk. 76 Evren xx , Burak xx, Coridon x, Ayhan xx Dk. 73 Heverton xx , Umut x Dk. 64 Birol xx , İlhan xx Çaykur Rizespor Atilla xx, Beşir x, Ergin xx, Allyson x, Şener x Dk. 74 Yasin x , Ünal x, Fahri xx, Douglas xx, Serkan x Dk. 89 Yüksel , Dia Cire x Dk. 80 Saffet x , Okan x Gol Dk. 86 İlhan Sarı Kartlar Dk. 49 Ergin, Dk. 63 Ünal Çaykur Rizespor , Dk. Burak, Dk. 78 Sedat, Dk. 89 Heverton Ankaragücü      
</TEXT>
</DOC>
