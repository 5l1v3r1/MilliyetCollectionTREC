<DOC>
<DOCNO> 398291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/ekonomi/eko02.html </URL>
<DATE> 2005/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'İtalya'da insanlar mumya gibi Türkiye bu anlamda çok dinamik' 
</HEADLINE>
<TEXT>


İSTANBUL AA 

Moda dünyasının ünlü markalarından Versace Yönetim Kurulu Başkanı Santo Versace, Türk toplumunun kendi kültürünün derinliklerine inerek birikimini evrenselle birleştirmesi halinde uluslararası başarıya daha hızlı kavuşabileceğini vurguladı. 
Birleşmiş Markalar Derneği'ni BMD ziyaret eden Versace, BMD Başkanı Saruhan Tan, İstanbul Hazır Giyim ve Konfeksiyon İhracatçıları Birliği İHKİB Başkanı Süleyman Orakçıoğlu, BMD Genel Sekreteri Hüseyin Kurtuluş ve dernek yönetim kurulu üyeleriyle görüşü. 
Santo Versace, yaptığı konuşmada, Türk toplumunun kendi kültürünün derinliklerine inerek birikimini evrenselle birleştirmesi halinde uluslararası başarıya daha hızlı kavuşabileceğini vurguladı. 

Karzai örnek 
Türk insanının çok canlı ve enerjik bir yapısı olduğunu ifade eden Versace, "İtalya'da insanlar mumya gibiler. Türkiye bu anlamda çok dinamik. Enerjiyi bir restorana gidince görebilirsiniz. Çalışanların tavırları hemen size bir fikir verebilir" diye konuştu. 
Anadolu kültürünü, evrensel olanla birleştirin Moda üretirken ve dünya markaları oluşturmaya çalışırken böyle bir canlılığın önemli olduğuna işaret eden Versace, "Eğer ben Türk olsaydım, Anadolu kültürünün derinliklerine iner, sonra onları evrensel olanla birleştirirdim" dedi. 
Herkesin moda ürettiği bir dünyada farkın bu şekilde ortaya konabileceğine dikkat çeken Versace, kardeşi Gianni Versace'nin İtalya ve Yunan kültüründen yararlandığını, bu yaklaşıma en iyi örneği Afganistan Devlet Başkanı Hamit Karzai'nin ulusal kıyafetleri ile ülkesinin giyim kültürünü tüm dünyaya taşıdığını anlattı. 


</TEXT>
</DOC>
