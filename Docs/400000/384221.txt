<DOC>
<DOCNO> 384221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonsiy06.html </URL>
<DATE> 2005/10/05/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
TRT Genel Müdürlüğü karizma kaybetti 
</HEADLINE>
<TEXT>

     Bir zamanların en gözde kamu kurumu yöneticiliği olan TRT Genel Müdürlüğü popülerliğini yitirdi. Şenol Demiröz’ün TRT Genel Müdürü seçildiği dönemde Genel Müdürlük koltuğu için 123 kişi başvururken, yeni seçimlerde TRT için sadece 53 başvuru yapıldı. 
     RTÜK önümüzdeki haftalarda TRT Genel Müdürlüğü için Bakanlar Kurulu’na 3 isim bildirecek. Bu 3 ismi kişi içinden seçecek olan Üst Kurul isterse liste dışından da isim bildirimi yapabilecek. 
     Şenol Demiröz’ün Genel Müdür seçildiği dönemde 123 kişinin başvuruda bulunduğu Genel Müdürlük koltuğu için yeni dönemde sadece 53 kişinin başvurması, "TRT’ye ilgi azaldı" yorumlarının yapılmasına neden oldu. 
     
     "SEZER GÖNÜL RAHATLIĞIYLA ONAYLMALI" 

     RTÜK Üyesi Şaban Sevinç ANKA’ya yaptığı açıklamada, TRT Genel Müdürü seçilecek kişinin, hükümetin önereceği ve Cumhurbaşkanı Ahmet Necdet Sezerin de gönül rahatlığıyla onaylayabileceği bir isim olması gerektiğini kaydetti. 
     TRT Genel Müdürlüğü için 16 kişinin önceki dönemde de şansını denediği belirlendi. Bu kişilerin isimleri şöyle 
     "Bilal Erkal emekli öğretmen , Dursun Ali Şahin Kartal Kaymakamı , Aydoğan Kılınç TRT’de Başuzman , Gökhan Gül TRT Gelirler Baş Koordinatörü , Gürbüz Yangın AÖF Öğretim Üyesi , Cemal Ertaş Dikmen Lisesi Müdürü , Abdülkadir Tefon TRT’de Başmühendis , Esen Yücel TRT Emekli Başmühendisi , Nuri Çevik, Muhammet Kabar Çevre Bakanlığı APK Uzmanı , Kasım Gümüş TRT’de Baş Teknisyen , Ali İnan İlçe MEB Müdürü , Cengiz Özdiker RTÜK’te Uzman , Mustafa Ruhi Şirin TRT’den Emekli , Adnan Çaldıran Ankara Üniversitesi’nde görev yapmış , Salim Çakır Marmara Üniversitesi Öğretim Görevlisi ." 
     
</TEXT>
</DOC>
