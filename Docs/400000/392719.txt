<DOC>
<DOCNO> 392719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sondun11.html </URL>
<DATE> 2005/11/07/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Irak'taki Çelik Perde operasyonunda 17 direnişçi öldürüldü... 
</HEADLINE>
<TEXT>

     Irak'ta Amerikan ordusunun, Irak askerleriyle Suriye sınırı yakınındaki Husaybe kentinde sürdürdüğü ''Çelik Perde'' operasyonunda 17 direnişçinin öldürüldüğü bildirildi. 
     ABD ordusundan yapılan açıklamada, operasyonun üçüncü gününde askerlerin Irak'ın batısındaki Husaybe kenti içinde ilerledikleri kaydedildi. Açıklamada, 17 direnişçinin öldürüldüğü belirtildi. 
     CNN muhabiriyse askerlerin birçok evde silah deposu bulduklarını duyurdu. 
     Ordu sözcüsü Albay David Lapan, direnişin nadir görüldüğünü belirterek, ''Düşmana saldırmaya devam edeceğiz. Onları öldürmek ya da yakalamak için kara ve hava silahları kullanacağız'' dedi. 
     30 bin nüfuslu Husaybe kentinin büyük bir bölümünün boşaldığı ifade ediliyor. 
     
</TEXT>
</DOC>
