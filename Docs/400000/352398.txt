<DOC>
<DOCNO> 352398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/guncel/gun02.html </URL>
<DATE> 2005/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkeş'in kemikleri çalındı şüphesi .. 
</HEADLINE>
<TEXT>


Tuğrul Türkeş, babası Alparslan Türkeş'in kendisinden habersiz onarılan mezarı için savcılığa başvurdu. MHP Genel Muhasibi ise, "Kimse kemiklere dokunmadı" diyor... 

ÖNDER YILMAZ Ankara 

Eski MHP Genel Başkanı Alparslan Türkeş'in mezarının onarımı tartışma yarattı. Mezarın açılarak, naaşın veya kemiklerin çıkarılıp çıkarılmadığının saptanmasını isteyen Türkeş, fiziki müdahalede bulunanlar hakkında dava açılması için dün Ankara Savcılığı'na başvurdu. 
Babasının mezarının açıldığını öğrenince MHP Genel Merkezi'ni aradığını, ama kimseyle görüşemediğini belirten Türkeş, şunları söyledi "Mezarda iki işçi çalışıyordu. 'Kim istedi ' dediğimde, talimatı MHP Genel Merkezi'nden aldıklarını söylediler." 

'Şüphem arttı' 
Pazartesi, MHP Genel Sekreteri Cihan Paçacı'yla görüştüğünü belirten Türkeş, şöyle devam etti "Sonra genel muhasip aradı. 'Ben yaptım, özür dilerim' dedi. 'Kimden izin aldın Senin babanın mezarını açsam hoş görür müydün ' dedim. Cevap veremedi." 
Çalışmaların önceki akşam apar topar tamamlandığını öne süren Türkeş, sözlerini şöyle sürdürdü "Bir şeyi örtbas etmeye çalışıyorlar. Üç gün bir kişi çıkıp 'Mezarı açtırdık' demedi. Sonra yüzünü görmediğim biri kalkıp 'Sorumluluk benim' diye aradı. MHP'de liderin haberdar olmadığı bir şey yapılmaz. Mezarı yapan kişilere ulaşmak istedim, ortadan kaybolmuşlar. Şüphelerim arttı." 

'Kemikleri almak kime yarar ki ..' 

MHP Genel Muhasibi Ümit Şafak, mermeri çatlayan mezarı onartmak istediğini söyledi. Şafak, "Kemikleri almak kime ne fayda getirir Mezardaki en ufak olumsuzluktan kendimizi sorumlu tutarız. Haber vermediğim için Tuğrul Bey'den özür diledim" dedi. 


</TEXT>
</DOC>
