<DOC>
<DOCNO> 384988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/spor/spo30.html </URL>
<DATE> 2005/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Özberk, Rize'de 

Çaykur Rizespor, Metin Yıldız'dan boşalan teknik direktörlük görevine uzun arayışların ardından Sakıp Özberk'i getirdi. Kulüp Genel Kaptanı Yılmaz Zehiroğlu, Özberk ile görüşüp, her konuda anlaşmaya vardıklarını ve yıl sonuna kadar sözleşme yaptıklarını söyledi. 

Son fire Saydam 

Voleybol Federasyonu'nda yaşanan istifalara bir yenisi daha eklenirken, Hasan Saydam da görevini bıraktığını açıkladı. Daha önce de Kurtaran Mumcu, Ersin Yılmaz ve Mehmet Gündoğdu istifa etmişti. 

Markalar savaşı 

Formula 1'de sezonun 18. yarışı olan Japonya Grand Prix'si bugün yapılacak sıralama turları ve pazar günü koşulacak yarışla tamamlanacak. Japonya'daki 5 bin 807 metre uzunluğundaki Suzuka pistinde gerçekleştirilecek olan sıralama turunda, markalar klasmanında da 164 puanlı McLaren Mercedes ile 162 puanlı takipçisi Renault'nun kıyasıya mücadelesi yaşanacak. 


</TEXT>
</DOC>
