<DOC>
<DOCNO> 366015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sondun06.html </URL>
<DATE> 2005/08/01/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Eski çalışanından CIA'ye şok suçlamalar .. 
</HEADLINE>
<TEXT>

     Amerikan Merkezi Haberalma Teşkilatı'nı CIA , geçen yıl işten çıkarılan eski bir çalışanı, Irak'ın askeri nükleer programını yıllar önce durdurduğu istihbaratını aktardığı için görevine son vermekle suçladı. 
     New York Times gazetesinin haberine göre, ismi açıklanmayan ve CIA'da 20 yıl görev yapan eski ajanın, işten çıkarılması nedeniyle geçen Aralıkta açtığı dava Washington'da görülmeye devam ediyor. 
     Irak'ın uranyum zenginleştirme projesinden yıllar önce vazgeçtiği istihbaratını CIA'nın o dönemde diğer istihbarat birimleri ve Amerikalı siyasetçilere ilettiğini belirten gazete, eski ajanın bir muhbirden aldığı istihbarata göre, Irak'ın nükleer teçhizatlarının incelenebileceğini, hatta satılabileceğini bile yazdı. 
     Duruşmada, eski ajan, bu istihbaratı verdiği gerekçesiyle CIA'nın Irak'ın kitle imha silahlarıyla ilgili açıklamalarını şüpheye düşürdüğü için cezalandırıldığını ve işten çıkarıldığını savundu. 
     İçeriği gizli olduğu için kamuoyuna açıklanmayan davada, eski ajanın avukatı Roy Krieger, müvekkilinin durumuyla bir başka CIA ajanı Valeri Plame arasında paralellik kurdu. Avukat Krieger, Plame'in eski bir diplomat olan kocasının Amerikan hükümetinin Irak'ın nükleer hevesleriyle ilgili yargılarına itiraz edişini anımsattı. 
     
</TEXT>
</DOC>
