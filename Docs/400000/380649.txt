<DOC>
<DOCNO> 380649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sontur03.html </URL>
<DATE> 2005/09/22/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Van'da çatışma... 
</HEADLINE>
<TEXT>

     Van’da güvenlik güçleriyle terör örgütü PKK arasında çıkan çatışmada 3 teröristin ölü ele geçirildiği, 2 teröristin yaralı olarak yakalandığı, 2’sinin kaçtığı bildirildi. 
     Alınan bilgiye göre, Cumhuriyet Polis Merkez Amirliği’ne 17 Eylül’de terör örgütü PKK üyeleri tarafından düzenlenen saldırının ardından Emniyet Müdürlüğü Terörle Mücadele Şubesi ekipleri, kent merkezinde terör örgütüne yönelik operasyon başlattı. 
     Operasyon çerçevesinde Hacıbekir Mahallesi’nde kontrollerini sürdüren güvenlik güçleri, saat 22.45 civarında Doğu Caddesi’nde 7 kişilik terörist grubuyla sıcak temas sağladı. 
     Çatışmada, 3 teröristin ölü ele geçirildiği, 2 teröristin yaralı olarak yakalandığı, diğer 2’sinin de kaçtığı bildirildi. 
     Emniyet Müdürlüğü ekipleri, gecenin karanlığından faydalanarak kaçan teröristlerin yakalanması için bölgedeki operasyonlarına devam ediyorlar. 
     
</TEXT>
</DOC>
