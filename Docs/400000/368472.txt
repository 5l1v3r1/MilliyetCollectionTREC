<DOC>
<DOCNO> 368472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sonyas11.html </URL>
<DATE> 2005/08/09/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Side, İngiliz anne ve kızının aşkını konuşuyor 
</HEADLINE>
<TEXT>

     
     Mehmet ÇELİKTEN- Ufuk BALKİS- Ozan BİLİR MANAVGAT Antalya , DHA 
     
İNGİLİZ bulvar gazeteleri tarafından 15 yaşındaki kızı Laura'yı 25 sterlin cep harçlığı bırakarak terk edip Türk sevgilisine kaçmakla suçladığı ve kamuoyuna canavar’, kalpsiz’ olarak tanıtılan 45 yaşındaki Elaine Walker, aynı gazeteler tarafından lüks bir otelde konuk edilmeye başlandı. Sevgilisi Ali Murat ile Gaziantep'te The Sun ve Daily Mirror Gazetesi muhabirleri ile görüşen Walker'ın, yaşam öyküsünü 3 bin sterline sattığı öne sürüldü. 
     Yaklaşık 5 yıldan bu yana her yaz tatilini 2 kızıyla birlikte Antalya'nın Manavgat İlçesi'ne bağlı Side Beldesi'nde geçiren Elaine Walker, 45 gün önce kızlarıyla yine Side'ye geldi. Walker ve büyük kızı 17 yaşındaki Stacey, dünyaca ünlü Apollon Tapınağı yakınındaki yanyana iki barın her ikisi de 25 yaşındaki garsonlarına aşık oldu. Walker ve kızları, tatilleri bitince ülkelerine döndü. İngiliz gazeteleri, Elaine Walker'in, arkadaşları ve komşularına artık Akdeniz kıyılarında yaşamak istediğini, Ali adlı bir Türk gencine aşık olduğunu yazdı. 3 kez evlenip, boşanan 5 çocuk annesi Walker, küçük kızı Laura'ya kısa not ve 25 sterlin yaklaşık 65 YTL bırakarak, büyük kızı Stacey ile Türkiye'ye geldi. Elaine Walker ve Şanlıurfalı sevgilisi Ali Murat, bir yakınının düğününe katılmak için Şanlıurfa'ya gitmek üzere yola çıktı. Stacey ile sevgilisi Hüseyin Küçükakça ise, Side'de kaldı. 
     
     GAZETECİLER TAKİPTE 
     Anne kızın Türkiye'ye gelişinden kısa süre sonra da The Sun’ ve Daily Mirror’ muhabirleri Side'ye geldi. Walker ile 20 yaş küçük sevgilisi Ali Murat, haklarında çıkan yazıları görünce Şanlıurfa'ya gitmek yerine Gaziantep'teki bir arkadaşlarının evine sığındı. Elaine Walker, kendilerini bulan DHA muhabirlerine, Canavar değilim, aşığım. Aramızdaki yaş farkı önemli değil, evleneceğiz. Kızımı terk etmedim, sınavları olduğu için İngiltere'de kaldı. Noel tatilinde yanımıza gelecek'' dedi. 
     Side'de kararg h kuran İngiliz gazeteciler, iki sevgilinin yerini kısa sürede saptayıp bir otomobil kiralayarak Gaziantep'e gitti. Walker ve Murat'ı bulan gazeteciler, çifti konuşmaya ikna edip 5 yıldızlı Grand Hotel Gaziantep'te konuk etti. Ali Murat, kendisini arayan DHA muhabirine, Grand Hotel'de, İngiliz gazetecilerin konuğuyuz. Şu anda onlarla toplantı halindeyiz. Konuşamam'' diyerek, telefonu kapattı. Murat, daha sonra telefonlara yanıt vermedi. 
     
     HÜSEYİN'İN AKLI KARIŞIK 
     Walker'ın büyük kızı Stacey'nin aşık olduğu garson Hüseyin Küçükakça, haklarındaki haberlerden dolayı sevgilisinin çok üzüldüğünü belirterek, annesinin telefonla verdiği sıkı talimatlar nedeniyle sevgilisinin gazetecilerle konuşmak istemediğini söyledi. Küçükakça, DHA muhabirleri ile çalıştığı barda kısa bir süre konuştu. Manavgat'ın en yoksul köylerinden biri olan Ahmetler'den çalışmak için 10 yıl önce Side'ye gelen Küçükakça, lise 2'nci sınıfa kadar okuyabildiğini söyledi. 4 çocuklu bir ailenin 3'üncü çocuğu olan Hüseyin Küçükakça, yaşadıklarından dolayı kafasının çok karışık olduğunu da belirtti. Küçükakça, İngiliz gazetecilerin kendisiyle görüştüğünü, konuşmanın sohbet biçiminde geçtiğini söyledi. 
     
     İKİ SEVGİLİNİN DİL ENGELİ 
     Turistik tesislerde 15 yaşından bu yana çalıştığını anlatan Hüseyin Küçükakça, turistler sayesinde a Almanca öğrendiğini ancak, İngilizce bilmediğini belirtti. Küçükakça şöyle konuştu 
     İngiltere'de kalan 15 yaşında bir kız var. İnsan üzülüyor tabii, ama İngilizce konuşamadığım için Stacey'e istediklerimi soramıyorum. Zaten çok üzgün. Değer verdiğim insanın üzülmesini istemiyorum. Annesi ile sık sık telefonla görüşüyor. Annesi, gazetecilerle konuşmasına izin vermiyor.'' Her akşam Hüseyin Küçükakça'nın çalıştığı bara gelen Stacey, garsonların giydiği, ön tarafında barın ambleminin, arka tarafında ise Let's spend the night together Hadi, geceyi birlikte geçirelim’ yazan siyah tişörtlerden giyiyor. Sevgilisinin yanından ayrılmayan Stacey, sadece bardaki garsonlarla konuşuyor. 
     
     RAKİP BARLAR 
     Anne kız Walker'ların aşık olduğu Ali Murat ve Hüseyin Küçükakça, yanyana ama aralarında büyük bir rekabet olan iki barda çalışıyor. Sahipleri ve personelin birbirleriyle konuşmadıkları belirtilen iki barda çalışan Murat ve Küçükakça'nın bu nedenle tanışmadıkları öne sürüldü. Küçükakça da Murat ile tanışıklığının olmadığını, ancak Stacey'nin annesiyle tanıştığını söyledi. 
     Side'de yaşayan hemen herkesin yaşananları bildiği halde yorum yapmaktan kaçındı. Sidelilerin bir bölümü gülerek, Bunda ne var ki, burada daha neler yaşanıyor'' demekle yetinirken, Elaine Walker'ın yaşam öyküsünü İngiliz bulvar gazetelerine anlattığına dair iddialar ortaya atıldı. Sideliler, çifte aşk öyküsüyle ilgili haberleri de ilgiyle izliyor. 
     
     STACEY'NİN ÇOCUKLUĞUNU BİLİRİM MODASI'' 
     Bu arada Walker'ların yıllardır Side'de tatillerini geçirmeleri nedeniyle küçük beldedeki hemen herkes, anne ve kızlarını tanıdığını belirtiyor. Kimileri, Elaine ve Stacey Walker'ı, Ali Murat ve Hüseyin Küçükakça'dan çok önce tanıdığını, kimileri de, Stacey'nin çocukluğunu bilirim. Şuralarda oyun oynardı'' diye konuşuyor. 
     
</TEXT>
</DOC>
