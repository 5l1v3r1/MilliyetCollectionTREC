<DOC>
<DOCNO> 351965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sontur43.html </URL>
<DATE> 2005/06/14/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Lokantada, LPG tüpünden sızan gaz alev alarak patladı... 
</HEADLINE>
<TEXT>

     Edirne’de bir lokantada LPG tüpünden sızan gazın alev alarak patlaması sonucu 1 kişi yaralandı, bazı evlerin ve otomobillerin de camları kırıldı. 
     Alınan bilgiye göre, Zindanaltı Caddesi’nde Seyfi Tekbacak , birkaç gün önce açtığı köfteci dükkanındaki LPG tüpünü yakmak istedi. 
     Tekbacak’ın çakmağını yakması sonucu, işyerinde patlama meydana geldi. 
     Patlamanın ardından çeşitli yerlerinden yaralanan Tekbacak, Trakya Üniversitesi Tıp Fakültesi Hastanesi’ne kaldırıldı. 
     İşyerindeki LPG tüpündeki gaz kaçağından meydana geldiği belirtilen patlama sonucu, çevredeki bazı evlerin ve otomobillerin de camları kırıldı. 
     Olayla ilgili soruşturma sürdürülüyor. 
     
</TEXT>
</DOC>
