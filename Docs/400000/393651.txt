<DOC>
<DOCNO> 393651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/yasam/yas04.html </URL>
<DATE> 2005/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstiklal Caddesi ağaçsız kaldı 
</HEADLINE>
<TEXT>


MUTLU BOZDAĞ İstanbul 

İstanbul Büyükşehir Belediyesi tarafından yapılan çevre düzenlemeleri çerçevesinde İstiklal Caddesi'nde bulunan ağaçlar söküldü. 
Büyükşehir Belediyesi'nin, İstiklal Caddesi'nin imajını düzenleme çalışmaları kapsamında yol üzerinde bulunan tüm ağaçları kesme kararı, dün gece uygulamaya konuldu. Galatasaray Lisesi önünden başlayarak Taksim Meydanı'na kadar dikilen yaklaşık 170 ağaç, belediye ekipleri tarafından sökülerek kamyonlara yüklendi. 
İşçilerin kökünden söktüğü ağaçların başka yerdeki park ve yeşil alanlarda değerlendirileceği belirtildi. Beyoğlu Güzelleştirme ve Koruma Derneği, bu karara tepkisini Belediye Başkanı Kadir Topbaş'a bir mektup yazarak dile getirmiş, çevre uzmanları da ağaçların kesilmemesi gerektiğini söylemişti. 


</TEXT>
</DOC>
