<DOC>
<DOCNO> 384704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/yazar/cemal.html </URL>
<DATE> 2005/10/07/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ecevit'ten Baykal'a değişen bir şey yok 
</HEADLINE>
<TEXT>

BRÜKSEL 

Türkiye için 3 Ekim'den sonra 4 Ekim yoktu Muhalefet bunu anlamıyor. Ya da anlamak işine gelmiyor, AB'yi dert edinmediği için... 
4 Ekim'i yoktu Türkiye'nin 
Çünkü 3 Ekim'de üyelik trenini kaçırsaydık, bir daha yakalamak mümkün olmayacaktı. 
Neden mi öyle 
Bir 
3 Ekim kararı, oybirliğini gerektiren bir karardı. 17 Aralık zirvesinde 25 ülkenin oybirliği ile alınmıştı bu karar. 3 Ekim yatsaydı, AB içinden Türkiye için böyle bir oybirliğinin bir daha çıkması hayal olacaktı. 
İki 
3 Ekim yatsaydı, yıl sonuna doğru İngiltere'nin yerine Avusturya dönem başkanı olacaktı. Bunun anlamını belirtmekse herhalde gereksizdi. 
Üç 
3 Ekim yatsaydı, Almanya'da muhafazak r lider Angela Merkel, Schröder'in yerine başbakanlık koltuğuna oturacaktı. Avusturya'yla Fransa, Türkiye konusunda bundan hiç kuşkusuz çok mutlu olacaklardı. 
Dört 
3 Ekim yatsaydı, yeni yılda Fransa bugünkünden çok daha şiddetli bir seçim atmosferine girecekti. Cumhurbaşkanlığı adayları birbirlerinin gırtlağını sıkarken, her önüne gelen Türkiye'ye bir tane çakacaktı. 
Özetle 
3 Ekim yatsaydı, Türkiye kendisine müzakere kapısını açacak oybirliğini AB'de bir daha bulamayacaktı. 
Bunun için, armudun sapı, üzümün çöpü demeden hem 17 Aralık'ı, hem de 3 Ekim'i kaçırmayan AKP hükümeti doğru olanı yaptı. 
Belki de geçmişten ders aldı. 
Örneğin Ecevit, başbakanlık koltuğunda otururken 1970'lerin sonunda armudun sapı, üzümün çöpü diyerek 'Avrupa treni'ni kaçırmıştı. Türkiye böylece, Yunanistan'la birlikte AB'ye girme şansını çiğnemişti. 
Sonuç ne mi oldu 
Yunanistan, fert başına milli gelirde 17-18 bin doları yakaladı biz h l 6 bindeyiz. Yunanistan, Birleşmiş Milletler'in hayat kalitesi listesinde ilk 20'de yer alırken, biz h l 80'lerde sürünmekteyiz. 
CHP'deki bu zihniyet çeyrek yüzyıldır h l değişmiş değil. 
O zamanlar Ecevit vardı. 
Şimdi de Baykal... 
1970'lerin sonlarında Ecevit'in CHP'si, AB konusunda, "Onlar ortak, biz pazar " diye ses verirdi. AB ile ilişkileri askıya alan Ecevit hükümetinin Dışişleri Bakanı Prof. Gündüz Ökçün, üçüncü dünyacı idi. Avrupa'dan hazzetmezdi. 
Danışmanlarından biri kim miydi 
Onur Öymen 
Peki, Dışişleri'ndeki müsteşarı o zaman genel sekreter denirdi kimdi, merak ediyor musunuz 
Büyükelçi Şükrü Elekdağ 
Ecevit, 1970'lerde Türkiye'ye armudun sapı, üzümün çöpü diyerek Avrupa trenini kaçırtırken, bu iki değerli diplomatımız da Ecevit hükümetinin safındaydı. 
Şimdi ikisi de CHP milletvekili. 
İkisi de Baykal'ın danışmanı. 
Çizgileri değişmiş değil. Armudun sapı üzümün çöpü politikasını devam ettiriyorlar, yine CHP lideriyle birlikte... 
İyi ki iktidarda değiller 
Olsalardı, 'Avrupa treni'ni bu defa ebediyen kaçırırdı Türkiye. Kıbrıs'ta yüzde 65 evet de çıkmazdı. 17 Aralık da hayal olur, 3 Ekim'e de gelemezdik. 
Çünkü kafa aynı kafa 
Zihniyet değişmiş değil. 
Sürekli negatif çalışan bir zihniyet bu. Çözüm değil, sorun üretiyor ve biriktiriyor. Çözümün değil, sorunun parçası olmayı seviyor. Çünkü bildiği, klişeleştirerek ezberlediği tek şey bu. Yıllar yılı doğru yanlış 'devlet politikaları'nı savunduğu, bu nedenle tepki hali olarak yalnız milliyetçi refleksleri geliştiği için de hep aynı kaseti takıyorlar. 
Ezberleri bozulmuyor böylece... 
Dün Ecevit'le birlikteydiler. 
Şimdi de Baykal'la... 
Hem konuşuyorlar, hem Baykal'ı konuşturuyorlar. 3 Ekim'in Türkiye'ye ne büyük kötülükler yapacağını hep birlikte anlatıp duruyorlar. 
Etnik parçalanma yaratacak, azınlık üretecek, ulusal bütünlüğü sarsacak reformlardan söz ediyorlar. Kıbrıs'ın nasıl elden gideceğini, Türkiye'nin nasıl 'etnik kimlikler'in tutsağı olacağını, 3 Ekim'le birlikte Türkiye'nin AB yoluna nasıl mayınlar döşendiğini, önüne nasıl bubi tuzakları hazırlandığını ballandıra ballandıra anlatıyorlar. 
İyi ki AB'yi istiyorlar 
Bir de karşı olsalar, kim bilir neler diyeceklerdi .. Ama bu kez Allah'tan iktidarda değil, muhalefetteler... 
Şunu yazın bir kenara 
Armudun sapı, üzümün çöpü politikası, çeyrek yüzyıl önce Türkiye'ye çok pahalıya mal oldu. 
Şunu da yazın bir kenara 
Türkiye kırk yıldır AB'nin dışında. Ama Güneydoğu ve Kürt sorunu da, Ermeni sorunu da, Kıbrıs sorunu da başından hiç eksik olmadı. Bu dertler, bir başka deyişle, AB yüzünden sarılmadı Türkiye'nin başına... 
Onun için, Avrupa yolunda yürüyen Türkiye sadece ekonomide değil, bu sorunlar açısından da kötüye değil, hiç kuşkunuz olmasın, daha iyiye gidecektir. 
Kısacası 
Ecevit'ten Baykal'a değişen bir şey yok CHP cephesinde... 
Hep olumsuzluk, hep olumsuzluk 
Yazık 



</TEXT>
</DOC>
