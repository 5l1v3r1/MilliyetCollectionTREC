<DOC>
<DOCNO> 373975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/magazin/amag.html </URL>
<DATE> 2005/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Komedi filmle terapi yapacak 
</HEADLINE>
<TEXT>


Çemberimde Gül Oya'yı çekerken depresyona girdiğini söyleyen Çağan Irmak, komedi drama tarzındaki yeni filmi için, "Bu filmle yaralarımı saracağım" diyor 

BAYRAM KAYGUSUZ 

Asmalı Konak'ın ardından Çemberimde Gül Oya adlı dizi ve Mustafa Hakkında Herşey adlı filmiyle dikkat çeken Çağan Irmak, ikinci sinema filmi Babam ve Oğlum'un çekimlerini sürdürüyor. Senaryosu Çağan Irmak'a ait olan filmde Fikret Kuşkan, Çetin Tekindor, Özge Özberk, Hümeyra, Şerif Sezer ve Ege Tanman başrol oynuyor. 

'Hayatımdan alıntılar var' 
İlk kez komedi drama tarzıyla farklı bir projeye imza atan Irmak, "Ruhumu tedavi etmek için komedi filmi çekiyorum. Çemberimde Gül Oya bir dönem dizisiydi ve beni çok yıprattı, depresyona girdim. Bu filmle kendi yaralarımı saracağım" dedi. 
Bir ailenin üç kuşağının iç içe geçtiği filmde 1980'li yılların Türkiyesi'ne Ege'den bakacağını belirten Irmak, 'Babam ve Oğlum'un hik yesini şöyle özetledi 
"Hik ye, 7 yaşındaki Deniz'in gözünden anlatılıyor. Doğup büyüdüğü İstanbul'dan ilk defa ayrılan küçük çocuk, babası tarafından Ege'de küçük bir kasabada yaşayan dedesinin yanına bırakılıyor. 
İlk defa içinde bulunduğu köy yaşamına uyum sağlamaya çalışan Deniz, bir yandan yeni hayatının keyfini çıkarırken, diğer yandan büyüklerin dünyasını anlamaya çalışıyor. Deniz'in çocukluğunun anlatıldığı bölüm, benim hayatımdan alıntılar içeriyor. 
Filmde Kurtuluş Savaşı'nı anlatan bir bölüm ve 80 sonrası darbesinde içeri alınan babanın gördüğü işkence sahneleri çok kısa da olsa yer alacak. İşkence sahneleri için Çemberimde Gül Oya dizisinde yaptığımız araştırmadan yararlandım. 
Aslına bakarsanız bu film Çemberimde Gül Oya'nın bittiği noktadan başlıyor. Hatta darbenin olduğu sokak ile başlama yeri aynı. Diğer filmlerimden farkı, içinde komedi olması. Kolay izlenir olacak, çünkü filmi bize bir çocuk anlatıyor." 




</TEXT>
</DOC>
