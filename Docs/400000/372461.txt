<DOC>
<DOCNO> 372461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/soneko20.html </URL>
<DATE> 2005/08/24/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Tüpraş Genel Müdürü Kar hedefimizi aştık 
</HEADLINE>
<TEXT>

     Türkiye Petrol Rafinerileri A.Ş. TÜPRAŞ Genel Müdürü Hüsamettin Danış, TÜPRAŞ'ın yılın ilk 6 ayında 293.2 milyon YTL net karla hedeflerini aştığını bildirdi. 
     Konuyla ilgili yaptığı yazılı açıklamada, TÜPRAŞ'ın ilk 6 aylık faaliyetleri sonucunda, 2005 Yılı Çalışma Programı ve bütçe hedefinin üzerinde YTL bazında ciro ve kar gerçekleştirdiğini belirten Danış, kurumun, geçen yılın aynı dönemine göre cirosunu yaklaşık yüzde 33, net satışlarını yüzde 38, net karlılığını da yüzde 61 oranında artırdığını ve yılın ilk yarısını vergi öncesi 381.6 milyon YTL, net 293.2 milyon YTL karla kapattığını kaydetti. 
     Danış, 2005 yılı ilk 6 aylık vergi öncesi karın 325 milyon YTL'sinin esas faaliyetlerden elde edildiğini vurguladı. 
     TÜPRAŞ'ın bu yılın ilk 6 ayında işlediği hampetrol miktarını 2004 yılı ilk 6 ayına göre yüzde 8.6 artırarak 10.6 milyon tondan 11.5 milyon tona çıkardığını ifade eden Danış, aynı dönemde yurtiçi ürün satışlarını, nafta ve LPG hariç yüzde 7.4 oranında artırarak 8.3 milyon tondan 8.9 milyon tona yükselttiğini, toplam satışlarını ise yüzde 7 oranında artırarak 11.1 milyon tondan 11.9 milyon tona çıkarttığını bildirdi. 
     
     İHRACATTA BÜYÜK ATILIM 
     Danış, son yıllarda ihracatta da büyük bir atılım yapan TÜPRAŞ'ın, 2004 yılı ilk 6 aylık dönemindeki ürün ihracatı 424 milyon dolar iken, 2005 yılı aynı döneminde ihracatının yüzde 97 oranında artarak 836 milyon dolar olarak gerçekleştirdiğini kaydetti. 
     Rafineri marjının 2005 yılı ilk 6 ayında bir öneki döneme göre yüzde 22.8 artırılarak 4.88'e yükseldiğini belirten Danış, aynı dönemde Akdeniz kompleks rafineri marjının ise TÜPRAŞ'ın altında gerçekleşerek 4.81'de kaldığını ifade etti. Danış, kurumun ilk 6 aylık faaliyetleriyle ilgili şu bilgileri verdi 
     ''TÜPRAŞ'ın 2004 yılı 6 aylık döneminde elde etmiş olduğu amortisman, faiz, vergi öncesi kar AFVÖK miktarı da 2005 yılında yüzde 26.3 oranında artarak 362.8 milyon YTL'den 458.1 milyon YTL'ye ulaşmıştır. 
     Her yıl hedeflerini yükselterek en verimli operasyonel verilere ulaşmayı planlayan TÜPRAŞ, 2004 yılı ilk 6 aylık döneminde yüzde 83 olan kapasite kullanım oranını da yüzde 89.3'e çıkartmıştır. Tüm bu verilerden de anlaşılacağı üzere TÜPRAŞ'ın satış miktarı ihracat hariç olarak da ele alındığında ara ürün nafta ve ithal LPG hariç yüzde 7.4 artmış olup, satışlardan indirimler adı altında bahsedilen 5.73 milyar YTL ülke hazinesine ödenen Özel Tüketim Vergisi'ni ÖTV belirtmektir.'' 
     
</TEXT>
</DOC>
