<DOC>
<DOCNO> 383712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/dunya/dun07.html </URL>
<DATE> 2005/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye ile köprü kuralım' 
</HEADLINE>
<TEXT>



Avrupa Birliği Komisyonu Başkan Yardımcısı Franco Frattini, Türkiye ile AB'ye tam üyelik müzakerelerinin başlatılması gerektiğini söyledi. 
Frattini, İtalya'nın Il Giornale gazetesinde önceki gün, "Haklar ve İslam Türkiye sınavda" başlığıyla yayımlanan makalesinde, "Avrupa ileriye, kendi geleceğine ve kendisine hayranlık ve dostlukla yaklaşanların geleceğine bakmalı. Günümüz Türkiye'siyle bir dostluk ve bütünleşme köprüsü tesis etmemiz gerekiyor" dedi. 
Frattini, "Hukuk devletine güvenmiş olan bu büyük İslam ülkesi, şu anda Avrupa düşü içinde bulunmakta ve de bunu gerçekleştirebilmek için, eşitsizliklerle mücadeleye ve özgürlükleri özendirmeye odaklı önemli bir reform sürecini başlatmış durumdadır" diye yazdı. 


</TEXT>
</DOC>
