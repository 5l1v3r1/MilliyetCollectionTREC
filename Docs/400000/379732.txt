<DOC>
<DOCNO> 379732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sonspo31.html </URL>
<DATE> 2005/09/19/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Monaco Teknik Direktörü Deschamps görevinden istifa etti 
</HEADLINE>
<TEXT>

     Fransa Birinci Futbol Ligi takımlarından AS Monaco'da, teknik direktör Didier Deschamps, görevinden istifa etti. 
     Kulüp başkanı Michel Pastor, yaptığı açıklamada, eski kaptanları, şimdiki teknik direktörleri Didier Deschamps'ın kendisine verdiği istifa dilekçesini kabul ettiğini söyledi. 
     AS Monaco'nun hafta sonunda Stade Rennes takımıyla yaptığı maçtan 2-0'lık yenilgiyle ayrılması üzerine bugün istifasını açıklayan Deschamps, herhangi bir açıklamada bulunmazken, teknik direktörlük görevine geçici olarak Deschamps'ın yardımcısı Jean Petit'in getirildiği bildirildi. 
     Fransa Milli Takımı'nın orta alanında da bir dönem görev yapan 36 yaşındaki Deschamps, takımın başına 2001 yılında getirilmişti ve 2007 yılına dek sözleşme sürüyordu. 
     Futbolculuğu döneminde Olympique Marsilya ile 1993, FC Juventus ile de 1996 yılında Avrupa kupası kaldırmayı başaran Deschamps, teknik direktör olarak 2004 yılında AS Monaco'yu Avrupa Şampiyonlar Ligi finaline taşımayı başarmıştı. 
     
</TEXT>
</DOC>
