<DOC>
<DOCNO> 388611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sonspo26.html </URL>
<DATE> 2005/10/21/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Fenerium Tırı Avrupo yollarına çıkıyor 
</HEADLINE>
<TEXT>

     Fenerbahçe Kulübü'nün ürünlerini satan Fenerium TIR'ı, futbol takımının Avrupa Şampiyonlar Ligi'nde Almanya ve Hollanda'da yapacağı maçlarda Avrupa seferine çıkacak. 
     Kulüpten yapılan açıklamada, Avrupa Şampiyonlar Ligi'nde deplasmanda yapılacak FC Schalke 04 ve PSV Eindhoven maçlarını da kapsayan 30 Ekim ve 7 Aralık tarihleri arasında yurtdışında yaşayan taraftarlara hizmet etmek amacıyla Fenerium TIR'ının uzun bir yolculuğa hazırlandığı bildirildi. 
     Yapılan açıklamada, bu tarihler arasında belirlenen merkezlerde taraftarlarla buluşacak TIR'da, yurtdışında yaşayan taraftarlar için birçok özel indirimli ürünün de satışa sunulacağı kaydedildi. 
     Fenerium TIR'ı, FC Schalke 04 ve PSV Eindhoven maçlarında özel izinle Almanya ve Hollanda'daki statlarda da yerini alacak. 
     
</TEXT>
</DOC>
