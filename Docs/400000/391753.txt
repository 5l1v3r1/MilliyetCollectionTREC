<DOC>
<DOCNO> 391753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/sonspo08.html </URL>
<DATE> 2005/11/02/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Mosturoğlu Hakeme fiili saldırıdan dolayı küme düşen takım olacak 
</HEADLINE>
<TEXT>

     Futbol Federasyonu Başkanvekili Şekip Mosturoğlu, "Çok samimiyetle söylüyorum, bu sezon içinde hakeme fiili saldırıdan dolayı küme düşen takım göreceksiniz. Bunu yaşayacak bu Türkiye" dedi. 
     Şekip Mosturoğlu, Futbol Extra Dergisi’nin kasım ayı sayısında yer alan röportajında, hakemlere karşı olan sözlü ve fiili saldırıların önüne bir türlü geçilemediğiyle ilgili bir soru üzerine, şunları kaydetti 
     "Çok samimiyetle söylüyorum, bu sezon içinde hakeme fiili saldırıdan dolayı küme düşen takım göreceksiniz. Bunu yaşayacak bu Türkiye. Bunu ısrarla ve altını çizerek söylüyorum, yazın bir kenara. 
     Çok da dikkat çekiyorum, hakeme fiili saldırı cezasız bırakılmaz. 
     Bunun cezası saha kapama, seyircisiz oynatma, mevcut puanlardan silme ve ardından küme düşmeye kadar varacak. Yani böyle bir takım görecek herkes." Küme düşmeyi gerektirecek kadar büyük bir fiili saldırının boyutlarının nasıl olması gerektiğiyle ilgili bir soruya ise Mosturoğlu, şu yanıtı verdi 
     "Geçen sene de ondan önceki Haluk Ulusoy döneminde de yaşanan örnekleri var bu konuda. Sayın Haluk Ulusoy da bu konuda hassastı. 
     ’Hakeme kalkan el bana kalkmış eldir’ diye söylerdi. Doğru söylüyordu, biz de aynı düşünüyoruz. İlk baştaki düşünce şuydu Hakeme bir hakaret varsa, saha kapatma, seyircisiz oynatma, hükmen mağlubiyet diye gidiyordu. Bu Haluk Bey’in son zamanlarında mevcut puanlardan silmeye kadar vardı. Biz de geçen sezon uyguladık mevcut puandan silmeyi. 
     Üçüncü Lig’den bir takıma uyguladık böyle bir karar. Bu sene de eğer bu eylemler bu şekilde devam ederse, kamu vicdanında, gazete manşetlerinde tartışılır olaylar, eylemler biçiminde gelişirse kesinlikle bakın göreceksiniz o takım küme düşecek." 
     
</TEXT>
</DOC>
