<DOC>
<DOCNO> 352760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/guncel/gun02.html </URL>
<DATE> 2005/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşar Kemal'e sansür 
</HEADLINE>
<TEXT>


Mudanya'da öğrenciler, Yaşar Kemal'in 'Teneke' adlı kitabından uyarladıkları oyunu oynamak istedi. Oyun metnini inceleyen komisyon, örf ve detlere uymayan bazı kelimelerin çıkarılması şartıyla izin verdi 

BURSA DHA 

Mudanya'da Güzelyalı Cafer Yener İlköğretim Okulu öğrencilerinin, Yaşar Kemal'in 'Teneke' adlı kitabından uyarladıkları oyunun metninde "sakıncalı" bulunan bazı cümleler, öğretmenlerin oluşturduğu komisyonca metinden çıkarıldı. 
İddiaya göre, öğrenciler, Yaşar Kemal'in "Teneke" adlı kitabından uyarladıkları oyunu yılsonu etkinlikleri kapsamında 7 - 8 Haziran'da Uğur Mumcu Kültür Merkezi'nde oynamak istedi. Milli Eğitim'e yapılan başvuru sonucu oyun metnini inceleyen Sami Evkuran Anadolu Lisesi Türk Dili ve Edebiyatı öğretmenlerinden oluşan komisyon, 13 Mayıs'ta verdiği kararda, "Oyun metninde geçen ve yönetmeliklere uymayan bazı konuşmaların çıkarılması gerekmektedir. Oyun bu konuşmaların çıkarılmasının ardından oynanabilir" dedi. 

'Yasaklama yok' 
İlçe Milli Eğitim Müdürü Resul Yeşilyurt, "Bağımsız komisyon, bazı bölümlerinin, çocukların seyredemeyeceği, örf ve detlere uymadığı gerekçesiyle sahneye koyulmasına izin vermiyor. Bizimle ilgili değildir" dedi. Bursa İl Milli Eğitim Müdürü Reşat Kumbasar ise, yasaklamanın söz konusu olmadığını söyledi. 
Bir öğretmen ise, oyunun sansürlendiğini, bu çıkarılan bölümlerin ardından oyunun oynanamaz hale geldiğini söyledi. 

İşte o cümleler 
Oyun metninde uygun bulunmayan bazı ifadeler şöyle 
Kaymakam acıdan gebersin, inşallah gebersin. Eskiler sökmedi bu g vura, efsunlu.Böyleleri de kaymakam yaparlar. Böylesi bin tane iti senin ayağına kurban ederim.Siyasetçiler cadı gibi adamlardır.Kel kaymakam hiç makbulü olmayan adam.Halimize kaymakam da baksın, hükümet de baksın, baksınlar da o taş yürekleri insanlık dolsun azıcık. 

Azin Nesin'in oyununa izin yok 

DHA 
Bitlis Beş Minare Tiyatro Topluluğu, Valilik ve Milli Eğitim Müdürlüğü'nden izin aldığı Aziz Nesin'in "Bizim Memlekette Eşek Yok mu " adlı oyununu, Güroymak Pansiyonlu İlköğretim Bölge Okulu'nda oynamak istedi. İlçe Milli Eğitim Müdürlüğü'ne izin belgelerini sunan Tiyatro sorumlusu Yakup Tokuş, senaryoyu incelemesi için okul müdürlüğüne bıraktı. Okul yetkilileri, senaryonun incelenmesi için Kaymakamlığın komisyon oluşturmasına gerek duyulduğunu belirterek, başvuruda bulundu. Tokuş, Güroymak Kaymakamı Okan Leplebiciler'in komisyon kurulmasına izin vermediğini, bu nedenle oyunun sahnelenmesine engel olduğunu savunur-ken, Leplebiciler, konuyla ilgili konuşmadı. 




</TEXT>
</DOC>
