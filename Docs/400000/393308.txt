<DOC>
<DOCNO> 393308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sondun09.html </URL>
<DATE> 2005/11/09/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Simitis'e tepki yağdı Türk basını Yunan Silahlı Kuvvetleri’ni küçümsüyor 
</HEADLINE>
<TEXT>

     
     Sofia ANGELİDİS ATİNA, DHA 
     
ESKİ Yunanistan Başbakanı Kostas Simitis’in Başbakanlık dönemi hakkında yazdığı kitap hükümet partisi YDP’nin tepkisine yol açtı. Simitis, iktidar yıllarını anlattığı ’1996-2004 Yaratıcı bir Yunanistan için siyaset’ isimli kitabında, 1996’da yaşanan Kardak krizi ile Abdullah Öcalan’ın Yunanistan’a getirilmesi ve sonra Kenya Büyükelçiliği’nde saklanmasına da değiniyor. 
     Yunanistan Hükümet Sözcüsü Theodoros Russopulos, "Kendi kendime ’Bir kriz hakkında yayımlanan bu gizli belgelerin vatana faydası var mı ’ diye soruyorum. Hem de Yunanistan’ın yaralı çıktığı bir krizden" sözleriyle tepkisini dile getirdi. 
     YDP Milletvekili Miltiadis Evert ise NET radyoya yaptığı açıklamada, "Ben Simitis’in yerinde olsaydım tek bir şey yapardım Harakiri... Yunan toprağı kaybettiğin zaman ne yaparsın Birçok kişi bu uğurda canını feda etti ve Kardak’ta 3 kişi öldü. Herhalde Simitis olay yerine geri döndü. Mazeretsiz şeylere mazeret arıyor herhalde" diye konuştu. 
     YDP Avrupa Parlamenteri Yannis Varviçiotis de, "Bütün Türk basını Yunan Silahlı Kuvvetleri’ni küçümsüyor. Eğer Simitis’in hedefi buysa o zaman bunu başardı... Dışişleri Bakanlığı’nın gizli belgeleri 25 yıl muhafaza edilir ve sonra açıklanır. Hatta milli çıkarları zedeleyecekse daha fazla süre gizli tutulur" dedi. 
     
</TEXT>
</DOC>
