<DOC>
<DOCNO> 358940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sondun57.html </URL>
<DATE> 2005/07/07/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Pakistan, Arap Birliği ve Suriye Londra'daki saldırıları kınadı... 
</HEADLINE>
<TEXT>

     Pakistan Devlet Başkanı Pervez Müşerref, Londra’daki saldırıları kınadı, ölenler için başsağlığı diledi ve terörizmle ortak mücadele çağrısında bulundu. 
     Dışişleri Bakanlığı’ndan yapılan açıklamaya göre İngiltere Başbakanı Tony Blair’e mesaj gönderen Müşerref, Pakistan halkının İngiltere halkının yanında olduğunu kaydetti. 
     Arap Birliği Genel Sekreteri Amr Musa da, yaptığı açıklamada, bu saldırıları kınayarak, "birçok masum insanın hayatına mal olan bu patlamalardan dolayı duyduğu büyük üzüntüyü" dile getirdi. 
     Musa, Arap Birliği’nin dünyanın neredesinde olursa olsun bu tür saldırıları reddettiğini kaydetti. 
     Suriye Devlet Başkanı Beşşar Esad da, İngiltere Başbakanı Tony Blair’e yolladığı mesajda, Suriye halkı adına bu "iğrenç saldırıları" şiddetle kınayarak, Blair’e, saldırı kurbanlarının ailelerine ve İngiliz halkına başsağlığı diledi. 
     
</TEXT>
</DOC>
