<DOC>
<DOCNO> 359739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/guncel/gun01.html </URL>
<DATE> 2005/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayınlı tuzak 3 şehit 
</HEADLINE>
<TEXT>


Hakk ri'nin Şemdinli ve Çukurca ilçelerinde devriye görevi yapan askeri araçlar PKK'lıların yola döşediği mayınlara çarptı. 3 asker şehit olurken, 15 asker yaralandı 

HAMİT ERKUT ERKAN ÇOBANOĞLU Hakk ri DHA 

Hakk ri'de ilk saldırı dün 06.00 sıralarında Şemdinli'nin Dereköy beldesinde oldu. Teröristler, devriye görevi yapan bir askeri aracın geçişi sırasında mayını uzaktan kumandayla patlattı. 
Jandarma erler Mehmet Çamcı, Ender Alber ve İbrahim Boybey şehit olurken, yaralanan 13 asker, helikopterle Hakk ri Dağ ve Komando Tugayı Askeri Hastanesi'ne kaldırıldı. Durumu ağır olan bir astsubayla bir er Van'a nakledildi. 
Bu arada olay yeri yakınında patlamaya hazır 2 düzenek daha tespit edildi. Bölgeye giriş çıkışları kapatan güvenlik güçleri, teröristlerin mayını 60'lık havan mermisinin içine koyup uzaktan kumandayla patlattıklarını söyledi. Yetkililer, bölgede başka tuzakların da bulunabileceği olasılığına karşı arama tarama çalışmalarının sürdürüldüğünü açıkladı. 
Çukurca'nın Işıklı köyü yakınlarında da askeri araç mayına çarptı. Patlamada yaralanan 2 er Hakk ri Askeri Hastanesi'nde tedaviye alındı. 

'Hainler yıldıramayacak' 
Huzur ve güven ortamını bozmaya yönelik saldırıları nefret ve şiddetle kınadığını belirten İçişleri Bakanı Abdülkadir Aksu, yayımladığı mesajda şunları kaydetti "Terör ve şiddetle dünyanın hiçbir ülkesinde bir yere varmak, bir sonuca ulaşmak mümkün olmamıştır, ülkemizde de olmayacaktır. Hainler bilmelidirler ki bu saldırılar güvenlik kuvvetlerimizi asla yıldıramayacaktır. Saldırıyı gerçekleştirenler en kısa zamanda yakalanarak adalete teslim edilecek ve hak ettikleri cezaya çarptırılacaklardır." 

Yaralıların isimleri 
Şemdinli'de yaralanan 13 askerin isimleri şöyle Astsubay Osman Çavuş, Jandarma Uzman Çavuş Adem Şahan, erler Cengiz Aydın, Hüseyin Tuğrul, Nefis Yetiren, Abdulaziz Çalışkan, Cem Öztürk, Abdullah Gezgin, Barış Gökbaşlar, Bestami Veziroğlu, Cemal Şahin, Mehmet Engin ve Zeynel Özdemir. 
Öte yanda Şırnak kömür ocakları yakınında PKK tarafından döşenen mayına çarpan sivil kamyondaki 5 kişi yaralandı. 


</TEXT>
</DOC>
