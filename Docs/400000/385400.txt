<DOC>
<DOCNO> 385400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/yazar/akyol.html </URL>
<DATE> 2005/10/10/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Türkçenin dramı 
</HEADLINE>
<TEXT>


TÜRKİYE için yakın tarih bakımından en önemli eser, Atatürk'ün 1927'de CHP Kurultayı'nda okuduğu "Nutuk"tur. Aynı yıl eski harflerle basıldı. 1928'de harf devrimi oldu. Yeni harflerle baskısı ancak 1934'te yapıldı O zamanki yeni nesiller 7 yıl süreyle okuyamadılar bu tarihi eseri 
Mustafa Armağan, 1934 baskısında birçok hatalar olduğunu belirtiyor Nutuk'ta Atatürk "müessirsiniz" etkilisiniz dediği halde, yeni harflere çevrilirken bunu "müteessirsiniz" üzgünsünüz diye yazmışlar "Menviyat" amaçlar kelimesini "maneviyat" diye okumuşlar "Mücahitler"i de "o cahiller" yapıvermişler "İhya" kelimesi 1934 baskısında "imha" olmuş 
Latin harfleriyle ilk Türkçe lügat 1945'te yayımlandı Türkçe 17 yıl sözlüksüz kaldı. Ve Mustafa Armağan'ın deyimiyle "dilde etnik temizlik" yaptığımız için, Nutuk'taki o gürül gürül ve şiir gibi ahenkli, zengin Türkçeyi anlayamayan nesiller yetişti. 
Ve Türk Dil Kurumu TDK Nutuk kitabını "Söylev"e dönüştürdü, 1968'de 

TDK, bir dönem için, Türkçenin başına gelmiş en büyük felaket oldu. Fethi Naci de TDK'nin Nutuk'ta "tahrifat yaptığını" yazıyor 
Gerçekten, elde balta, kelimeleri, kavramları, terimleri kestiler, biçtiler. TDK, Nutuk'taki "hukuku esasiye" anayasa terimini "temel haklar" diye özleştirdi Korkunç bir cehalet 
Mustafa Armağan bu şekilde çok sayıdaki tahrifatın örneklerini veriyor. Mesela "kavim" kelimesini "topluluk" diye, "an sır" unsurlar kelimesini "adamlar" diye özleştirmişler Evet, korkunç cehalet 
Carolin Finkel'in yazdığı gibi, hiçbir millet dilini, dolayısıyla düşünce zenginliğini bu şekilde tahrip etmemiştir 
Mustafa Armağan'ın bu yazısı, değerli bir araştırma dergisi olan "Muhafazak r Düşünce" dergisinin son sayısında yayımlandı. Sf. 11-21 
Adres www.muhafazakar.com 

EDEBİYAT tarihçisi ve eleştirmen Beşir Ayvazoğlu, aynı dergide, yeni şeyler öğrendiğim, çok önemli bir araştırma yazısı kaleme almış "Etimolojik Türkçülük Türk Tarih Tezi ve Güneş Dil Teorisi'nin Ön Tarihi." 
Kelime ve kavramların etnik soy kütüğüne kafayı takma hastalığı, meğer 1930'lara mahsus değilmiş, daha erken başlamış. 
Feraizcizade Mehmet Şakir Efendi diye biri, Abdülhamit'e kendi el yazısıyla bir kitap sunmuş. Kitapta "yedi bin senedir kimsenin g h olmadığı" sırları çözdüğünü söylüyormuş. 
Neymiş bu sırlar 
Mesela ilk insan ve peygamber dem Türk'müş ve anlamı "atam"mış Havva da Türk'müş ve Türkçe "yava" kökünden geliyormuş "Şeytan" kelimesinin kökü Türkçe "cayıtgan" imiş, falan filan 
Sonra, böyle kelime oyunlarıyla mesela Hüseyin Tutya adlı biri "Hz. Muhammed Türk'tü" diye yazılar yazmış Ayvazoğlu yazısında bu dil çılgınlığına yol açan psikolojiyi de analiz ediyor. Sf. 29-42 
1930'larda, resmi dil kurultaylarında da Apollon'un "Alp Oğlan" olduğu, "Amerika" kelimesinin "Yakut Türklerinin dilindeki 'emelrik' kelimesinden çıktığı", demek ki Amerika'yı Türklerin keşfettiği gibi iddialar savrulmuştu 
Kemalist Toktamış Ateş de haklı olarak "Tarih tezi"nin ve "Güneş Dil Teorisi"nin "saçma sapan ve zırva" şeyler olduğunu yazdı. 
Şimdi Cemşit Bender gibi Kürtçüler benzer 'etimoloji' oyunlarıyla "Kürtçenin antikçağı aydınlatan bir dil olduğunu", Musa Aydın da Hz. İbrahim'in "Kürt peygamberi olduğunu" yazıyor 



</TEXT>
</DOC>
