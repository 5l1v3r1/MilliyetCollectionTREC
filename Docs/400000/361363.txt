<DOC>
<DOCNO> 361363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/soneko22.html </URL>
<DATE> 2005/07/15/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Borsa birinci seansı 165 puanlık artışla tamamladı... 
</HEADLINE>
<TEXT>

     İMKB Ulusal 100 Endeksi, dünkü kapanışa göre 165.31 puan artarak seansı 28,666.18 puandan yeni bir zirve rekoruyla tamamladı. 
     1. seansta, hisse senetlerinin ortalama değer artışı yüzde 0.58 oldu. 
     Dün 28,500.87 puandan rekorla kapanan İMKB Ulusal 100 Endeksi, ilk seansa 12.61 puan artışla 28,513.48 puandan başladı. İlk yarıyı 28,499.11 puandan geçen endeks, seans içinde en düşük 28,396.28 puanın kadar gerilerken, en yüksek olarak kapanıştaki 28,666.18 puanı gördü. 
     Seans sonunda mali endeks 360.73 puan artarak 43,164.52 puana, sanayi endeksi 84.70 puan artarak 22,950.26 puana yükselirken, hizmetler endeksi 41.78 puan düşerek 14,444.48 puana geriledi. 
     Böylece önceki kapanışa göre, mali grup hisseler ortalama yüzde 0.84, sanayi grubu hisseler ortalama yüzde 0.37 oranında değer kazanırken, hizmetler grubu hisseler ortalama 0.29 oranında değer yitirdi. 
     1. seansta işlem gören toplam 301 hisse senedinden 140'ı değer kazandı, 91'i değer kaybetti, 69 hissenin fiyatında ise değişiklik olmadı. Birleşik Mağazalar A.Ş. BİM hisseleri ise İMKB'de bugün ilk kez işlem gördü. 
     Seansta, 548 milyon 953 bin 538 YTL'lik işlem hacmi oluştu. 
     1. seansta, BİM, Garanti Bankası, Doğan Holding, Yapı ve Kredi Bankası ve İş Bankası C en çok işlem gören hisse senetleri oldu. 
     
</TEXT>
</DOC>
