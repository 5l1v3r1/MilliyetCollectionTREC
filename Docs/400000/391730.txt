<DOC>
<DOCNO> 391730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/soneko32.html </URL>
<DATE> 2005/11/02/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
En yüksek enflasyon artışı Ankara'da... 
</HEADLINE>
<TEXT>

     Devlet İstatistik Enstitüsü DİE , Ekim ayında Tüketici Fiyatları Endeksi'nin TÜFE İstanbul'da yüzde 1.93, İzmir'de yüzde 1.75, Ankara'da ise yüzde 1.86 oranında arttığını bildirdi. 
     DİE'nin açıkladığı istatistiki bölgeler verilerine göre, Ekim'de 26 istatistiki bölgenin tamamında fiyat artışı yaşandı. 
     TÜFE bazında en fazla fiyat artışı yüzde 2.80 ile Zonguldak, Karabük, Bartın bölgesi olurken, bu bölgeyi yüzde 2.34 ile Trabzon, Ordu, Giresun, Rize, Artvin, Gümüşhane bölgesi, 2.31 ile de Kocaeli, Sakarya, Düzce, Bolu, Yalova bölgesi izledi. 
     Ekim'de TÜFE fiyatları Tekirdağ, Edirne, Kırklareli bölgesinde yüzde 1.70, Balıkesir, Çanakkeli bölgesinde yüzde 1.60 oranında arttı. 
     Bölgeler itibarı ile en az fiyat artışının yaşandığı bölge yüzde 1.02 ile Konya, Karaman bölgesi oldu. 
     
     YILLIK ENFLASYON 
     Yıllık bazda TÜFE artışı yüzde 7.52 olarak belirlenirken, bölge bazında en yüksek artış yüzde 9.86 ile Ankara'da görüldü. 
     Aynı dönemde, TÜFE İzmir'de yüzde 8.59, İstanbul'da yüzde 7.89 oranında artış kaydetti. 
     TÜFE'de yıllık enflasyon, Aydın, Denizli, Muğla bölgesinde yüzde 9.35, Bursa, Eskişehir, Bilecik bölgesinde yüzde 9.05 olarak gerçekleşti. 
     Toplam 26 istatistiki bölge içinde 15 bölgede yıllık enflasyon, TÜFE için öngörülen yüzde 8'lik yılsonu hedefinden aşağıda seyrederken, hiçbir bölgede çift haneli enflasyon görülmedi. 
     Yıllık bazda en az fiyat artışının yaşandığı bölge yüzde 4.93 ile Şanlıurfa, Diyarbakır bölgesi olurken, bu bölgeyi yüzde 5.22'lik fiyat artışı ile Gaziantep, Adıyaman, Kilis bölgesi izledi. 
     
</TEXT>
</DOC>
