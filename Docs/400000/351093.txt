<DOC>
<DOCNO> 351093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sontur11.html </URL>
<DATE> 2005/06/11/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Motosikletle demir korkuluklara çarpan sürücü ve kız arkadaşı yaralandı 
</HEADLINE>
<TEXT>

     Beşiktaş'ta, yol kenarındaki demir korkuluklara çarpan motosikletin sürücüsü ile kız arkadaşı yaralandı. 
     AA muhabirinin aldığı bilgiye göre, Barbaros Bulvarı'ndan gelerek Dolmabahçe yönüne dönmek isteyen Mete Ali Mordağ 28 yönetimindeki 34 NUP 74 plakalı motosiklet, virajı alamayarak savruldu. 
     Ardından kontrolden çıkan motosiklet, yol kenarındaki demir korkuluklara çarptı. Tekrar yola devrilen ve sürüklenen motosikletin sürücüsü Mordağ ile yanındaki kız arkadaşı Fulden Topaloğlu 24 yaralandı. 
     Başlarında kask bulunan ve ağır yaralanan Mordağ ile bacağı kırılan Topaloğlu, Taksim Eğitim ve Araştırma Hastanesi'nde tedavi altına alındı. 
     Kaza nedeniyle bir süre aksayan trafik ise motosikletin kaldırılması ve yolun temizlenmesinin ardından normale döndü. 
     
</TEXT>
</DOC>
