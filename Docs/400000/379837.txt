<DOC>
<DOCNO> 379837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/spor/spo00.html </URL>
<DATE> 2005/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Öte yandan Anelka... 
</HEADLINE>
<TEXT>


Neredeyse detay gibi göreceğiz futbola ait olanları. Spor değil de, adli vakaymış gibi takip edeceğiz derbileri. Korkarak, tiksinerek ve her seferinde biraz daha soğuyarak izleyeceğiz 

TAMER BAĞLAN 


Yazıyor, yazıyoor haftanın maçında perdeyi "Derbilerde rakip taraftarlar toplu halde tribünde bulunmayacak" maddesini delen 136 Fenerbahçe fanatiği açtı. Polis, düzenli bir organizasyonla onları dışarı atarken, içlerinden birkaçı rastgele salladıkları coplarla dehşet saçtı. Tribünden çıkarılanlar, evlere ve iş yerlerine saldırarak sürdürdüler dehşeti, dışarıda... 
O sırada, içeride oyun devam ediyordu. Fenerbahçeliler aleyhine ahlak dışı pankartlar açan Siyah Beyazlı onbinlerin valiyi istifaya davet eden tezahüratlarının devamında, Aziz Yıldırım'a edilen galiz küfürler vardı. Stattan sedyeyle çıkarılan bir taraftar tribünden mi düştü, yoksa bıçaklandı mı, açıklanmadı. Bu arada derbi İnönü Stadı'nda, ancak misafir takım başkanı Aziz Yıldırım, Şükrü Saracoğlu'nun bir locasında televizyon karşısındaydı. Pancu'nun dirsek darbesiyle burnu kırılan Youla kan revan içinde sahadan çıkarken kendi taraftarlarınca yuhalandı, Tuncay gol sevincinde altta kalarak sakatlandı... 
Maç sonrası, Ali Güneş kendine küfür eden taraftarlarına aynen karşılık verdi, olay arkadaşı Ali Tandoğan tarafından büyümeden önlendi. Nihat Özdemir, Beşiktaş yönetimini tahkimle değil, kendi taraftarıyla uğraşmaya davet edip, galibiyeti, lisansı tahkim tarafından askıya alınan Deniz Barış'a hediye etti. Kıvanç Oktay "Taraftarlarının burada işi ne Asıl Fenerbahçe yönetiminin yaptığı ayıp" dedi. Nevzat Demir tesislerine giden yüze yakın Beşiktaş taraftarı "Yönetimi alana, Rıza bedava" tezahüratları yapıp, takım otobüsünü yumruklayarak tepki gösterdi... 
Öte yandan Anelka'nın yakın, Kleberson'un uzak füzeleri ve Tuncay'ın ince işlenip sık dokunmuş 90 3 golü çok güzeldi 
Ya Ümit Karan'ın İzmir'deki sıcak gollerine ne demeli Aslında sadece golleri değil, asistleri, Hakan tarafından gole dönüştürülemeyen pasları ve neredeyse hatasız oyunuyla zirve yapan Ümit'i, önce Sarı - Kırmızılılar'a, sonra Türk futbolseverine armağan eden Eric Gerets'e kucak dolusu teşekkür etmeli. Galatasaray'daki 5., Süper Lig'deki 10. sezonunda "100'ler kulübü' yolunda emin adımlarla yürüyor Ümit Karan. Hayranlıkla karışık, "Daha önceleri doğru yolda mı değildi, evlilik mi iyi geldi, yoksa hocaları mı değerini bilemedi " soruları bırakarak yürüyor arkasında. Ortak kanıya göre, Hakan Şükür eski verimliliğinden çok uzak ya "Ümit'in yanında Hasan Kabze oynasa, Galatasaray durdurulamaz" deniliyor... 
Aslında Kayserililer'i ve Sivasspor'u da es geçmemeli haftanın panoramasında, ancak Gençlerbirliği, Denizlispor, Ankaraspor, Rizespor gibileri beklenenden kötü başladı maratona. Biraz daha beklemek gerekiyor... 

HAFTANIN PORTRESİ 
ÜMİT KARAN Galatasaray 
Vestel Manisa önündeki futboluyla herkesi büyüledi. Aslan'ın öldürücü pençesiydi. Sadece gol atmadı, mükemmel asistleriyle de birinci sınıf olduğunu gösterdi. Tekniği, öldürücü driplingleri ve uzun süre hafızalardan silinmeyecek son vuruşlarıyla Galatasaray'ın artık vazgeçilmezleri arasına girdi. Performansıyla Milli Takım formasına da gözünü dikti. 

HAFTANIN KARMASI 
Volkan F.Bahçe 
El Saka Konya 
Kalla Sivas 
Kratochvil Denizli 
Bülent Karaman Kayseri 
Kleberson Beşiktaş 
Necati G.Saray 
Timuçin K.Erciyes 
Balili Sivas 
Ümit Karan G.Saray 
Anelka F.Bahçe 

HAFTANIN TAKIMI 
Fenerbahçe 
Sezonun ilk derbisinde Beşiktaş'ı, İnönü Stadı'nda yenerek kalitesini bir kez daha ortaya koydu. Zorlu Milan deplasmanından sonra özellikle ilk yarıda sergilediği futbol son derece doyurucuydu. İkinci yarının ilk 30 dakikasında bocalamasına rağmen istediğini alan taraf oldu. 

HAFTANIN HOCASI 
Christoph Daum 
Fenerbahçe'nin özellikle büyük maçlarda çok eleştirilen hocası, Beşiktaş sınavından yüzünün akıyla çıktı. Alman hocanın takım kurgusu, yerinde değişiklikleri üç puanın kazanılmasında önemli faktörlerdi. Milan yenilgisine rağmen takımını derbiye iyi motive ettiğini gösterdi. 

HAFTANIN HAKEMİ 
ORHAN ERDEMİR Kayseri - Ç.Rize 
MHK'nin deneyimli ismi Kayseri - Çaykur Rizespor maçını başarıyla yönetti. Tartışma yaratacak kararlardan uzak kaldı, yardımcılarıyla iyi anlaştı. Otoriter kimliğiyle oyunun kontrolünü elinden kaçırmadı, pozisyonlara yakındı. Zor doksan dakikayı kolay tamamladı. 

GOL KRALLIĞI Futbolcu Takımı Maç Gol Ümit Karan Galatasaray 6 9 Cenk İşler K.Erciyesspor 6 5 Serkan Aykut Samsunspor 6 5 Alex de Souza Fenerbahçe 6 4 Gökhan Ünal Kayserispor 6 4 Fatih Tekke Trabzonspor 6 4 

GOL PASI Futbolcu Takımı Maç Asist Hasan Şaş Galatasaray 6 6 Ceyhun Eriş Konyaspor 4 3 Timuçin Beyazıt K.Erciyesspor 6 3 Gökhan Ünal Kayserispor 6 3 Murat Hacıoğlu Konyaspor 6 3 

ALTIN ELDİVEN Futbolcu Takımı Yediği Gol Dimitar İvankov Kayserispor 4 2 Michael Petkovic Sivasspor 5 3 Özden Öngün Konyaspor 6 4 Khaled Fadhel K.Erciyesspor 6 5 Oscar Cordoba Beşiktaş 6 5 Jefferson Galvao Trabzon 6 5 

KART CEZALILARI 
Sarı kart Yok 
Kırmızı kart Eren Aydın Malatyaspor 

HAFTANIN SONUÇLARI 
Sivasspor - Trabzonspor 2-1 
Kürşat Dk.22 , Fransergio Dk.36 , Balili Dk.52 

Ankaragücü - Gençlerbirliği 1-1 
Isaac Dk.67 , İlhan Mansız Dk.90 

Konyaspor - Diyarbakırspor 5-1 
El Saka Dk.34 ve 42 , Ahmed Belal Dk.52 , Murat Hacıoğlu Dk.61 , Serdar Dk.64 , Ceyhun Dk.71 

Kayserispor - Ç.Rizespor 3-1 
Okan Dk.59 , Gökhan Dk.60 , Bülent Karaman Dk.79 ve 90 4 

Malatyaspor - Denizlispor 0-1 
Ömer Rıza Dk.76 

V.Manisaspor - Galatasaray 1-4 
Necati Dk.11 ve 14 , Böör Dk.15 , Ümit Karan Dk.35 ve 68 

Ankaraspor - Samsunspor 3-3 
Hürriyet Dk.12 , Erman Dk. 30 kk , Musa Dk. 53 , Serkan Dk.32 , Jaba Dk.34 , Tita Dk.58 

Gaziantepspor - Kayserispor 1-2 
Erdal Dk.46 , Cenk Dk.61 , Timuçin Dk.80 

Beşiktaş - Fenerbahçe 1-2 
Anelka Dk.18 , Kleberson Dk.90 , Tuncay Dk.90 3 

Sayılarla 2005-06 

Ligde oynayan futbolcu sayısı 367 
Tüm maçlarda 90 dakika 
oynayan futbolcu sayısı 58 
Görev yapan teknik adam sayısı 20 
Görev yapan hakem sayısı 25 
Atılan 138 golü paylaşan 
futbolcu sayısı 80 
Kendi kalesine gol atan 
futbolcu sayısı 2 
Ligde oynayan kaleci sayısı 22 
Oynayan yabancı futbolcu sayısı 103 
Yabancıların attığı gol sayısı 52 
Oynayan yabancı kalecilerin sayısı 11 
Yabancı kalecilerin yediği gol sayısı 72 
Yabancı futbocuların 
gördüğü sarı kart 56 
Yabancı futbolcuların gördüğü 
kırmızı kart 4 
En çok penaltı 3 veren hakem 
Zafer Önder İpek 
En çok kırmızı kart 4 gösteren hakem Aytekin Durmaz 
En farklı sonuçlar 
Malatyaspor - V.Manisaspor 0-5 2.hafta 
En gollü maçlar 
Galatasaray - Malatyaspor 5-2 3.hafta 
Fenerbahçe - Samsunspor 5-2 4.hafta 
En çok gol atılan hafta 
33 gol, 6.hafta 
En az gol atılan hafta 
16 gol, 5.hafta 


</TEXT>
</DOC>
