<DOC>
<DOCNO> 367974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sondun07.html </URL>
<DATE> 2005/08/08/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
İran meydan okuyor 
</HEADLINE>
<TEXT>

     AB troykası nükleer önerilerini reddeden Tahran'ı BM Güvenlik Konseyi'ne havale tehdidi savurdu. İranlı sözcü Zerre korkumuz yok. Tehdidi bırakın... 
     ABD'nin 'şer ekseni'ne aldığı İran en çok töhmet altında bırakıldığı konulardan olan nükleer programı hakkında AB'nin teklifini reddederken, çanlar BM Güvenlik Konseyi için çalıyor. 
     ABD'nin de desteklediği AB önerisi, İran Dışişleri Başkanı Kemal Harrazi tarafından 'hiçbir değeri yok', sözcüsü Hamid Rıza Asefi tarafından 'kabul edilemez' diye nitelendirildi. Bunun üzerine Fransa, Almanya ve Britanya, ABD'nin arzuladığı gibi Tahran'ı Güvenlik Konseyi'ne havale etmekten başka yol kalmayacağı tehdidini savurdu. Asefi'nin buna yanıtı "Zerre kadar umurumuzda değil" oldu. 
     AB'nin İran'a 35 sayfalık önerisi, bu ülkenin sivil amaçlı nükleer enerji üretme hakkını tanırken, Hazar enerji kaynaklarının Avrupa'ya taşınmasında ana güzerg h olmasını öngörüyor. ABD, bu öneriyi destekleyerek, hem ilk kez İran'ın sivil nükleer programı olmasını kabul etti hem de İran'a karşı Bakü-Tiflis-Ceyhan hattını savunmaktan geri adım attı. Ancak karşılığında uranyum dönüştürme-zenginleştirme faaliyetlerini sona erdirmesi istenen İran, nükleer silahların yayılmasını önleme anlaşmasını imzaladığından bunun en doğal hakkı olduğunu söyleyerek öneriyi reddediyor. 
     

     
</TEXT>
</DOC>
