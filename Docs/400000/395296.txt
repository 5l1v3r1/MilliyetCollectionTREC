<DOC>
<DOCNO> 395296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/ekonomi/eko05.html </URL>
<DATE> 2005/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF, Şevket Demirel'in günlüğünü delil gösterdi 
</HEADLINE>
<TEXT>


NEDİM ŞENER 

Tasarruf Mevduatı Sigorta Fonu TMSF , 23 Haziran 2005'te dokuz şirketine el konan Demirel Ailesi'nin, İstanbul 2'nci İdare Mahkemesi'nde açtığı davaya ek savunma olarak Şevket Demirel'in el yazısıyla tutuğu günlük notlarını gönderdi. 
26 Ekim 2005 tarihli ek dilekçenin ekinde yer alan günlük el yazısı ile tutulmuş. Bu günlükle baba Şevket Demirel ile oğlu Murat Demirel arasındaki bağ ortaya konmaya çalışılıyor. 
Günlüklerde, halen Kartal Cezaevi'nde tutuklu bulunan Yurtbank'ın eski sahibi Ali Balkaner ile Murat Demirel'in ortak inşaat projesine girecekleri anlatılırken, yapılan görüşmelerin ayrıntılarına yer veriliyor. 
Isparta'da şirketlere el konması sırasında, dosyaların arasından çıkan günlüklere göre Şevket Demirel, Murat Demirel ve Ali Balkaner ortaklığı konusunu, döneminde Cumhurbaşkanı Süleyman Demirel ile görüşmüş. 

Ek dilekçe verildi 
TMSF, ek dilekçesinde Egebank'ın hakim ortakları arasında yer alan Şevket Demirel Holding'in MD Holding AŞ içinin, bizzat kendileri tarafından 'soyulduğunun ifade edildiği' bilgisine yer verdi. 
Mahkemeye gönderilen günlüğün 23.3.1998- Pazartesi tarihli sayfasında, Süleyman ve Şevket Demirel arasındaki konuşmalar aktarılırken, şu ifadeler yer alıyor "Ş.D- Daha başka çıkış varsa onları da getirelim. Nesli-Nihan'ı çağırdım. Onlar da anlattılar. Ben bizim bulaşığımız kalmadı bununla dedim. Sadece Şevket Demirel Holding var. Onu da soyduk. Gerekirse öderiz. Otimi ipotekli verdiyse onu da Göltaş'a satın aldırırım..." 


</TEXT>
</DOC>
