<DOC>
<DOCNO> 384098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/yazar/akyol.html </URL>
<DATE> 2005/10/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa, Malatya, Güneydoğu 
</HEADLINE>
<TEXT>


MALATYA Ticaret ve Sanayi Odası Başkanı Mücahit Fındıklı ile konuşuyorum. Malatya'daki muazzam gelişmenin ipuçlarını yakalamak için bazı rakamları sordum. Şunu söyledi 
- Malatya'da büyük ve KOBİ tarzında 500 fabrika var. Odamıza kayıtlı şirket sayısı 2750, aktif işadamı sayısı 9 bin... 200 milyon doları kayısı olmak üzere, toplam 600 milyon dolarlık ihracat yapıyoruz 
Doğan Yayın Holding'in düzenlediği "Anadolu'daki Avrupa" toplantısındayım. Girişimcilik, üretim, ihracat, dışa açılma bilinci gelişiyor. 
Malatyalı işadamları "Bu tarihi günde..." diyerek konuşmaya başlıyor, kastettikleri, 3 Ekim'de AB ile müzakerelerin başlaması... Yatırım ve iş imk nlarının bu süreçte daha hızlı gelişeceğine inanıyorlar. 
Piyasa ekonomisi Anadolu'da gittikçe güçlenen bir "girişimci orta sınıf" burjuvazi yaratıyor ve buna paralel olarak ekonomik bilinç gelişiyor. 
Başarılı işadamı Ahmet Çalık'ın tekstil tesislerini gezdik. Türkmenistan Devlet Başkanı'nın adını vermiş "Sapar Murat Türkmenbaşı Tesisleri." Çok hoşuma gitti doğrusu. Çalık'ın Malatya'da 11 fabrikası varmış. Kot pantolonu kumaşı üreten bir fabrikasında 1400 kişi çalışıyor, ihraç ediyor. Yıllık cirosu 220 milyon dolar. 

GÜNEYDOĞU neden böyle atılımlar yapamıyor Halbuki yanı başında işte Malatya, Gaziantep, Kahramanmaraş örnekleri var. Mücahit Fındıklı'nın cevabı 
- Ben Orhan Doğan'a da söyledim, DEHAP'ın temsil ettiği aşırı politizasyon, piyasa ekonomisinin gerektirdiği işadamı zihniyetini engelliyor. Varsa politika, yoksa politika... 
Fındıklı'ya göre, Malatya'da esnaf Turgut Özal'ın vizyonu ile işadamı gibi düşünmeye başladı, ticari düşündü, basit sanayi sitelerinden yola çıkarak bu noktaya geldi, daha ileri gidecek. 
- Kayısının tonunu 2000 dolara ihraç ediyoruz. Yabancılar bizden alıp biraz işliyorlar, paketliyorlar, marketlere on bin dolara satıyorlar Artık bu işi biz yapacağız. 
Dışa açılmanın getirdiği ufuk 

BENZER bir tecrübeyi, Bülent Eczacıbaşı anlattı. 'Vitra' markasıyla banyo seramikleri üretimine 1960'ların sonunda başlamışlar... İç pazar, sonra ihracat... Bugün bir dünya markası ve Avrupa'ya ihracat yapıyor 
Her şey ona göre Teşebbüs ruhu, iş zihniyeti, rasyonelleşme, rekabet, dünyaya açılma... 
AB süreci Türkiye'deki dinamizmi geliştiriyor. 
Çok sayıda Malatya'lar, Gaziantep'ler, Manisa'lar, Kahramanmaraş'lar lazım. Yöresel kalkınmaya lokomotiflik etmek, esin kaynağı olmak, nüfusu çekecek cazibe merkezleri oluşturmak için... 
Malatya'nın da elbette birçok sorunu var başta işsizlik... Ama çözümü aynı değil mi 
Türkiye bu dinamizmi ile bölgesine örnek olacak bir ülkedir. Ortadoğu'da kalkınmaya, dünyaya açılmaya, refaha, demokrasiye özlem duyan Arap ve İran aydınlarının Türkiye'nin AB yolculuğuna verdiği desteğin de anlamı bu... 
Malatya, Türkiye'nin geleceğine olan inancımı ve heyecanımı artırdı. 



</TEXT>
</DOC>
