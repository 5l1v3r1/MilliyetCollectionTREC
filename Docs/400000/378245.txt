<DOC>
<DOCNO> 378245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/siyaset/siy04.html </URL>
<DATE> 2005/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bütün girişim 1 hafta içinmiş 
</HEADLINE>
<TEXT>


CHP, TBMM'yi olağanüstü toplantıya çağırma girişimini Erdoğan'ın dönüşüne erteledi. Meclis 1 Ekim'de açılıyor 

ANKARA Milliyet 


CHP, ayrılıkçı terör ve toplumsal olaylardaki artışın görüşülmesi istemiyle TBMM'yi olağanüstü toplantıya çağırma girişimini, Erdoğan'ın ABD'den dönüş tarihini dikkate alarak yarına erteledi. TBMM'nin eylülde olağanüstü toplanmasını bir süredir gündeminde tutan, ancak başvurusunu geciktiren CHP'nin bu erteleme kararı nedeniyle Meclis, Anayasa gereği 1 Ekim'deki olağan açılışına yaklaşık bir hafta kala toplanmış olacak. Oturumun açılabilmesi için 184 olan karar yeter sayısının bulunması gerekiyor. 158 milletvekili bulunan CHP, toplantı yeter sayısına ulaşabilmek için bağımsız milletvekilleriyle DYP ve ANAP'a da çağrıda bulundu. ABD'den 19 Eylül gecesi dönmesi beklenen Erdoğan'ın jetlag hızlı zaman değişimli uçak yolculuğu yorgunu olacağını dikkate alan CHP, genel görüşmenin 21 Eylül'den sonra gerçekleştirilebileceğini söyledi. AKP Genel Başkan Yardımcısı Akif Gülle ise, "Olağanüstü toplantı çağrısına katılacak mısınız " sorusunu "Bir görelim bakalım" diye yanıtladı. 


</TEXT>
</DOC>
