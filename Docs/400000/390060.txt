<DOC>
<DOCNO> 390060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/yazar/pulur.html </URL>
<DATE> 2005/10/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Orhan Pamuk'ta şeref kavramı... 
</HEADLINE>
<TEXT>


BASIN Konseyi'nin yayın organı "Özgür Basın"ın elimize geç geçen temmuz-ağustos 2005 sayısı "ceza çetelesi" gibi... 
Kimini uyarmışlar, kimini kınamışlar, kimini de aklamışlar, kiminin de şik yetinin yersizliğine karar vermişler. 
Kim veya kimler neler yapmış ki, kınanmışlar, uyarmışlar 
Mesela Kültür Bakanı Atilla Koç, gözlerini ovuştururken fotoğrafını çeken gazetecileri dışarı attırmış. Malum ya, Sayın Bakan toplantılar sırasında "uyuklamaktan" özürlü... Gazetecilerin, gözlerini ovuştururken fotoğraf çektiklerini görünce, "Şimdi bu fotoğrafın altına 'Bakan yine uyudu ' diye yazarlar" endişesine kapılmış olacak ki, "Çıkarın bunları, elinden makineleri alın " demiş... 
Basın Konseyi bunu kaba bir davranış olarak nitelemiş, ve Bakan'ı kınamış... 
Konseyin ceza çetelesinde Sezen Aksu'nun sevgilisi ile Cem Yılmaz da var. Sezen Aksu'nun sevgilisi ile Cem Yılmaz, gazetecilere küfür ettikleri için kınanmışlar. 

BASIN Konseyi hep kınayacak değil ya, bazılarını da uyarmış... 
4 televizyon kanalı ile 3 gazete, "göz hastalıkları tedavisinde halkı yanlış bilgilendirdikleri" iddiasıyla uyarılmışlar. Türk Oftalmoloji Derneği Genel Sekreteri Prof. Dr. Nevbahar Tamçelik'in şik yeti üzerine Basın Konseyi, CNN Türk, Sky Türk, atv, TV8 televizyonlarını incelemiş, haberi yeterince soruşturma yapmadan yayımladıkları için uyarmış... 
Daha birkaç uyarı ve aklama da var. 
Buraya sığdırmamız mümkün değil anlatmak istediğimiz, şik yet edilen medyanın, bir ölçüde kendisini denetlediği ve cezalandırdığını göstermek... 

PEKİ, ya söylediklerinden ayaküstü dönenlere ne yapılacak Hele bunlar "şöhret-i k zibe" iseler. 
İşte Orhan Pamuk... 
Önce "Türkler 1 milyon Ermeni'yi, 30 bin Kürt'ü katletti" dedi, "Nobel" süresinde sesini çıkarmadı. "Nobel"e aday olmadığı halde, "Nobel"i kazanacağını umuyordu, kazanamadığını anlayınca, "Ben öyle demedim, sözlerim yanlış anlaşıldı" diye çark etti. Almanya'ya yayıncıların ödülünü almaya gidince, bunu da kıvırdı, "Ben sözümün arkasındayım " diye şecaat arz etti. 

ALMAN Yayıncılar Birliği'nin ödülünü aldıktan sonra da esti, attı, savurdu 
"Türk devletinden hiçbir yetkili törene katılmadı, benim de zaten böyle bir beklentim yoktu, kimsenin katılmamasından şeref duydum." 
Öyle ya, Türkiye Cumhuriyeti devletini temsilen törene katılmak değil, katılmamak Orhan Pamuk'a şeref veriyor. Demek katılsalardı, Orhan Pamuk'un şerefine halel gelecekti. 

OYSA gerçek tam tersiydi, Dışişleri Bakanlığı Sözcüsü Namık Tan, ertesi gün açıkladı 
"Törene, Frankfurt Başkonsolosu Boğaç Güldere katılmış, kendisini Orhan Pamuk'a tanıtmış ve kutlamıştır." 

EEEE, şimdi ne olacak Orhan Pamuk'un "şeref" kavramı .. 
"Devletten kimsenin katılmamasından şeref duydum" diyordu... 
Şimdi ne diyecek ... 
"Şeref duydum " diyemez ya 
Siz öyle sanın... 
Yakında Dışişleri Bakanlığı'nı davet üzre ziyaret edip, "Bakanlık benim ziyaretimle şereflendi" derse de şaşırmayın... 
Eski bir deyim vardır 
"Şeref-ül-mek n, bi-l-mekin 
Yani 
"Mek nın şerefi, orada oturan iledir." 



</TEXT>
</DOC>
