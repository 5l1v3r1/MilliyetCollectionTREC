<DOC>
<DOCNO> 371334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/dunya/axdun02.html </URL>
<DATE> 2005/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dick Cheney Irak'ta acımasızca savaşacağız 
</HEADLINE>
<TEXT>


DIŞ HABERLER SERVİSİ 


ABD Başkan Yardımcısı Dick Cheney, savaş karşıtı çevrelerin Irak'tan çekilme talebini kesin bir dille reddederek, Amerikan kuvvetlerinin "acımasızca savaşacağını ve gerekirse direnişçileri tek tek avlayacağını" söyledi. 
Missouri eyaletinin Springfield kentinde eski askerlere konuşan Cheney, Irak'ta zaferin, ABD'nin gelecekteki güvenliği açısından kritik önem taşıdığını belirtti. 

Çekilme söz konusu değil 
Cheney, ABD'nin Irak'tan zamansız çekilmesinin söz konusu olmayacağını vurgulayarak, "Bazıları, ABD'nin sinirlerinin bozulacağını ve gardımızın düşeceğini düşünüyor. Bunlar, yanıldıklarını anlayacak" dedi. 
Gözlemcilere göre, Cheney'in bu sert sözleri, ABD'de son haftalarda yükselen savaş karşıtı hareketin taleplerine yanıt niteliğini taşıyor. 


</TEXT>
</DOC>
