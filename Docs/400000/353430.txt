<DOC>
<DOCNO> 353430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/yazar/theper.html </URL>
<DATE> 2005/06/19/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bir kolaylık var 
</HEADLINE>
<TEXT>


Geçenlerde Emlak Vergisi'nden muafiyet konusunda Maliye Bakanlığı'nın 43 No'lu tebliğini yazmıştım. Buna göre bu yıl Emlak Vergisi'nden muaf olanları saymıştım ve tebliğde bu kişilerin 
"İkametg hlarının bulunduğu yer vergi dairesinden Gelir Vergisi mükellefi olmadıklarına ve TC Emekli Sandığı, Bağ-Kur ve Sosyal Sigortalar Kurumu genel müdürlüklerinin ilgili birimlerinden aktif sigortalı bulunmadıklarına dair alacakları belgeleri 38 Seri No'lu Emlak Vergisi Kanunu Genel Tebliği ekinde yer alan hiçbir geliri olmadığını belgeleyenlerin tek meskenlerine ait form ekinde 31.12.2005 tarihi mesai saati bitimine kadar ilgili belediyelere vermeleri." 
Gerektiğini yazmıştım. 
Bu 43 No'lu tebliğden sonra 44 No'lu tebliğ yayımlandı. Konu yine Emlak Vergisi'nden muafiyet. Ancak bu tebliğ başvuru şartlarını hafifletmiş olmakla bunu da yayımlama ihtiyacını duydum. Diyor ki 
"Bakanlığımıza yapılan başvurular üzerine mükelleflere kolaylık sağlamak amacı ile hiçbir geliri bulunmayan ve Türkiye sınırları içinde brüt 200 M2'yi geçmeyen tek meskene sahip olan mükelleflerin, bu tebliğ ekinde yer alan taahhüt belgesini ilgili belediyeye vermeleri halinde bu meskenleri için 2004 yılından itibaren indirim sıfır bina vergisi oranının uygulanması uygun görülmüştür. 
Bu durumda söz konusu taahhüt belgesinin verilmesi yeterli olup ayrıca mükelleflerin ikametg hlarının bulunduğu yer vergi dairesinden Gelir Vergisi mükellefi olmadıklarına ve TC Emekli Sandığı, Bağ-Kur ve SSK genel müdürlüklerinin ilgili birimlerinden aktif sigortalı bulunmadıklarına dair belge almalarına gerek bulunmamaktadır." 
Görüldüğü gibi vatandaş kapı kapı dolaştırılmaktan kurtarılmış, sadece form beyan belgesini, yani resmi adı ile "Hiçbir geliri olmayanların tek meskenlerine ait taahhüt belgesi"ni doldurup imzalamaları yeterli kabul olunmuştur. 
Gerçeğe aykırı bildirimde bulunanlardan ise gereken vergi cezalı ve gecikme faizi ile birlikte alınacaktır. 



</TEXT>
</DOC>
