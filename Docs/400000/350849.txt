<DOC>
<DOCNO> 350849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sonyas03.html </URL>
<DATE> 2005/06/10/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Sağlıklı penis sağlıklı kalp 
</HEADLINE>
<TEXT>

     Tıp dünyasında yapılan son araştırmalar çerçevesinde, sertleşme sorunu yaşamayan sağlıklı bir penisin aynı zamanda sağlıklı bir kalbin de habercisi olduğuna dikkat çekildi. 
     Ayrıca kan dolaşımına bağlı sorunlar yaşamayan, düzenli spor yapan erkek ve kadınlarda cinsel organların çok daha seksi ve cazip görünüme sahip olduğu da uzmanlarca belirtildi. Berlinli Ürolog Dr. Akif Geçer, tıp dünyasında yapılan son araştırmalar çerçevesinde ereksiyon sorunu yaşayan hastaların kan dolaşım sorunuyla karşı karşıya olduğunu belirterek şunları söyledi 
     Bizim 20 yıllık deneyimlerimiz çerçevesinde de damarlardaki daralma nedeniyle uyarılma sorunu yaşayan erkeklerin, kalp sorunu olduğu da ortaya çıktı. Dolayısıyla bize sertleşme sorunuyla başvuran erkekleri hemen bir kalp kontrolüne gönderiyoruz. 
     Cinselliğin ilerleyen yaşlarda bir kabusa dönüşmemesi, mutlu ve uzun bir cinsel hayat için erken yaşlarda düzenli olarak beslenmeyi ve spor yapmayı tavsiye ediyoruz. 
     Psikolojik ve yaşlılıkla gelen sorunları saymazsak, ereksiyon sorunu yaşayan erkeklerin en büyük düşmanı damarların daralmasına bağlı olarak yaşanan kan dolaşım bozukluğudur.’ 
     
</TEXT>
</DOC>
