<DOC>
<DOCNO> 393123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sonspo03.html </URL>
<DATE> 2005/11/08/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Gürsoy'dan itiraf Fener hakemler tarafından kayırılsa da, iyi oynuyor 
</HEADLINE>
<TEXT>

     İkinci Başkan Ergun Gürsoy, Fenerbahçe her ne kadar hakemler tarafından kayırılıyorsa da, çok pozisyona girip, iyi oynuyor dedi. 
     
     Oyunumuz geriledi’ 

     Bu sezon yaptığı açıklamalar çok tartışılan İkinci Başkan Ergun Gürsoy dün de önemli sözler sarfetti. Son haftalarda futbol takımının bir düşüş yaşadığını kabullenen deneyimli yönetici, Galatasaray’ın lige başladığı oyunu ile şimdiki oyunu arasında oldukça fark var. İşin doğrusu şu sıralar iyi oynamıyoruz'' dedi. Şampiyonluk yarışındaki rakipleri Fenerbahçe’ye de dokunmadan edemeyen Gürsoy, Atbaşı gittiğimiz rakibimiz, her ne kadar hakemler tarafından kayırılıyorsa da, çok gol pozisyonuna giriyor, iyi oynuyor'' diye konuştu. 
     
     Dört yabancı yeter’ 

     Aziz Yıldırım’ın açıklamaları sonrası futbol kamuoyunun gündemine oturan yabancı oyuncu sınırlandırması’ tartışmasına da değinen Ergun Gürsoy, Sınırsız yabancı oyuncuya karşıyım. Takımlarda dört yabancı olsun ama hepsi iyi oyuncular olsun. Bence 11 kişilik takımlar için dört yabancı ideal. Böylece yerli oyuncuların da önü açılsın. Çünkü biz her işi abartırız. Bunu da yüzümüze gözümüze bulaştırırız. Çok sayıda yabancı oyuncuyu takımlarımıza alırsak, o zaman kalite düşebilir. Alacağınız yabancıyı iyi tanımalısınız'' dedi. 

     
</TEXT>
</DOC>
