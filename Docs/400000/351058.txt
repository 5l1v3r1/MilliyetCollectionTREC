<DOC>
<DOCNO> 351058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sonspo08.html </URL>
<DATE> 2005/06/11/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Ergün Biz de Fenerbahçe'nin 100. yılında şampiyon olmak istiyoruz 
</HEADLINE>
<TEXT>

     Saffet YENİGÜN KEMER Antalya DHA 
     

      KEMER'de tatil yapan Galatasaraylı Ergün Pembe, Fenerbahçe'nin şampiyonluğunu değerlendirirken, çarpıcı açıklamalarda bulundu. Fenerbahçe'nin, Galatasaray'ın 100. yılında şampiyon olmasından dolayı büyük üzüntü duyduklarını kaydeden Pembe, Bizim hedefimiz de şimdi onların 100. yılında şampiyon olmak'' dedi. 
     Kemer İlçesi'ne bağlı Beldibi Beldesi'nde bulunan Sungate Port Royal Hotel'de kalan Galatasaraylı ünlü futbolcu, burada kendisine yöneltilen soruları yanıtladı. Ergün şöyle konuştu 
     100. yılımızda şampiyon olmak isterdik. Bunu da bütün gücümüzle başarmaya çalıştık. Az hata yapsaydık belki 100. yılımızda şampiyon da olabilirdik. Maalesef çok ufak yapılmaması gereken hataları yapmamızdan dolayı bu sene şampiyonluğu kaptırdık. Fenerbahçe çok iyi bir takım ama bugün baktığınız zaman bir çok maçı, bireysel yeteneklerle, şansla, son dakika attıkları gollerle kazandılar. 100. yılımızda şampiyon olamadığımız için tabii ki çok üzgünüz. Bunu telafi edebiliriz. Bunu telafi edebilmek için de önümüzdeki sezon şampiyon olmamız gerekli. Bunun için önemli transferler yapılması lazım. Ekonomik gücün iyi olması lazım. Takım sisteminin tamamen oturması lazım. Önümüzdeki sezon bu hatayı telafi ederiz diye düşünüyorum. Dediğim gibi 100. yılda şampiyon olmadığımız için biz futbolcular daha üzgünüz ama Galatasaray’da hedefler hiçbir zaman bitmez. Gelecek sene hedef kesinlikle şampiyon olmak. Fenerbahçe’nin bizim 100. yılımızda şampiyon olması tabii ki bizi üzdü. Kimbilir biz de onların 100. yılında şampiyon oluruz. Onlar nasıl olduysa biz de Fenerbahce'nin 100. yılında şampiyon olmak istiyoruz'' 
     
     ŞAMPİYONLUĞU UFAK HATALARDAN KAYBETTİK 
     Şampiyonluğu ufak hatalar yüzünden kaybettiklerini söyleyen tecrübeli futbolcu, Öncelikle takım içinde ki arkadaşlık çok iyiydi. Bunu biz söylemiyoruz. Spor otoritelerinin de izlemleri bu yöndeydi. Bence çok ufak hatalardan dolayı ampiyonluğu verdik. Bizim gibi bir takımın bu hataları yapmaması lazımdı. Ekonomik konuya gelince ben Galatasaray'da uzun yıllardır hizmet veriyorum. Bazı ufak tefek problemlerin dışında, bizim camiada kimsenin parası içerde kalmamıştır. Neticede 11 senedir buradayım. Benim de param hiçbir zaman içerde kalmadı. Ufak tefek problemler zaten oluyor. Ülkemizin ekonomik durumu belli. Ekonomik istikrarı olmayan bir ülkede, kulüplerin de bu istikrarsızlıktan zarar görmesi gayet normal. Zamanında olmasa bile her zaman aldık paramızı. Bunun şampiyon olamadığımıza etken olacağının inancında değilim. Biz yaptığımız ufak tefek hatalardan dolayı şampiyonluğu kaybettik. Belki daha iyi konsantre olup az hata yapsaydık, rakibimizin puan kaybettiği maçlarda biz puan alıp kaybetmeseydik belki de bugün şampiyonduk.'' 
     
     İNANILMAZ PUANLAR KAYBETTİK 
     İlk bakıldığında Fenerbahçe'nin çok iyi transferler yaptığına da dikkat çeken Ergün Pembe, Ancak mesele iyi transferler yapmak değil. Bunların takım oyununa iyi oturması, takım oyununun sahaya iyi yansıması gerek. Çok iyi bir futbolcu olabilirsiniz ama uyum sağlayamıyorsanız bunun hiçbir faydası olmaz. Bizde o çok önemliydi. Çok yetenekli ve kaliteli oyuncular bizde de vardı. Nedense şans bizden yana değildi. İnanılmaz şanssız puanlar kaybettik. Rakibimiz aksine bizden daha şanslıydı ve onlar daha fazla puan kazandı. Dediğim gibi iyi futbolcu olmak yetmiyor, önemli olan takım oyununa ayak uydurmak ve o takıma bir şeyler vermek. Biz bunu başardık ama ufak tefek hatalardan şampiyonluğu kaybettik'' diye konuştu. 
     
     HAGİ'Lİ DÖNEM GERİDE KALDI 
     Ergün Pembe, Hagi'nin Galatasaray’dan yanımda götürmek istediğim tek futbolcu Ergün olurdu'' şeklindeki açıklamasına ise şu yanıtı verdi 
     Böyle bir şey duymak benim için gerçekten sevindirici. Hocamın gittiği yere beni de götürmek istemesi, bana ne kadar değer verdiğini ve benim hakkımda ne kadar iyi düşüncelere sahip olduğunu gösteriyor. Bu beni gerçekten onurlandırdı. Hocama teşekkür ediyorum. Hagi’li bir dönemi geride bıraktık. Gönül isterdi ki devam edelim. Çünkü bir düzen kurulmuştu. O düzende elimizden gelenin en iyisini de yapmaya çalıştık. Bir çok şeyi başardığımız inancındayız. Bunu sadece biz değil, hocamız ve kamuoyu da söylüyor. Çok iyi şeyler başardık. Elimizdeki imkanlarla en iyisini yapmaya çalıştık. Tabi ki bir düzenimiz vardı ve bozulmasını istemedik. Ancak, bugün baktığınız da hepimiz profesyoneliz. Bugün burada olup yarın başka bir yerde olabiliriz. Hocamız içinde aynı şey geçerli. Yönetimimizin ve hocamızın birlikte aldığı bir karar var. Biz futbolcular olarak bu karara saygı duymak zorundayız. Kim gelirse Galatasaray’ın başarısı için bu kulübe geliyor. Şimdi hocamız bıraktı ve onun yerine başka bir hocamız geldi. Onunla birlikte bu yolda ilerleyeceğiz. İnşallah iyi bir sezon geçiririz ve yeni hocamızda bize çok daha iyi şeyler verir. Bu sezonu daha iyi geçiririz.'' 
     
     MİLLİ TAKIMA ÇOK ŞEYLER VERECEĞİM 
     Ergün, Milli Takım'a seçilme konusunda umudunu kaybetmediğini vurgulayarak şöyle devam etti 
     Milli Takım'a alınmamam, bundan sonra alınmayacağım anlamına gelmez. Ben en iyisini başarıp takımımım içinde en iyisini yaptıktan sonra illaki Milli Takım'ın başında bulunan hocalarımız bunu değerlendirecektir. Ersun hocamız demek ki yeterli görmediği için beni kadroya almadı. Tabii ki bu beni hedeflerimden uzaklaştırmıyor. Ben yine çok çalışıp formanın hakkını verip Milli Takım'a tekrar girmek istiyorum. Kendimi bu kapasitede görüyorum. Milli Takım'a daha çok şeyler vereceğime inanıyorum. Şimdiki hedefim, ilk önce kendi takımımın, daha sonra da Milli Takım'ın başarısı olacak.'' 
     
     GALATASARAY’DA KALMAK İSTİYORUM 
     Tecrübeli oyuncu Galatasaray'da kaymak istediğini kaydederek sözlerini şöyle sürdürdü 
     Benim takımımla 3 senelik mukavelem vardı. Bunun süresi bitti. Eğer kulübüm derse ki, biz seninle devam etmek istiyoruz. Bun seve seve kabul ederim. Çünkü bu camia bana çok şey verdi. Ancak kulübüm derse ki bu zamana kadar yaptığın hizmetler için teşekkür ediyoruz. Onu da saygı ile karşılarım. Bana bugüne kadar kulübümden teklif gelmedi. Aldığım duyumlar kalacağım yolunda. Zaten ben de kalmak istiyorum.'' 
     
     2 YIL SONRA BIRAKABİLİRİM 
     Aktif futbol yaşantısını 2 yıl daha devam ettirmeyi düşündüğünü de vurgulayan Pembe, Bu üç, dört sene de olabilir. Vücudumun gittiği yere kadar. Eğer bu camiada bitireceksem, iki sene daha oynayıp bitirmek isterim. 12. adam diye tabir ettiğimiz seyircimiz çok üzüldü. Bu her şeyin sonu değil. Biz bu sene şampiyon oluruz. Dört sene üst üste şampiyon olmuş bir takımız. Bizim her zaman arkamızda olsunlar. Neticede bu bir spor. Yenmek olduğu kadar yenilmekte var. Bizden desteklerini esirgemesinler. Galatasaray büyük ve hedefleri olan bir camia tek isteğimiz bizim arkamızda olsunlar'' dedi. 
     
     EMRE TÜRKİYE’YE DÖNMEZ 
     Emre'nin Türkiye'ye dönmeyeceğini ileri süren Ergün Pembe, sözlerini şöyle tamamladı 
     Profesyonel bir arkadaşımız. Daha önceki konuşmalarımızdan yurt dışından dönmeyeceğini düşünüyorum. Tabii ki fikirlerinde değişiklik olmuş olabilir. Ancak neticede son karar Emre’nindir. Ben Emre’nin yaşında olsam futbol hayatımı yurt dışında sürdürürdüm. Çünkü, yurt dışında ne medya baskısı, ne de başka etkenler var. Memleket hasreti dışında hiçbir sorun olmuyor. Emre’nin yerinde olsam geri dönmezdim. Ben inanıyorum ki Avrupa’da başka bir takıma gidecektir.'' 
     
</TEXT>
</DOC>
