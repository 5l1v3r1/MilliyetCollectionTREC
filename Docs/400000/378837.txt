<DOC>
<DOCNO> 378837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/siyaset/siy06.html </URL>
<DATE> 2005/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Papadopulos BM'de Erdoğan'la görüştüm 
</HEADLINE>
<TEXT>


SEMA EMİROĞLU New York 


Kıbrıs Rum Yönetimi lideri Tassos Papadopulos, Başbakan Erdoğan'la BM'deki zirve sırasında "gayrıresmi bir görüşme" yaptığını açıkladı. Papadopulos, açıklamayı Rum gazetecilere yaptı. Erdoğan'la BM binasında yaptığı görüşmenin içeriğiyle ilgili soruyu, "Her birimiz kendi görüşlerimizi dile getirdik" diye yanıtlayan Papadopulos, "Ancak bu tür tesadüfi görüşmelere fazla önem verilmesi gerektiğini sanmıyorum" dedi. 
Başbakan Erdoğan, New York'ta İngiltere'nin Başbakanı Tony Blair ile de bir araya geldi. Erdoğan, Blair'e, müzakarelerin başlaması için sunulacak ek maddeler ya da koşulların Ankara tarafından kabulünün mümkün olmadığını söyledi. Kaynaklar, Blair'in de Erdoğan'ın sözlerini teyit eder nitelikte konuştuğunu belirtti. İngiltere Başbakanı, görüşmenin ardından bir gazetecinin "3 Ekim'de kötü bir sürpriz olabilir mi " sorusunu, "Bunu kesinlikle ummuyorum" diye yanıtladı. 


</TEXT>
</DOC>
