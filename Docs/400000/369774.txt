<DOC>
<DOCNO> 369774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sontur02.html </URL>
<DATE> 2005/08/14/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Hırsızlar kameraya yakalandı... 
</HEADLINE>
<TEXT>

     Kütahya'da, müşteri olarak bir markete giren 3 kişi, 3 bin YTL tutarında telefon kontörü çaldı. Hırsızlardan biri, kontörleri çalarken güvenlik kameraları tarafından görüntülendi. 
     Yenidoğan Mahallesi'nde bir markete giden kimliği henüz belirlenemeyen 3 kişiden biri, çekmecede bulunan 3 bin YTL değerindeki telefon kontörünü çaldı. 
     Marketteki güvenlik kameralarının kaydettikleri görüntüleri izleyince olayı fark eden market sahibi, durumu polise bildirdi. 
     Market sahibi, olay sırasında kendisinin dışarıda olması nedeniyle marketle eşinin ilgilendiğini belirterek, şunları söyledi 
     ''Bir işim çıktığı için 10 dakikalığına marketten ayrılmıştım. Bu sırada eşim markette bulunuyordu. Markete gelen 3 kişiden 2'si bakliyat almak bahanesiyle eşimi oyalamışlar, arkada kalan bir kişi de bundan yaralanarak çekmecede bulunan kontörleri almış. O sırada dükkanda bulunan 3 güvenlik kamerası olay anını görüntülemiş. Kamera kayıtlarını polise teslim ettik. Polisin bu görüntülerden yararlanarak zanlıları en kısa sürede bulacağını ümit ediyoruz.'' Kütahya Emniyet Müdürlüğü yetkilileri de olayla ilgili soruşturma başlatıldığını, kamera kayıtlarının incelendiğini bildirdiler. 
     
</TEXT>
</DOC>
