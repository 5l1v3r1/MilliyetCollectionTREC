<DOC>
<DOCNO> 373637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/ekonomi/eko01.html </URL>
<DATE> 2005/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Modanın Formula 1'i İstanbul'a geliyor 
</HEADLINE>
<TEXT>


İHKİB, dünyanın en ünlü fuar organizatörü Karl - Heinz Müller'in düzenlediği 'Bread an Butter' moda fuarını 2006'da İstanbul'a getiriyor 


Dünyanın en büyük hazır giyim markaları, ünlü fuar organizatörü Karl-Heinz Müller tarafından Türkiye'de düzenlenecek "Bread and Butter Bosphorus" fuarında buluşacak. Berlin ve Barcelona'dan sonra İstanbul'da 2006 yılında yapılması için prensipte anlaşılan Bread and Butter fuarı, klasik bir fuar çizgisinden çok bir festival havasında gerçekleştirilecek. 
Uluslararası erkek hazır giyim markaları Damat, Tween ve ADV markalarının yaratıcısı Orka Group'un ve İstanbul Hazır Giyim ve Konfeksiyon İhracatçıları Birliği İHKİB Yönetim Kurulu Başkanı Süleyman Orakçıoğlu, dünyada ticari fuarların cazibesini kaybettiğini, bu tür organizasyonlar yerine yeni konseptler peşinde olduklarını söyledi. 

Prestij fuarı 
Ünlü fuar organizasyonlarından Bread and Butter'ın Başkanı Karl-Heinz Müller'in dünya moda endüstrisinin ilgisini çeken bir değişim başlattığını belirten Orakçıoğlu, şöyle dedi "Bread and Butter, ürün satışının yapıldığı klasik bir fuar değil. Dünyadaki markaların şov amaçlı güç gösterisi yaptığı, dünya moda trendlerinin belirlendiği bir organizasyon. 4 yıl önce ilk kez Berlin'de yapıldığında dünya moda endüstrisinin kalbinin attığı yer oldu. Organizasyon geçen ay da Barcelona'da yapıldı. Barcelona'yı bir anda dünya moda endüstrisinin gündemine taşıdı. Bread and Butter, moda endüstrisinin prestij mek nı oldu. Buraya her firma katılamıyor, her ziyaretçi giremiyor." 
Bread and Butter'ın Başkanı Karl-Heinz Müller'in Formula 1'in özel davetlisi olarak İstanbul'a geldiğini belirten Orakçıoğlu, Müller'le bu organizasyonu 2006 yılında İstanbul'da yapmak için prensipte anlaştıklarını kaydetti. 




</TEXT>
</DOC>
