<DOC>
<DOCNO> 378262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/spor/ydilmen.html </URL>
<DATE> 2005/09/14/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Cin gibi olmak 
</HEADLINE>
<TEXT>



Yazık oldu, yazık denir ya. Dün tam örneğini gördük. Bu cümleleri yalandan yazmıyorum. Gerçekten aldığın bir puanı son üç dakikada kaybediyorsun. 87 dakika rakibin kadar etkili oynuyorsun, rakibin kadar top tutuyorsun, rakibin kadar pozisyon buluyorsun, takım halinde disiplini elden bırakmıyorsun ama son beş dakikada hakkın olan bir puanı bırakıyorsun. 
Milan, dünyanın en gıcık takımı. En tehlikeli olduğu dakikalar kötü oynadığı dakikalar. Bu Milan'dan bir şey olmaz diyorsun, anında tabela değiştiriyorlar. Kaka dünyanın en iyi forvet arkası oyuncusu. Shevchenko'yu oyundan çıkaran antrenör delidir. Ayaklarına top değmiyor ama skoru değiştiriyorlar. Geride ne bıraktı Fenerbahçe her şeye rağmen taraftarına bu yıl ben de varım dedirtti, en azından. Daum'u eleştirmek doğru değil. Çünkü Milan deplasmanına çıkaracağı en iyi kadroyu çıkardı. Riske girmedi, kontrollü oynadı. Tam amacıma ulaştım derken, rakibin klas oyuncuları yüzünden maçı kaybetti. Milan'a karşı doksan dakikanın her saniyesinde cin gibi olacaksın. Çünkü bir anlık gafletle maçı kaybedersin. Belki de Avrupa'nın kötü oynarken kazanabilecek tek takımı. Bu da Fenerbahçe ile arasındaki tek ve en büyük fark. Bir not da Fenerbahçeli futbolculara faul yapmak asla ayıp değildir. Kaka'nın ikinci golünde Luciano veya Ümit Özat, Brezilyalı'yı yere indirs e bir puan cepteydi. 
Milan maçlarını bir daha 80. dakikada yazar ve yorumlarsam ne olayım. 



</TEXT>
</DOC>
