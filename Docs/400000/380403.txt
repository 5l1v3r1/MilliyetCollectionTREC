<DOC>
<DOCNO> 380403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/astro/index.html </URL>
<DATE> 2005/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Akşam saatleri verimli 
</HEADLINE>
<TEXT>


Bugün maddi konular üzerinde durmak ve sıkı çalışmak mümkün. Olayların ekonomik yönlerini daha iyi değerlendirmeye bakmalıyız. Sabah saatlerinde kolayca kışkırtılabiliriz ancak akşam saatleri daha huzurlu. 

Koç'lar parasal açıdan gelişebilecek fırsatları değerlendirmeli. Bu konuda işbirliklerine açık olmalı fakat temkinli hareket etmeyi ihmal etmemeliler. Boğa'lar girişimlerinde başarılı olmaya hazırlar ve istekleri konusunda ısrarlı olacaklar. Duygusal ilişkilerinde daha ılımlı olmalılar. İkizler daha dikkatli hareket ederek geçmişte yaptıklarından ders almalılar. İleriye dönük düşünmeli, gereken konulara da eğilmeliler. Yengeç'ler bugün de keyifli hareket ediyorlar. Sosyal çalışmalar ve ortaklaşa işler yapıcı sonuçlar getirebilecek. Aslan'lar biraz çaba ile işlerinin üstesinden gelmeye çalışmalı. İş hayatında öne çıkabilecekleri fırsatlara açık olmalı ancak, üstlerle ilişkilerinde temkinli olmayı da unutmamalılar. Başak'lar var olan engelleri aşabilecekler. Yabancılarla ilgili 
projeler olumlu yönde ilerlerken, yolculuklar öne çıkıyor. 
Terazi'ler için parasal konularda olumlu değişiklikler ve ortaklıklar söz konusu olabilir. Duygusal isteklerini abartmadan hareket edebilmenin yararı da var. Akrep'ler ikili ilişkilerinde özenli olmalı ve alınganlık göstermemeli. Ortaklaşa alanda yeni tekliflere açık ve yapıcı yaklaşmaları da gerekiyor. Yay'lar göz ardı ettikleri konular yüzünden problem yaşayabilirler. Detay gerektiren işler tüm zamanlarını alsa bile verimli olmaları gereken işler var. Oğlak'lar maddi konularda duygusal kararlar yerine akıllıca hareket etmeliler. Bugün hayatın güzel yönlerini görmeli ve gevşemenin yollarını aramalılar. Kova'lar biraz gergin olabilirler. Özellikle evle ilgili konular onları huzursuz edebilir. Bu konudaki sorumluluklar için yapıcı çaba gerekiyor. Balık'lar eğitim ve zihinsel konularda başarılı bir gün geçirecekler. Yeni fikirlerini uygulama imk nlarını kullanmalı ancak kardeşlerle ilişkilerde yapıcı olmalılar. 
</TEXT>
</DOC>
