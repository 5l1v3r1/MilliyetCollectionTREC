<DOC>
<DOCNO> 356688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonspo18.html </URL>
<DATE> 2005/06/29/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Terim'in kadrosu belli... 
</HEADLINE>
<TEXT>

     Milli Takımlar Teknik Direktörü Fatih Terim'in yardımcılıklarına Müfit Erkasap, Oğuz Çetin ve Eser Özaltındere'nin getirilmesi bekleniyor. 
     
     Ümitler Karaman'a 

     Ersun Yanal'ın görevden alınmasının ardından Milli Takımlar'ın başına getirilen Fatih Terim'in yardımcıları da yavaş yavaş belli oluyor. Tecrübeli hocanın teknik heyetinin, Müfit Erkasap, Oğuz Çetin ve kaleci antrenörü Eser Özaltındere'den oluşması bekleniyor. Ümit Milli Takımlar Teknik Direktörü olarak Ünal Karaman'ın göreve getirilmei, yardımcılığını ise Mehmet Özdilek'in yapması planlanıyor. 
     
     Çobanoğlu gidiyor 

     U19 Milli Takımı'nın, U17'i Avrupa Şampiyonluğu'a taşıyan Abdullah Avcı Ve Metin Tekin ikilisine teslim edilmesi, Trabzonsporlu Hami Mandıralı'ya da genç milli takımlardan birinde görev verilmesi bekleniyor. Olimpik Milli Takım'la İspanya'da bulanan Yanal'ın eski yardımcıları Mesut Bakkal ve Metin Bayındır ile çalışmayı düşünmeyen Terim'in menajerlik sistemine karşı çıktığı Can Çobanoğlu'nun da dönüşte görevine son verileceği ileri sürüldü. 

     
</TEXT>
</DOC>
