<DOC>
<DOCNO> 351059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sonspo09.html </URL>
<DATE> 2005/06/11/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Rasim Kara Azerbaycan Futbol Ligi'nde şampiyon olamadı 
</HEADLINE>
<TEXT>

     Nurettin ATMACA GANJA, DHA 

Rasim Kara'nın çalıştırdığı Hazar Lenkoran, Play-Off final maçında, geçen yılın şampiyonu Neftchi Bakü'ye 2-1 yenilerek ligi 2'inci sırada tamamladı Azerbaycan Futbol Ligi'nde, 2004-2005 sezonu şampiyonu play-off final maçında Hazar Lenkoran’ı 2-1 mağlup eden Neftchi Baku oldu. 
     Azersaycan'ın 2'inci büyük şehri olan Ganja'da oynanan ve 26 bin kişinin izlediği karşılaşmada, Rasim Kara'nın teknik direktörlüğünü yaptığı Hazar Lenkoran takımı, Alim Gurbanov'un kafa golüyle son şampiyon karşısında 1-0 öne geçti. İlk yarı bu skorla tamamlanırken oyunu bırakmayan Neftchi Bakü, önce Ruslan Abatov'un golüyle skora 1-1'lik dengeyi getirirken, Zaur Tagizade’nin golüyle de karşılaşmadan 2-1 galibiyetle ayrıldı. Baku ekibi bu şampiyonlukla tarihindeki 4'üncü şampiyonluğunu elde etti. Şampiyon Neftchi Baku Şampiyonlar Ligi'ne katılmak için ön eleme turu oynayacak. Rasim Kara'nın takımı Hazar Lenkoran ise, Azerbaycan'ı UEFA Kupası'nda temsil edecek. 
     
</TEXT>
</DOC>
