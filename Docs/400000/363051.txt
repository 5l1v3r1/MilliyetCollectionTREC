<DOC>
<DOCNO> 363051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/soneko03.html </URL>
<DATE> 2005/07/21/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Denetimsizlik ve avantaj yeşil kart sayısını patlattı 
</HEADLINE>
<TEXT>

     Tutku Ayvaz Referans Gazetesi 

Bandırma'da Yeni Eczane'nin önüne son model bir Peugeot yanaşıyor. İçinden iyi giyimli 40'lı yaşlarında bir bayan iniyor. Elindeki reçeteyi ve yeşil kartını eczacı ılkay Yücebilgiç'e uzatıyor. Yücebilgiç, ilaçları hazırlarken bu durumla son zamanlarda ne kadar çok karşılaştığını düşünüyor. Bayan hiç para ödemeden yeşil kart işlemlerini yaptırıyor ve gidiyor. 
     "Hem zenginler hem de yeşil kartları var. Başları ağrısa hastaneye koşup onlarca ilaç yazdırıyorlar. Üstelik katkı payı da vermiyorlar" diyor Yücebilgiç. Ardından ekliyor ışin içinde sahtekarlık olduğunu bilsek de ilaçlarını vermek zorundayız. Çünkü bunları denetlemek bizim değil devletin işi. 
     Rakamlar da Yücebilgiç'in verdiği bilgileri doğruluyor. Sağlık Bakanlığı'nın verilerine göre yeşil kartta son 4.5 ayda büyük patlama yaşandı. Bu yıl 1 Mart tarihi itibariyle 6 milyon 203 bin 679 olarak belirlenen yeşil kartlı sayısı, 18 Temmuz itibariyle yüzde 50.67 oranında artarak 9 milyon 347 bin 159'a yükseldi. Bu 3 milyon 143 bin 480 bin kişilik artışta yerel yönetimlerin siyasal kaygılarla müracatlarda gelir kıstaslarını yeterince incelememesi en önemli etken olarak görülüyor. Buna, hükümetin 1 Ocak'tan itibaren yürürlüğe soktuğu yeşil kartlı hastalara tüm hastanelerde muayene, tüm eczanelerden ilaç alabilme kolaylığı, katkı payından muafiyet de eklenince hak eden-etmeyen herkesin yeşil kart peşine düştüğü belirtiliyor. 
     Herhangi bir sosyal güvencesi olmayan ve asgari ücretin üçte biri oranında yani bugünkü asgari ücrete göre 117 milyon liradan az geliri olanların sağlık hizmetlerinden ücretsiz yararlanması için 13 yıl önce uygulamaya konulan "yeşil kart"lıların sayısı adeta patladı. Son 4.5 ayda 3 milyon 143 bin 480 bin kişi yeşil kart aldı. Sağlık Bakanlığı'nın verilerine göre 1 Mart 2005'te 6 milyon 203 bin 679 olan yeşil kartlı sayısı, yüzde 50.67 oranında artarak, 18 Temmuz'da 9 milyon 347 bin 159'a yükseldi. 
     Son aylarda yeşil kartlı sayısında bu hızlı artışın iki nedenden kaynaklandığı savunuluyor. Bunlardan biri yerel yönetimlerin siyasal kaygılarla müracatlarda gelir kıstaslarını yeterince incelememesi. Bir diğeri de hükümetin 1 Ocak'tan itibaren yürürlüğe soktuğu yeşil kartlı hastalar ayaktan muayene ve tedavileriyle ilgili reçetelerindeki ilaçlarını bütün eczanelerden almasına yönelik düzenlemesi. Ekonomi bürokrasisi yeşil kartlı sayısındaki bu artıştan sağlık harcamalarında yükselmeye neden olacağından dolayı ve sosyal güvenlik harcamalarındaki hedefin tutturulamayacağından endişeli. Sağlık Bakanlığı'nın araştırmasına göre ise Türkiye'de 20 milyon yeşil kartlı olması gerek. Bu yüzden kaygı duyulacak bir durum bulunmuyor. 
     Bürokratlar, sağlık harcamalarında artış olacağına ilişkin endişelere karşı ilaç harcamalarını kısıtlayıcı önlemleri devreye soktuklarını belirtti "Daha önce belirsizlik vardı. Karneler her yıl vize yapıldığından toplamda 13 milyon kişi gözükürken, vize yaptıranların 6 milyon civarında olduğu biliniyor." Onları endişelendiren sayının artışından daha çok sağlık harcamalarının süistimalleri kapsayacak şekilde artması. Bu nedenle de ilaç katkı payı uygulamasının yanı sıra 77 kalem olan eşdeğer ilacı 320 kaleme kadar yükselttiklerini belirtiyorlar. 
     Sağlık Bakanlığı Tedavi Hizmetleri Genel Müdür Yardımcısı Ertuğrul Candan 2005 yılı Mayıs ayı içerisinde yaklaşık 1.5 milyon kişinin yeşil kart sahibi olduğunu söyledi. Candan, "Hıfzıssıhha Mektebi'nin araştırmasına göre, Türkiye'de 20-22 milyon arasında insan yeşil karta ihtiyaç duyuyor. Yeşil kartta otokopili sisteme geçişten sonra hedefimiz 10 milyondu, bu hedefe de şu anki rakamla 9 milyon 347 bin 159'a ulaşıldı. ılerleyen dönemlerde yeşil kartlı sayısı azalır mı azalmaz mı bilemeyiz. Bu konu Türkiye'nin sosyo-ekonomik koşullarına bağlı olarak şekillenir." 
     
     2004'de azaldı, 2005'de arttı 

     2004'te bugünde süren otokopili yeşil kart uygulamasıyla 13 milyon 400 bin olduğu ileri sürülen yeşil kartlı sayısını rasyonelleştirmeye yönelik bir çalışma başlatıldı. Bu çerçevede 2004 yılı sonlarında Türkiye'deki yeşil kartlıların sayısı 6 - 7 milyon olarak belirlendi. Sağlık Bakanlığı yeşil kart sahiplerine ilişkin belgeleri Emekli Sandığı ile birleştirilmesi ve tek bir veri tabanında toplanmasına yönelik yaptığı çalışmayla 07 Nisan 2005'te 7 milyon 650 bin yeşil kartlının bilgilerini Emekli Sandığı ile paylaştı. 
     
     Bu kartlar neden arttı 

     Sayının bir kaç ay içerisinde 3 milyondan fazla artmasında muhtar ve belediyelerin mali durumu tespit onayında araştırma yapmadan, siyasal kaygılarla onaylamaları ve hak etmeyenlere de bu hakkı tanımaları gösteriliyor. Hükümetin yeşil kartlıların da tüm hastanelerden yararlanmasına yönelik düzenlemenin ardından yılbaşından itibaren ilaçlarını serbest eczanelerden almasına yönelik uygulama da yeşil kartta talep patlamasına neden olarak görülüyor. Özellikle uygulamanın devreye girdiği ilk aylarda SSK, Bağ-Kur, Emekli Sandığı gibi sosyal güvenlik sistemi içinde yer alanlar ilaç için katkı payı öderken, yeşil kartlılardan 25 Mayıs'a kadar katkı payı alınmadı. Bu da Bunun da yeşil kartlı olmayı daha da cazip hale getirdi. alebin önüne geçilmesi için Maliye Bakanlığı 25 Mayıs'tan sonra yeşil kartlılardan da yüzde 20 oranında katılım payı alınması düzenlemesi getirdi ancak bu önlem de yetersiz kaldı. Çünkü düzenlemede kart sahibi ödeyemeyeceğini beyan ettiğinde katkı payını devletin üstleneceği öngörülüyordu. 
     
     Hem eczacı hem de doktorlar onları çok sevdi 

     Tüm sosyal güvenlik kuruluşuna dahil çalışan ve emeklilerin serbest eczanelerden ilaç alabilmesine yönelik düzenlemelerde, ilaç bedellerinin eczanelere ödenmesinde yaşanan sorun yeşil kartlılarda yaşanmadı. Eczanelerin SSK gibi kuruluşlarda ilaç bedellerini uzun sürede almasına karşın bazı yörelerde yeşil kartlıların ilaç bedellerini daha kısa sürede ödenmesi ilaca erişimde yeşil kartlılar için avantaj oldu. Hekimlere getirilen performansa dayalı ücret uygulaması da yeşil kart artışının başka nedeni. Daha önce yeşil kartlıların ayakta tedavide hekim yetersizliği nedeniyle sıkıntılar yaşadığı belirtilirken, performansa dayalı ücret ile birlikte hekimler daha fazla hasta muayene etme yoluna gitti. Bu da ayakta tedavi de yeşil kartlı olmasının dezavantajının da ortadan kaldırdı. 
     
     Nasıl yeşil kart alınır 

     Valilik ya da Kaymakamlık'tan Yeşil Kart Başvuru ve Bilgi Formu alınıyor. Hane halkı, gelir, sosyal güvenlik durumunun sorulduğu bu formlar dolduruluyor. Mal bildirimini muhtarlık veya Belediye Başkanlığı tasdik ediyor. Ancak duruma göre Defterdarlık, Nüfus, Mal, Tapu Sicil ya da Emniyet Müdürlükleri ile Jandarma teşkilatı yetkililerinin tasdikleri yeterli olabiliyor. Başvuru Valiliğe ya da Kaymakamlığa yapılıyor. 15 iş günü içerisinde "ilçe idare kurulları" kararı veriyor. 
     
     Yeşil kartta ölçüt 117 milyon liradan az gelir 

     Hiçbir sosyal güvenlik kurumunun güvencesi altında bulunmayan, Türkiye'de ikamet eden, aylık geliri veya hane içindeki gelir payı asgari ücretin, eşi gelir getirici bir işte çalışmayan, evli ve bir çocuklu bir mükellefin ödemesi gereken en düşük gelir vergisi ve sosyal sigorta primi düşüldükten sonra geriye kalan miktarının 3'de 1'inden az olanlara veriliyor. Bu durumda asgari ücretin netinin 350 milyon lira olduğu düşünüldüğünde 117 milyon liradan az geliri olduğunu kanıtlayan yeşil kart alabiliyor. 
     
     DYP-SHP Koalisyonu ile hayatımıza girdi 

     Yeşil kart uygulaması DYP ile SHP'nin oluşturduğu 7'inci Demirel Hükümeti Koalisyon Protokolü'nde "Tüm vatandaşlar sigortalanacak ve hepsine tedavi olma imk nını sağlayan yeşil kart verilecektir" şeklinde girdi.1992'de uygulama başladı. 1992- 1993 yıllarında 2.9 milyon kişi başvurdu, yüzde 74'üne kart verildi. 1995'te sayı 1.7 milyona ulaştı. Gelir ölçütünün tam tespit edilememesi neticesinde bu yıldan sonra kötüye kullanımlar yoğunlaştı ve sıkı soruşturma başlatıldı. Bu nedenle 1996'da başvuru sayısı yarı yarıya düştü. 2000-2001 yılı krizlerinin ardından kart başvurusunda yine patlama yaşandı. 2 yılda 3.2 milyon kişi yeşil kart sahibi oldu. 2002'de yeşil kartlı sayısı 13 milyona yükseldi. 2004'te 14 milyonu aştı. Özellikle bütçe kısıtları nedeniyle sosyal güvenlik kurumlarının karşılamadığı kol, bacak, diş gibi protez, işitme cihazı gibi masrafların da karşılaması sosyal güvenlik kuruluşuna dahil kişilerin de yeşil karta talebini artırdı. Yeşil kart ile kişilerin ayakta tedavi masrafları ve ilaçları dahil iken, AKP Hükümeti 2004 yılında rasyonelleştirme çalışmaları kapsamında bu rakamın 7 milyon civarında olduğu belirlendi. 
     
     Yeşil kart harcamalarında hızlı artış 

     Yeşil kart sayısının artışı bütçede de kendini gösterdi. Maliye Bakanlığı'nın yayınladığı Kamu Hesapları Bülteni'nde yer alan, "Yeşil kart uygulamasına ilişkin sağlık hizmetleri" bölümüne göre 2005 yılının Ocak ayında 14 milyon 822 bin YTL olan harcamalar, marttan sonra hızla artmaya başladı. Nisanda 140 milyon 543 bin YTL'ye çıkan harcama, mayısta 187 milyon 776 bin YTL, haziranda 190 milyon 328 bin YTL'ye ulaştı. Yıllık ödeneğinin 1 milyar 150 milyon YLT olan ödeneğin 684 milyon 586 YTL'si harcandı. Yani ödeneğin yüzde 60'ı yılın ilk yarısında kullanıldı. 
     Bu yılın ilk yarısındaki harcama 2004 yılının tamamındaki harcamayı bile geçti. 2004 yılında 678 milyon 600 bin YTL ödenek konulmuş, bunun 611 milyon 959 bin YTL'si harcanmıştı. 
     
     Ek fatura 734 milyon YTL'ye çıkabilir 

     Yeşil kart sayısındaki artışın Haziran ayı harcamaları gibi sabit kalması halinde dahi yılın son 6 aylık döneminde 1 milyar 200 milyon YTL'lik bir fatura ortaya çıkacak. Ödeneğin kullanılmasından sonra geriye 734 milyon YTL'lik ek bir yük meydana gelecek. 
     
     SSK 

     Kapsamındaki kişi sayısı 39 milyon kişi. 
     Sağlık hizmeti ne zaman başlıyor 4 ay prim ödedikten sonra. 
     Devletten eczaneye ödeme 45 gün 
     
     BAĞ-KUR 

     Kapsamındaki kişi sayısı 16 milyon kişi. 
     Sağlık hizmeti ne zaman başlıyor 8 ay prim ödedikten sonra. 
     Devletten eczaneye ödeme 3 ay 
     
     EMEKLİ SANDIĞI 

     Kapsamındaki kişi sayısı 14 milyon kişi. 
     Sağlık hizmeti ne zaman başlıyor Hemen. 
     Devletten eczaneye ödeme 1 ay 
     
     YEŞİL KART 

     Kapsamındaki kişi sayısı 9.3 milyon kişi. 
     Sağlık hizmeti ne zaman başlıyor Hemen. 
     Devletten eczaneye ödeme Birçok yerde hemen 
     Memleketimden yeşil kart manzaraları 
     Patnos'ta yeşil kartlı hasta sayısında yüzde 100 artış 
İHA'nın 15 Ocak'taki haberinde Ağrı’nın Patnos ılçesi ’nde bulunan Devlet Hastanesi Başhekimi Op.Dr. ısmail Keskin, Yeşil Kart sahiplerinin ayakta yapılan tedavilerinde ilaçların ücretsiz verilmesiyle birlikte hasta sayılarında yüzde 100 artış olduğunu söyledi. Sağlık Bakanlığı’nın, 1 Ocak 2005 tarihinden itibaren Yeşil Kart sahiplerinin ayakta yapılan tedavilerinde ücretsiz ilaç verme uygulaması, Patnos’ta da büyük ilgi gördü. 

Batman'da iki kişiden biri yeşil kartlı 
23 Ocak'ta Batman Ekspres Gazetesi'ndeki haberde işsizlik sıralamasında Türkiye'nin önde gelen kentlerinden 400 bin nüfuslu Batman'da yeşil kartlıların sayısı 200 bin olarak açıklandı. 

Doktor isyan etti 
1 Mart 2005'te Erzurum Numune Hastanesi'nden istifa eden Dahiliye Uzmanı uzmanı Dr. Zafer Kurnuç, istifa gerekçesinde "döner sermaye"nin haksız dağıtımının yanı sıra yeşil kartlı hastaların sayısındaki artışda yer aldı. Yeşil kartlıların ayakta ilaçlarının ödenmeye başlaması ile birlikte yeşil kartlı hastaların sayısında patlama yaşandığına dikkat çeken Kurnuç, Yeşil kartlılar, olur olmaz her şikayetleri için hastaneye gelmeye başladı. Bir dahiliye uzmanı olarak baktığım günlük 50 ile 60 hastanın çoğu basit hikayetleri olan ve uzman gerektirmeyen hastalardır. 
     Bingöl'de iki kişiden birinin kartı Yeşil 
     Yeşil Kartlı nüfus sayısında ilk sırada kişi başına düşen geliri 795 dolar olan Bingöl yer alıyor. 247 bin nüfuslu kentte iki kişiden birinin Yeşil Kartı var. Bu durum Belediye Başkanı Ketenalp'i bile şaşırtıyor. Rakamı duyduğunda 'Sakın yanlış olmasın' diyor. 
     Kişi başına düşen milli geliri 795 dolar dolan Bingöl'de her 2 kişiden biri Yeşil Kartlı. 18 Temmuz itibariyle yeşil kartlı sayısının, nüfusuna oranı en yüksek olan il yüzde 54.2 ile Bingöl. 247 bin 22 kişinin yaşadığı ilde 133 bin 962 kişinin Yeşil Kartı var. Bingöl Belediye Başkanı Hacı Ketenalp'e her iki kişiden birinin Yeşil Kart sahibi olduğunu söyleyerek, rakamları aktarınca Ketenalp "Yok yaa öyle mi Bu rakamlar çok yüksek. Sakın yanlış olmasın" sözleriyle şaşkınlığını dile getirdi. 
     Ketenalp, Yeşil Kartın "hatır gönülle" dağıtıldığı iddialarını kabul etmeyerek, "Bu kişilerin arsası var da yok deniyorsa ve Yeşil Kart adil olmayan bir şekilde dağıtılıyorsa yasal işlemler hemen başlatılmalı, bu kişilerin kartları iptal edilmelidir. Bu konunun politik olduğunu sanmıyorum. Hatır-gönül işiyle de olmaz. Bingöl küçük bir yer ve herkes birbirini tanır, adaletsizlik de çabuk ortaya çıkar. Biz adil dağıtımdan yanayız" diye konuştu. 
     
     Her 100 kişiden 12'si yeşil kartlı 

     Sağlık Bakanlığı verilerine göre, Bingöl'ün ardından Yeşil Kartlı sayısının nüfusuna oranı en yüksek olan diğer iki il ise yüzde 46.1 oranı ile Hakkari ve yüzde 44.8 oranıyla Van. Hakkari'de Yeşil Kartlı sayısı 122 bin 861, Van'da ise 443 bin 204. 
     Ülke genelindeki toplam yeşil kartlı sayısının nüfusa oranı ise yüzde 12.97. Bu oranın en düşük olduğu iller ise yüzde 3.5 ile ıstanbul, yüzde 4 ile Bursa ve yüzde 4.4 ile ızmir. 
     
     Artış en çok Gaziantep'te 

     1 Mart - 18 Temmuz 2005 tarihleri arasında ülke genelinde yeşil kartlı sayısında yüzde 50.6'yı bulan ciddi artışın il bazında en yüksek yansıması yüzde 270.2 oranıyla Gaziantep'te yaşandı. Gaziantep'i kart sahibi artış oranında yüzde 239.9 oranıyla Bitlis, yüzde 205.8 ile de Ağrı izledi. Yeşil kartlı sayısına göre iller arasında ilk 4'ü ise 473 bin 552 kişiyle Diyarbakır, 443 bin 204 kişiyle Van, 349 bin 712 ile Şanlıurfa ve 345 bin 872 kişiyle ıstanbul oluşturdu. 
     
     Bu yıl 12 bine yakın kart iptal ettik 

     Muş Valisi ıbrahim Özçimen, Yeşil Kart dosyalarının her yıl kontrol edildiğini belirterek, 2005 itibariyle tarama kapsamında 12 bine yakın kartı iptal ettiklerini söyledi. Özçimen, "Son dönemde otokopili sisteme geçişle birlikte tarama yapmak kolaylaştı, her yıl bu tekrarlanıyor. Her hafta 500 civarında dosya inceleniyor ve gerekli görülenler iptal ediliyor. Dosyaların aileleri kapsadığı düşünülürse yılın başından bu yana tahminim 12 bine yakın kişinin yeşil kartı iptal edildi. Daha önce fakir olan bir yeşil kartlının mal varlığı artabiliyor, zenginleşebiliyor ve bu kişiler bir şekilde sosyal güvenlik güvencesi altına giriyor. ıptal edilen dosyalardan 814'ü bu grup içinde yer alıyor. Bu kişilerden bazısı durumlarındaki değişikliği bildiriyor. Bazısında da biz yanlış beyan yapıldığını saptıyor, iptal ediyoruz" diye konuştu. 
     
</TEXT>
</DOC>
