<DOC>
<DOCNO> 362834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sontur22.html </URL>
<DATE> 2005/07/20/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Osman Öcalan, yeni bir parti kuruyor 
</HEADLINE>
<TEXT>

     Ferit ASLAN DHA 

      PKK terör örgütünden ayrıldıktan sonra Demokrat Yurtsever Partisi'ni PWD kuran ve daha sonra buradan ayrılan Osman Öcalan'ın, yeni bir parti kurma hazırlığında olduğu belirtildi. Demokrat Kürdistan Birliği’ adını verdiği partinin çalışmaları hakkında açıklama yapan Osman Öcalan, teröristbaşı ağabeyi Abdullah Öcalan'ı, Türkiye’deki Kürtlerin lideri olarak tanımladı. 
     Kapatılan HADEP Genel Başkan Yardımcısı Hikmet Fidan'ın bir hafta önce Diyarbakır'da öldürülmesi olayında da adı geçen Osman Öcalan, Lübnan'da yayınlanan Al-Mustakbel Gazetesi'nde yayınlanan röportajında yeni bir parti kurma çalışması yaptığını söyledi. Osman Öcalan, Türkiye için Federasyon öngördüklerini belirtirken, Abim, Türkiye Kürtleri için bir liderdir'' dedi. 
     Osman Öcalan, PWD’den ayrılmasının kişisel nedenlerden kaynaklandığını da belirterek, birlikte yola çıktıkları arkadaşlarını kişisel çıkarlarını düşünmekle suçladı. Hiç bir zaman PKK’lı olmadığını ve bir yurtsever olarak 12 yıl örgütsel çalışmalarda bulunduğunu öne süren Öcalan, PKK ve Türkiye zor durumda. Türkiye’nin gerçek anlamda Kürt sorununa çözüm bulmadığı sürece PKK’nın varlığını ortadan kaldıracağına inanmıyorum'' yorumunda bulundu. 
     
     KYB'DEN MADDİ DESTEK İDDİASI 
     Kardeş Öcalan, kurma çalışmalarına başladığı partiye Demokrat Kürdistan Birliği’ adını verdiklerini de söyledi. Bu arada Al-Mustakbel Gazetesi, Irak Devlet Başkanı Celal Talabani’nin partisi Kürdistan Yurtseverler Birliği'nin KYB Osman Öcalan’a parti kurma çalışmalarında maddi destek sağladığı iddiasında bulundu. 
     
</TEXT>
</DOC>
