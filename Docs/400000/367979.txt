<DOC>
<DOCNO> 367979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sondun12.html </URL>
<DATE> 2005/08/08/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Şaron, çekilme planı yaparken kedileri 'unutmuş'... 
</HEADLINE>
<TEXT>

     İsrail hükümetinin Gazze Şeridi'nin tamamı ile Batı Şeria'nın bir bölümünden çekilme planı çerçevesinde boşaltılacak olan Batı Şeria'daki Ganim yerleşim biriminde yaşayan ailelerin çoğunun şimdiden burayı terk etmesi, sokakta kalan kedileri ölümle burun buruna getirdi. 
     İsrail Başbakanı Ariel Şaron'un ''çekilme planında gözardı ettiği'' bu konu, İsrail Kedileri Koruma Derneği'ni harekete geçirdi. 
     Ganim'deki sahiplerinin ayrılırken sokakta bıraktıkları onlarca kedinin, neredeyse artık kimsenin kalmadığı yerleşim birimine gelen gönüllüler tarafından doyurulduklarını belirten dernek, Gazze Şeridi ve Batı Şeria'daki yerleşim birimlerinde, binden fazla kedi ve köpeğin İsrail'e gönderilmemesi halinde açlıktan ve susuzluktan ölebileceği uyarısında bulundu. 
     
</TEXT>
</DOC>
