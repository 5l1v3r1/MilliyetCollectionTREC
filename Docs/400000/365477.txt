<DOC>
<DOCNO> 365477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sontur26.html </URL>
<DATE> 2005/07/29/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Hakkari’de bombalı tuzak 2 astsubay şehit, 3 yaralı 
</HEADLINE>
<TEXT>

     Behçet DALMAZ DHA 

HAKKARİ’de PKK’lı teröristler tarafından otomobile konan bombanın patlaması sonucu 2 astsubay şehit oldu, 3 sivil yaralandı. 
     Hain saldırı, Hakkari kent merkezinde, Cumhuriyet Caddesi Kayacan Sokak'ta bulunan otoparkta saat 12.30'da meydana geldi. Hakkari Dağ ve Komando Tugayı’nda görevli astsubaylar Şevket Kaygusuz ve Burhan Baykal, otoparktaki otomobile bindikleri sırada büyük bir patlama oldu. 
     PKK'lı teröristlerin otomobile önceden koydukları bombayı uzaktan kumandayla inifilak ettirerek gerçekleştirdiği sanılan patlamayla birlikte astsubaylar Kaygusuz ve Baykal'ın bulunduğu otomobil alev topuna döndü. Otomobilden fırlayan ağır yaralı astsubaylar Şevket Kaygusuz ve Burhan Baykal ambulasla Hakkari Dağ ve Komando Tugay Komutanlığı içindeki Askeri Hastane'ye kaldırılırken yolda şehit oldu. Patlama sırasında otoparkta bulunan ve çeşitli yerlerinden yaralanan 3 kişi de Hakkari Devlet Hastanesi'nde tedavi altına alındı. Bu kişilerin sağlık durumlarının iyi olduğu belirtildi. 
     Kentte büyük heyecan yaratan şiddetli patlamada, çevredekiler panik halinde sağa sola kaçıştı. Patlamayla otopark çevresinde bulunan binaların camları kırıldı, patlamanın meydana geldiği otomobildeki yangın hemen yanında park eden DSP İl Başkanı Mehmet Baş'a ait 30 TB 245 plakalı otomobile de sıçradı. İtfaiyenin müdahasiyle araçlardaki yangın söndürüldü. 
     Hakkari Vali Vekili Sezgin Üçüncü, 2 astsubayın otomobile yerleştirilen bombanın patlamasıyla şehit olduğunu açıkladı. Astubayların Hakkari Dağ ve Komando Tugayı’nda görev yaptığını belirten Üçüncü, olayla ilgili soruşturmanın devam etitğini söyledi. 
     
     ŞÜPHELİ ARAÇ ARANIYOR 

     Hakkari’de 2 astsubayın şehit edilmesinin ardından güvenlik güçleri geniş çaplı bir operasyon başlattı. Polis ve jandarma alarma geçerek olayı gerçekleştiren PKK'lı teröristleri ararken, saldırganların olayda kırmızı renkte Toyota marka bir otomobil kullandığı ileri süürldü. Bu aracı da arayan güvenlikg üçleri, Hakkari’nin giriş ve çıkışları tutarak, yoğun kontrollere başladı. 
     
</TEXT>
</DOC>
