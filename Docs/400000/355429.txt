<DOC>
<DOCNO> 355429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/son/sonspo03.html </URL>
<DATE> 2005/06/25/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Daum'un yeni umudu Olcan... 
</HEADLINE>
<TEXT>

     U20 Milli Takımı'nda gösterdiği performansla göz doldururken Olcan, Daum'un yeni umudu oldu. 
     
     Kendini gösterdi 
     Fenerbahçe, uzun süre ilgilendiği Emre Belözoğlu transferini gerçekleştiremezken, yıldız futbolcuyla aynı özelliklere sahip olan Olcan’a umut bağladı. Geçen sezon Antalyaspor’a kiralık verilen ve U20 Milli Takımı ile Dünya Şampiyonası’nda oldukça başarılı bir performans sergileyen genç futbolcu, teknik direktör Daum’un da gözüne girmeyi başardı. Geleceğin yıldızı gözüyle bakılan genç futbolcu, takımın Almanya kampına götürülecek. 
     
     Kampa katılacak 
     Sezon başı kampında hazırlık maçlarında da görev alması beklenen Olcan, kendisinden beklenen patlamayı yaparsa, Fenerbahçe’nin aradığı kan olacak. Alman çalıştırıcı Olcan ile yakından ilgilenmeyi düşünürken, yöneticiler, Çok yetenekli ama tecrübesiz bir futbolcu. Yıllardır altyapıdan A Takım’a yıldız oyuncu kazandıramıyoruz. Olcan’dan oldukça ümitliyiz. Daum da kendisine şans verecek. Umarız bu şansları iyi kullanır'' dediler. 
     
</TEXT>
</DOC>
