<DOC>
<DOCNO> 378678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sonsiy01.html </URL>
<DATE> 2005/09/15/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Mehmet Ağar'ın konvoyunda kaza 3 yaralı 
</HEADLINE>
<TEXT>

     Turan KURT KASTAMONU, DHA 

DYP Genel Başkanı Mehmet Ağar’ın konvoyunda meydana gelen kazada 3 kişi yaralandı. 
     DYP Genel Başkanı Mehmet Ağar, üç günlük gezi için geldiği Kastamonu’da üzücü olayla karşılaştı. İlçe ziyaretlerine giden Mehmet Ağar ve beraberindekiler Pınarbaşı İlçesi’nden dönerken konvoyda bulunan DYP Kastamonu Gençlik Kolları Başkanı Süreyya Ortakçı'nın kullandığı 06 DYP 94 plakalı otomobil, aşırı hız ve dikkatsizlik sonucu kontroldan çıkarak Seydiler yol ayrımında şarampole yuvarlandı. Süreyya Ortakçı'nın hemen arkasından gelen ve henüz plakası belirlenemeyen başka bir otomobilde önündeki araca çarpmamak için fren yapınca kayarak tarlaya uçtu. Araçta bulunan Ahmet İğdirli ve Hüseyin Tan yaralandı. Şarampole yuvarlanan aotomobilin sürücüsü Süreyya Ortakçı ise konvoyda bulunan bir araçla Dr. Münif İslamoğlu Kastamonu Devlet Hastanesi'ne kaldırılarak ameliyata alındı. Ortakçı'nın durumu ağır olduğu öğrenilirken Hüseyin Tan ve Ahmet İğdirli'nin durumunun iyi olduğu açıklandı. 
     DYP Genel Başkanı Mehmet Ağar, sivil toplum kuruluşlarıyla yaptığı toplantının ardından yaralıları ziyaret ettikten sonra hastaneden ayrıldı. 
     
</TEXT>
</DOC>
