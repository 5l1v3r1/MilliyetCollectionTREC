<DOC>
<DOCNO> 383907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sonsiy12.html </URL>
<DATE> 2005/10/04/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Türkiye'yi neler bekliyor 
</HEADLINE>
<TEXT>

     CNNTÜRK 

42 yıldır AB'nin bekleme odasında olan Türkiye sonunda AB ile tam üyelik müzakerelerine başlıyor. Ancak Türkiye'nin önünde uzun bir süreç var. Türkiye bu dönemde AB ile her konuda uyumu yakalamaya çalışacak. 
     En az 10 yıl sürmesi beklenen müzakere yolunda tarama sürecinden geçecek olan Türkiye'nin bu dönemde AB müktesebatına uyum düzenlemelerinde geldiği aşama tespit edilecek. 
     Bu süreçte aynı zamanda AB Komisyonu teknik hazırlığını bitirecek ve Türkiye’yle ilgili gözden geçirilmiş 'Katılım Ortaklığı Belgesi' hazırlayacak. 
     Tarama sürecinin 'süresi' ise belli değil. Bu süreç genellikle dört ya da altı aylık zaman dilimine yayılıyor. 
     Müzakereler genellikle 'kolay' olarak kabul edilen ve kısa sürede sonuçlandırılması beklenen konu başlıklarıyla başlatılıyor. 
     Tüm konu başlıklarında müzakerelerin tamamlanmasının ardından, Komisyon, taslak Katılım Antlaşması'nı hazırlıyor, Antlaşmaya son şekli Hükümetlerarası Konferans'ta veriliyor. 
     
</TEXT>
</DOC>
