<DOC>
<DOCNO> 369911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sondun31.html </URL>
<DATE> 2005/08/15/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Almanya'da birbirini öldüren Türkler gazetelerde... 
</HEADLINE>
<TEXT>

     Almanya'nın başkenti Berlin'de yeğeni Müslüm B'yi 36 öldürdükten sonra intihar eden Cüneyt B'nin 52 , bu cinayeti nakliyat şirketinde kaçak işçi çalıştırdığı gerekçesiyle yeğeninin kendisini şikayet etmesinden dolayı işlediği bildirildi. 
     Bild gazetesi, Müslüm B'nin, amcası Cüneyt B'yi, kaçak işçi çalıştırdığı için polise şikayet ettiğini, buna karşılık Cüneyt B'nin yeğenini Almanya'da kalabilmek amacıyla bir Alman kadınla sahte evlilik yaptığı gerekçesiyle yabancılar dairesine şikayet ettiğini yazdı. 
     Berlin Savcılığı, Müslüm B'nin, Cüneyt B. hakkında yaptığı çok sayıda suç duyurusunun bulunduğunu açıkladı. 
     Cüneyt B'nin, yeğeninin yaptığı suç duyuruları sonucunda açılan bir davayı kaybettiği için borçlu duruma düştüğü kaydedildi. 
     Cüneyt B, yeğeni Müslüm B'yi evinin avlusunda öldürdükten sonra bir Türk süpermarketinin park yerine kaçmış ve burada intihar etmişti. 
     
</TEXT>
</DOC>
