<DOC>
<DOCNO> 372900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sontur50.html </URL>
<DATE> 2005/08/25/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Yanan geminin mürettabatı ve yolcuları Trabzon'a getiriliyor... 
</HEADLINE>
<TEXT>

     Trabzon Liman İşletme Müdürü Muzaffer Ermiş, Ufuk-1 adlı gemide bulunan mürettebat ve yolcuları taşıyan Trapesus-2 adlı kometanın saat 21.00’de Trabzon Limanı’nda olacağını tahmin ettiklerini bildirdi. 
     Ermiş, AA muhabirine yaptığı açıklamada, Rusya Federasyonu’nun Sochi kentinden sabah saatlerinde Trabzon’a hareket eden Ufuk-1 adlı geminin makine dairesinde çıkan yangın nedeniyle Trabzon’un yaklaşık 60-65 mil açığında yanmaya başladığını belirtti. 
     Gemide 23 mürettebatla 30 TIR şoförü bulunduğunu ifade eden Ermiş, şunları söyledi 
     "Sochi’ye yolcu götürmek üzere saat 15.30’da Trabzon Limanı’ndan ayrılan Trapesus-2 adlı kometa, yangın çıkmasının ardından Ufuk-1 adlı gemiye yönlendirildi. Yolcular ve mürettebatın tamamı kometaya bindi. 
     Kometanın saat 21.00’de Trabzon Limanı’nda olacağını tahmin ediyoruz." Ermiş, terk edilen gemide yangının sürdüğünü kaydetti. 
     
</TEXT>
</DOC>
