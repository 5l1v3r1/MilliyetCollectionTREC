<DOC>
<DOCNO> 393013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sondun14.html </URL>
<DATE> 2005/11/08/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Londra Metrosu ’akıllı kameralarla’ izlenecek 
</HEADLINE>
<TEXT>

     Hilal YILMAZ DHA 

      LONDRA’da, 7 Temmuz günü 3 metro ve bir otobüste meydana gelen terör saldırılarının ardından toplu taşıma araçlarına ’akıllı gizli kameralar’ yerleştirilmesine karar verildi. 3 yıl içinde hayata geçirilmesi planlanan kapalı devre sistem sayesinde özellikle metro istasyonu ve trenlerdeki şüpheli paketler tespit edilebilecek. 
     Akıllı gizli kameralar, araçlarda şüphe çeken kişileri ve yolcuları rahatsız eden tacizcileri de belirleyecek. Londra Ulaştırma İdaresi’nin, halen New York Metrosu’nda uygulanmakta olan akıllı kamera sistemini incelemeye aldığı ve önümüzdeki günlerde benzer bir sistemi Londra’ya getireceği belirtildi. New York’ta kullanılan ve yüksek teknolojiyle donatılmış, en güvenli sistem olarak bilinen akıllı gizli kamera sisteminin New York’a 120 milyon sterline mal olduğu kaydediliyor. 
     
</TEXT>
</DOC>
