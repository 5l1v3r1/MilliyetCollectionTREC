<DOC>
<DOCNO> 368066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sonsiy09.html </URL>
<DATE> 2005/08/08/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
AP milletvekili Uca, üye olmak için İHD'ye başvurdu 
</HEADLINE>
<TEXT>

     Avrupa Parlamentosu AP 
     Milletvekili Feleknas Uca, üye olmak için İnsan Hakları Derneği İHD 
     Diyarbakır Şubesi’ne başvurdu. 
     İHD Diyarbakır Şubesi’ne gelen Milletvekili Uca, üye başvuru formunu doldurarak İHD Bölge Temsilcisi Mehdi Perinçek’e teslim etti. 
     Uca, burada gazetecilere yaptığı açıklamada, İHD yetkililerini Tunceli’de er Coşkun Kırandi’nin alınması konusundaki faaliyeti için tebrik ettiğini belirterek, "Güzel, barışçı bir çaba oldu. Ben de Almanya’da insan hakları faaliyetleri içindeyim. Burada İHD’ye üye olmak istiyorum" dedi. 
     Gazetecilerin "Başbakan Recep Tayyip Erdoğan’ın Diyarbakır gezisi öncesi aydınları kabul edecek olması" ile ilgili soruları üzerine ise Uca, "Barış sadece görüş bildirmekle olmaz. Her şeyden önce sivil toplum örgütleriyle alışverişte bulunularak çözüm bulunması gerekiyor. 
     Sadece ekonomik ve sosyal tedbirler yeterli değil. Operasyonların da durdurulması gerekiyor" diye konuştu. 
     İHD Bölge Temsilcisi Mehdi Perinçek ise Kırandi olayında İHD’nin mütevazı bir çaba gösterdiğini belirterek, şunları kaydetti 
     "Coşkun Kırandi’nin serbest bırakılması konusunda ahlaki, vicdani ve etik bir çalışma yaptık. Ortaya çıkan sonuç itibariyle ufak tefek sıkıntılar yaşansa da olumlu sonuçlanması bizi sevindirdi. 
     Uca’nın üyelik başvurusunda bulunması, psikolojik olarak bizi çok güçlü hale getirecek. Tüzük ve yasalar çerçevesinde üyelik başvurusunu değerlendirdikten sonra, sonucu yazılı olarak vereceğiz." 
     
</TEXT>
</DOC>
