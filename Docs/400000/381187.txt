<DOC>
<DOCNO> 381187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sonspo07.html </URL>
<DATE> 2005/09/24/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Galatasaray ile Samsunspor ligde yarın 57. randevuda 
</HEADLINE>
<TEXT>

     Galatasaray ile Samsunspor, yarın yapacakları maçla birlikte, ligde 57. kez karşı karşıya gelecek. 
     Galatasaray, 1969-70 sezonunda ilk kez Birinci Lig'e yükselen Samsunspor ile şimdiye dek yaptığı karşılaşmalardan 35'ini galibiyetle kapatırken, rakibine 7 kez yenildi. İki takım arasındaki 14 karşılaşma da beraberlikle sonuçlandı. 
     Sarı-kırmızılılar, 56 maçta rakip filelere toplam 115 gol atarken, Samsun ekibi 38 golle karşılık verebildi. 
     İki takım arasında geçen sezon yapılan maçlarda Galatasaray İstanbul'da 3-1, Samsunspor da kendi evinde 2-1 galip gelmişti. 
     Samsun'a lig lideri olarak giden Galatasaray, Samsunspor ile deplasmanda yaptığı son 2 maçı da yitirdi. 
     Sarı-kırmızılılar, zorlu deplasmandan 2003-2004 sezonunda 1-0, 2004-2005 sezonunda da 2-1'lik skorlarla mağlup ayrıldı. 
     Galatasaray ile Samsunspor arasında Samsun'da yapılan lig maçlarında ise galibiyetlerde İstanbul ekibinin üstünlüğü bulunuyor. 
     İki ekip arasında Samsun'da yapılan karşılaşmalardan 13'ü beraberlikle sonuçlanırken, Galatasaray, galibiyet sayısında rakibine 10-5 üstünlük kurdu. 
     Sarı-kırmızılılar, Samsun'daki karşılaşmalarda toplam 31 gol atıp, 20 gol yedi. 
     
</TEXT>
</DOC>
