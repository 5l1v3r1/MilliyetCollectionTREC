<DOC>
<DOCNO> 395080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/soneko02.html </URL>
<DATE> 2005/11/15/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
İşte, Dünya Bankası- Avrupa İmar ve Kalkınma Bankası'nın raporu 
</HEADLINE>
<TEXT>

     Dünya Bankası, Avrupa İmar ve Kalkınma Bankası ile birlikte, Türkiye'deki iş ortamı ve girişim performans araştırması raporu hazırladı. 
     Türkiye'deki 559 şirketin yetkililerine sorularak yapılan ve AB'ye yeni üye olan sekiz ülkeyle kıyaslamayı da içeren raporda, en son 2002 yılından buyana, şirketlerin, iş ortamına ilişkin algılamaları ve üç yıl içindeki gelişmeler soruldu. 
     Rapora göre, Türk şirketleri, vergi, makro ekonomi, hükümet politikaları, yolsuzluk, rekabeti önleyici uygulamalar ve maliyetin finansmanı konularında, 2002 yılına göre ilerleme görüyorlar, ancak henüz yapılacak daha çok iş bulunuyor. 
     Dünya Bankası, Avrupa İmar ve Kalkınma Bankası raporunda, şirketler, vergi, suç ve çalışma düzenlemelerinin geçmişe oranla kötüleştiği görüşünü ifade ettiler. 
     
     ŞİRKETLERİN SUÇ KAYGISI...- 
     Şirketlerin genel olarak iş ortamına ilişkin düzenmelerde ilirleme gördüğünün vurgulandığı rapora göre, şirketlerin üçte birinin, suç ve katı çalışma düzenlemeleri konusunda kaygıları bulunuyor. 
     Bu arada, Türk iş dünyası, iş yapmanın önündeki en büyük engellerden birisi olarak organize suçları görüyor. AB'ye yeni üye olmuş sekiz ülkedeki organize suçların, iş dünyasına ve iş yapma önündeki engeli ise Türkiye'den çok daha az bir düzeyde bulunuyor. 
     
     ÇAĞDAŞ YATIRIM YASASI... 
     Rapora göre, Türkiye, dünyanın en çağdaş yatırım yasalarından birisine sahip bulunuyor ve bürakrasinin önemli ölçüde azaltıldığı bu yasaya göre, Türkiye'de iş yapmak isteyen bir kişi dokuz gün içinde işine başlamasının önünde hiçbir engel bulunmuyor. 
     Şirketlerin yatırım ve işe başlamada en çok sıkıntı çektikleri konu ise başlama maliyetinin yüksek olması. 
     Türkiye'deki ticari yargı sistemini, diğer Avrupa ülkelerine göre daha etkin ve güvenilir bulan Türk şirketleri, telekomünikasyon, enerji ve ulaştırma sektöründeki yüksek maliyetlerden de şikayet ediyorlar. 
     
     RÜŞVETİN ENÇOK GÖRÜLDÜĞÜ YERLER... 
     Türkiye'de rüşvet şikayetlerinde de belirli bir azalma görülmesine karşın belirli sektörler itibarıyla halen devam ettiği kaydedilen raporda, gerek yeni üye olan AB ülkelerinde, gerekse Türkiye'de ençok rüşvetin görüldüğü alan, kamu kaynaklı sözleşmeler olarak gösteriliyor. 
     2002 yılında ise ençok rüşvete konu olan alan ise iş dünyasının izin ve ruhsat alma işlerinde görülüyordu. 
     Rüşvetin görüldüğü diğer alanlar ise kamu hizmetleri, vergi, sağlık denetimleri, yangın ve bina denetimleri, çevre denetimleri, gümrük ve adliye olarak gösteriliyor. 
     AB'ye yeni üye olan sekiz ülkede ise şirketler daha çok iş denetimi ve izin onayları aşamasında rüşvete maruz kalıyorlar. 
     
     İŞ GELİŞTİRMENİN ÖNÜNDEKİ ESKİ VE YENİ ENGELLER... 
     Türkiye'de şirketler, 2002 yılında düzenleyici politikalardaki belirsizliği, iş geliştirmenin önündeki en büyük engel olarak, 2005 yılında ise Türk şirketleri, vergi oranlarını iş geliştirmenin önündeki en büyük engel olarak görüyorlar. 
     ÖZEL SEKTÖRE DESTEK TAVSİYESİ... 
     İş dünyasının gelişmesinin ve yatırımların artmasının önündeki engellerin kaldırılabilmesi için Türkiye'nin özel sektörü destekleyici bir politika takip etmesi gerektiği, özel sektör destekli bir ekonominin yolsuzlukların azalmasına da katkıda bulunacağı tavsiye ediliyor. 
     
</TEXT>
</DOC>
