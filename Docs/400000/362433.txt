<DOC>
<DOCNO> 362433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonsiy06.html </URL>
<DATE> 2005/07/19/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
22. Dönem 3. Yasama Yılı’nda çıkan 166 kanundan 11'i iade edildi 
</HEADLINE>
<TEXT>

     TBMM’nin, 3 Temmuz’da tatile girmeden önce çıkardığı kanunlardan 6’sı onay için Çankaya Köşkü’nde bekliyor. 
     Alınan bilgiye göre, Meclis’in 2 Temmuz’da kabul ettiği eleman temininde güçlük çekilen yerlerde sözleşmeli sağlık personeli çalıştırılmasını ilişkin kanun, Bankacılık Kanunu, 3 Temmuz’da kabul ettiği Türkiye İstatistik Kanunu, bazı kanunlarda deşiklik yapılmasına ilişkin kanun, özelleştirme uygulamalarının düzenlenmesine ilişkin kanun, Denetimli Serbestlik ve Yardım Merkezleri ile Koruma Kurulları Kanunu Cumhurbaşkanı Ahmet Necdet Sezer’in onayını bekliyor. 
     TBMM, 1 Ekim 2004’de başlayıp 3 Temmuz 2005’te sona eren 3. yasama yılında 166 kanun çıkardı. Bu kanunlardan 11’i Cumhurbaşkanı Ahmet Necdet Sezer tarafından kısman veya tamamen bir kez daha görüşülmek üzere Meclis’e iade edildi. 
     TBMM Genel Kurulu, 22. Dönem 3. Yasama Yılı’nda 125 birleşim ve 479 oturum yaparak toplam 696 saat 9 dakika çalıştı. Bu çalışmalar 33 
     bin 49 sayfalık tutanakla tespit edildi. 
     Komisyonlar ise bin 231 saat 37 dakika görev yaptı. Komisyon çalışmalarının tutanağı da 17 bin 200 sayfa tuttu. 
     
</TEXT>
</DOC>
