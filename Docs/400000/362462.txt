<DOC>
<DOCNO> 362462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonspo07.html </URL>
<DATE> 2005/07/19/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Galatasaray'a Ada'dan kötü haber geldi... 
</HEADLINE>
<TEXT>

     Galatasaray’a Ada’dan kötü haber geldi. Arsenal menaceri Arsene Wenger, Pires'den yararlanmak istediği mesajını verdi. 
     
     Engeller bitmek bilmiyor 

     Galatasaray’ın transfer listesindeki bir numaralı isim olan Robert Pires için her yeni gün yeni bir engel çıkıyor. Daha önce Juventus’un bu futbolcu için ısrarcı olması nedeniyle transferde önemli mesafeler katedemeyen ancak İtalyanlar’ın devreden çıkmasının ardından önü açılan Sarı - Kırmızılı ekip, şimdi de Arsene Wenger’le sorun yaşayacak gibi. Arsenal’in menaceri, dün kulübün resmi sitesine yaptığı açıklamada, Pires’ten yeni sezonda faydalanabileceğini iletti. 
     
     Vieira’ya alternatif’ 

     Patrick Vieira’nın Juventus’a gitmesi nedeniyle herhangi bir umutsuzluk yaşamadığını kaydeden Fransız çalıştırıcı, O bölgede Gilberto Silva, Flamini ve Fabregas var. Ayrıca Pires de o mevkiide kullanabileceğim oyuncular arasında'' diyerek, vatandaşını takımda tutabileceğinin sinyalini verdi. Bu arada Cim Bom’un önümüzdeki günlerde İngiltere seferine çıkabileceği belirtildi. Başkan yardımcısı Turgay Kıran, sportif direktör Bülent Tulun’un İngiltere’ye gideceğini söyledi. 
     
     Sociedad ve Racing talip 

     Kıran, Sportif direktörümüz Bülent Tulun, çarşamba ya da perşembe günü İngiltere’ye gidecek'' derken Tulun, Beni her gün bir yere yolluyorlar. Bir de gidebilsem '' diyerek kafaları karıştırdı. Öte yandan Nihat Kahveci’nin forma giydiği Real Sociedad ile bir başka İspanyol takımı Racing Santander de Robert Pires’e talip oldu. Yaşanan bu gelişmeler sonrası, transfer için avantajlı konumda bulunan Galatasaray’ın işi de bir hayli zorlaştı. 

     
</TEXT>
</DOC>
