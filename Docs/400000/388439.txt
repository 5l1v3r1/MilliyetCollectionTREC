<DOC>
<DOCNO> 388439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/siyaset/siy02.html </URL>
<DATE> 2005/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
19 Mayıs Rektörü'ne de baskı iddiası 
</HEADLINE>
<TEXT>


CHP, 19 Mayıs Üniversitesi Rektörü Prof. Bernay'a baskı uygulandığını öne sürdü 

ÖNDER YILMAZ Ankara 


CHP, hükümetin, Van Yüzüncü Yıl Üniversitesi Rektörü Prof. Dr. Yücel Aşkın'a yönelik siyasi baskının benzerini Samsun 19 Mayıs Üniversitesi Rektörü Prof. Dr. Ferit Bernay'a uyguladığını öne sürdü. Bernay da TBMM Araştırma Komisyonu Başkanı ve AKP Samsun Milletvekili Cemal Yılmaz Demir'in önyargılı hareket ettiğini savundu. 
19 Mayıs Üniversitesi'ndeki keyfi yönetim, kamu kaynaklarının amaç dışı kullanımı ve kadrolaşma iddialarını araştıran komisyon, bugüne kadar 10 şik yetçiyi dinledi. Komisyon Üyesi CHP Bursa Milletvekili Mustafa Özyurt, "Hedefte bu kez 19 Mayıs Üniversitesi Rektörü var. Daha sonra İnönü Üniversitesi var. Komisyon başkanı ilahiyat fakülteli, şik yetçi 2 araştırma görevlisi ilahiyat fakültesinden gelmişler" diye konuştu. 

'Denetimden geçtik' 
"Beni rahatsız eden komisyon başkanının hem şik yetçi hem de başkan sıfatını taşıması" diyen Bernay, şunları kaydetti 
"Sayıştay denetlemesinden yeni geçtik. Yüce Meclis'in çatısı altında toplanan bir komisyonun işe önyargılı başlamaması gerekirdi. Üniversitelerle ilgili güvensizlik ortamı yaratılmaya çalışılıyor. Üniversite özerkliğine genel bir baskı var. Siyasi baskı, siyasi erkin ağır söylemlerine dönüşebiliyor." 


</TEXT>
</DOC>
