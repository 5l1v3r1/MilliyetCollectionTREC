<DOC>
<DOCNO> 392640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/ekonomi/eko03.html </URL>
<DATE> 2005/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Konut kredisinde faiz yüzde 1'in altına inmeli' 
</HEADLINE>
<TEXT>


Ziraat Bankası Genel Müdürü Can Akın Çağlar, 'Tüm gelir gruplarının mortgage'tan yararlanması için faiz oranı yüzde 1'in altına inmeli' dedi 

KADİFE ŞAHİN 

Düşük faiz politikasıyla konut kredisindeki sektör payını yüzde 11.2'ye çıkartan Ziraat Bankası, yılbaşından 25 Ekim'e kadar 1 katrilyon 95 trilyon lira 1 milyar 95 milyon YTL konut kredisi kullandırdı. 

Konuta 1 katrilyon 
Bankanın kullandırdığı konut kredisi miktarı geçen yılın aynı dönemine göre yüzde 309 arttı. 
Konut kredisinde yıl sonu hedefleri olan 1 ktarilyon 80 trilyon liralık rakamı 25 Ekim itibariyle geçtiklerini belirten Ziraat Bankası Genel Müdürü Can Akın Çağlar, "Öbür bankalar yüzde 1.40 - 1.50 faiz uygularken, biz yüzde 1.30 verdik. Yılbaşında bu alanlarda aktif olacağımızı belirtmiştik ve rekabetçi davrandık. En düşük faizi biz verdik" dedi. Banka şu anda konut kredisinde yüzde 1.19 oranında faiz uyguluyor. 
Konut kredisinde faiz düşüşünün yıl sonuna doğru piyasa koşulları paralelinde devam edebileceğini belirten Çağlar, "Merkez Bankası'nın faiz indirimine bağlı olarak konut kredisinde faizler yüzde 1'in altına inebilir" dedi. Çağlar, "Mortgage yasasının çıkmasından önce tüm gelir gruplarının yasadan istifade edebilmesi için konut kredisi faizlerin yüzed 1'in altında olması gerekiyor" diye konuştu. 

9 ayda 1.8 katrilyon lira brüt k r elde etti Ziraat Bankası, yılın ilk dokuz ayında 1 milyar 862 milyon YTL brüt k r açıkladı. Banka geçen yılın aynı döneminde 1 milyar 725 YTL k r etmişti. Bankanın net dönem k rı ise 1 milyar 266 milyon YTL olarak gerçekleşti. 
Ziraat Bankası Genel Müdür üCan Akın Çağlar, sektör genelinde toplam kredi hacminde yüzde 46.3 oranında artış gözlenmesine rağmen Ziraat Bankası tarafından kullandırılan kredilerde yüzde 69 artış sağlandığını söyledi. 
Tarımsal kredilerde yüzde 123, ticari kredilerde yüzde 73, bireysel kredilerde yüzde 91 ve fon kaynaklı kredilerde yüzde 33 artış sağladıklarını kaydeden Çağlar, konut kredilerinde yüzde 309 oranında artış gerçekleştirerek bankanın bu alandaki sektör payını yüzde 11.2'ye yükselttiklerini açıkladı. 


</TEXT>
</DOC>
