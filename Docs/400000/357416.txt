<DOC>
<DOCNO> 357416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sonspo27.html </URL>
<DATE> 2005/07/01/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Fenebahçe yeni sezon hazırlıklarını 3 antremanla sürdürdü... 
</HEADLINE>
<TEXT>

     Fenerbahçe, yeni sezon hazırlıklarını, bugün yaptığı 3 antrenmanla sürdürdü. 
     Samandıra Tesisleri’nde, öğleden sonra salonda çalışan sarı-lacivertli futbolcular, akşam çim sahada yaklaşık 1.5 saat süren bir antrenman yaptı. Futbolcular, ısınma hareketlerinin ardından pas çalışması ve gruplar halinde dar alanda minyatür kale maç yaptı. 
     Antrenmanın son bölümünde, sahada ve tesisin yanındaki ormanlık alanda yaklaşık yarım saat koşan oyuncular, koşu sırasında zaman zaman alkışla tempo tutup, şarkılar söyledi. 
     Antrenmanın bitiminde yorgun düşen futbolcular, saha içinde karpuz keserek yedi. 
     Sabahki çalışmaya katılmayan Serkan, akşam antrenmanında takımla birlikte çalıştı. 
     Fenerbahçe, yarın yapacağı 3 antrenmanla hazırlıklarını sürdürecek. 
     
</TEXT>
</DOC>
