<DOC>
<DOCNO> 351532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sonsiy06.html </URL>
<DATE> 2005/06/13/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Aile hekimi ayda 5 bin 440 YTL kazanabilecek 
</HEADLINE>
<TEXT>

     Sağlık Bakanlığı, aile hekimlerinin alacağı ücretleri belirledi. Aile hekimi ayda 5 bin 440 YTL"ye kadar para kazanabilecek. 
     Genel Sağlık Sigortası"nın altyapısını oluşturacak aile hekimliği sisteminde pilot uygulama ilk olarak Düzce ilinde başlayacak. Sağlık Bakanlığı hazırlıklar kapsamında ilde görev yapan sağlık personeline aile hekimliği eğitimi verdi. 
     Sistemin başlatılması için gereken Aile Hekimliği Ücret Yönetmeliği de Sayıştay incelemesinden geçti. Aile hekimliği, Pazartesi günü Bakanlar Kurulu gündemine gelecek. 
     
     EN AZ BİN, EN FAZLA 4 BİN KİŞİ KAYDEDECEK 
     Daha önce hekimlere vizite sayısına göre para vermeyi düşünen Bakanlık bundan vazgeçti. Kayıtlı kişi sayısı üzerinden sabit maaş uygulamasında karar kılındı. Aile Hekimliği Ücret Yönetmeliği"ne göre, bin kişi kaydeden aile hekimleri bin 80 YTL net ücret alacak. Kişi sayısı 2 bini geçince ücret bin 800 YTL"ye, 3 bini geçince 2 bin 500 YTL"ye, 4 bin olunca da 3 bin 200 YTL"ye çıkacak. Uzmanlık alanı aile hekimliği olan doktorlar ise kayıtlı hasta sayılarına göre bin 400 ile 3 bin 900 YTL arasında para alacak. Gezici sağlık hizmeti veren yapan hekimlere 720 YTL"ye kadar ekstra para verilecek. Doğu ve Güneydoğu gibi mahrumiyet bölgelerini seçen hekimler 900 YTL"ye kadar ek ücret alacak. Sağlık Bakanlığı aile hekimlerine aile sağlığı merkezinin cari giderleri için aylık bin 820 YTL para verecek. Bu paradan kira, elektrik, su, telefon ve temizlik gibi tüm ihtiyaçlar karşılanacak. Aile hekimlerine tahlil ve tetkikler için fatura karşılığı aylık bin 800 YTL"ye kadar harcama izni de verilecek. Hekim, basit rahatsızlıklarda hastaneye sevk etmeden tahlil ve tetkikleri kendisi yaptırabilecek. 
     Sağlık Bakanlığı Müsteşarı Necdet Ünüvar, ANKA"ya yaptığı açıklamada, aile hekimlerinin kendilerine ait özel ofislerde çalışabileceğini belirterek, isterlerse sağlık ocaklarının bir bölümünü de kiralayabileceklirini söyledi. 
     
     ESNEK ÇALIŞMA SİSTEMİ 
     Aile hekimlerinin en az bin kişiyi kaydetmek zorunda olduğunu bildiren Ünüvar, kayıtlı hasta sayısı binin altına düşen hekimlerin 3 ay içinde hasta sayısını binin üzerine çıkaramaması halinde sözleşmesinin iptal edileceğini söyledi. Aile hekimlerinin devlet memurları ya da özelde çalışanlardan gönüllü olarak seçileceğini kaydeden Ünüvar, "Ancak yeterli talep gelmeyen bölgelerde Sağlık Bakanlığı zorunlu görevlendirme yapacak" dedi. Aile hekimlerinin görevleri süresince başka bir iş yapamayacağını bildiren Ünüvar, çalışma saatleri ve çalışma sistemlerini kendilerinin belirleyeceğini, yani esnek çalışma sisteminin uygulanacağını duyurdu. 
     
     EBE, HEMŞİRE DE ÇALIŞTIRACAK 
     Başında hekimin bulunacağı aile sağlığı merkezlerinde bir ebe ya da hemşirenin de çalışacağını söyleyen Müsteşar Ünüvar, "Sağlık Bakanlığı bu kişilere 550 ile bin 500 YTL arasında maaş ödeyecek" dedi. Ünüvar"ın verdiği bilgiye göre, ebe ve hemşirelerin mahrumiyet bölgesi ek ödemesi de 360 YTL"yi bulacak. 
     
</TEXT>
</DOC>
