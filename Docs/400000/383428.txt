<DOC>
<DOCNO> 383428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/dunya/dun04.html </URL>
<DATE> 2005/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Müzakereler bugün başlasın' 
</HEADLINE>
<TEXT>



İrlanda Başbakanı Bertie Ahern, Türkiye'nin AB üyelik müzakerelerinin, planlandığı gibi bugün başlaması gerektiğini söyledi. 
İngiliz Sky News kanalında konuşan Ahern, geçen aralık ayında alınan karara uyulması ve Türkiye'ye yeni ön koşullar getirilmemesi gerektiğini belirtti. Ahern, "Geçen aralık ayında anlaşarak bir karar aldık. Bu aşamada yeni ön koşullar koymamaz gerektiğini düşünüyorum. Türkiye ile müzakereler daha önce belirttiğimiz gibi 3 Ekim'de başlamalı" dedi. Ahern, Türkiye'nin üyelik müzakerelerinin uzun süreli olacağını da belirterek, "Bu, bir iki yılda görüşülecek bir şey değil. Türkiye'nin üyelik müzakereleri uzun sürecek, bunu hepimiz biliyoruz" diye konuştu. 


</TEXT>
</DOC>
