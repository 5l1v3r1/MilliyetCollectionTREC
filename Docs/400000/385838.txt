<DOC>
<DOCNO> 385838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sonspo10.html </URL>
<DATE> 2005/10/11/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Hüseyin Beşok da patladı... 
</HEADLINE>
<TEXT>

     Avrupa Şampiyonası’nda yaşadığımız hüsranın ardından Basketbol Milli Takımı Menaceri Hakyemez’e yönelik suçlamalara bir yenisi daha eklendi. Kadroya alınmayan Hüseyin, Beni hiç izlemediler, çok kırgınım'' dedi. 
     
     Açtı ağzını... 
     Sırbistan-Karadağ’daki Avrupa Basketbol Şampiyonası’nın ardından başta menacer Doğan Hakyemez olmak üzere Milli Takım kurmay heyetine yönelik suçlamalara bu sezon Fransa’nın Le Mans takımın formasını giyen Hüseyin Beşok da eklendi. Hakyemez’in, kendisini sakatlığımdan dolayı tempoyu kaldıramayacağı için çağırmadıkları şeklindeki açıklamasına tepki gösteren milli basketbolcu şunları söyledi 
     
     60 maç oynadım’ 
     Benim geçen sezon 60 maç oynadığımı ve bir kez bile beni izlemeye gelmediklerini söylediğim zaman ise, beni izlemeye geldiklerini söyledi. Oysa Erman Hoca burada, ben buradayım. Kimse beni izlemeye gelmedi. Yalan söylüyorlar. Hocanın tercihi değil’ deyip, konuyu kapatabilirlerdi ama sakatlıktan bahsettiler. Seyredilmeden Milli Takım’a çağrılmadığım için Hakyemez’e olan burukluğum geçmedi. 
     
     Fener’den teklif 
     Le Mans’ın, Brest’i 92-82 yendiği sezonun ilk maçında 18 sayı, 11 ribaundla takımnını sırtlayan Beşok, Fenerbahçe ve Ülker’den de teklif aldığını kaydederek, Ancak Erman Kunter’in de tavsiyesi sonrası Le Mans’ın teklifini kabul ettim'' dedi. Öte yandan Hüseyin’in eşi Türkan Beşok 7,5 aylık hamile. Beşok çifti, erkek olacağını öğrendikleri bebeklerine Kaan'' adını koymaya karar verdiler. 
     
</TEXT>
</DOC>
