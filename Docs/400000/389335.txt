<DOC>
<DOCNO> 389335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/astro/index.html </URL>
<DATE> 2005/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Planlarınızı gözden geçirin 
</HEADLINE>
<TEXT>


Bugün gerçekleşen son dördün, süregelen projelerimizi gözden geçirmenin uygun olacağını göstermekte. Sabah saatlerinde daha fazla koşuşturmaca olabilir. Ani değişikliklerin pek kolay olmayacağını görmeliyiz. 
Koç'lar pozitif enerjileri sayesinde birçok konuya ilgi gösterebilirler. Sosyal ortamlar içinde olmak ve keyif veren konular onları heveslendiriyor. Bugün ayrıca çocuklarla ilgili konularla da ilgilenmeleri gerekecek. Boğa'lar sabırlı olduklarında birçok işin üstesinden gelebilirler. Evleriyle ilgili bazı uğraşlar onlar için uğraştırıcı olurken, işe ait sorumluluklar göz ardı edilmemeli. İkizler yakınlarla alakalı birtakım konuların içinde olacaklar. Kardeşlerle ilişkiler de bugün özen istiyor ve sözlerine özen göstermeleri gereken durumlar da söz konusu. 
Yengeç'ler için maddi konularda dikkat isteyen bir gün olacak. Bu günlerde savurganlık yapmaktan kaçınmalılar. Birikimlerini doğru şekilde kullanmanın yollarını artık bulmaları gerek. Aslan'lar ön planda ve etkileyici olacakları bir gündeler. Kişisel girişimler onlara başarı getirebilir fakat ilişkilerinde onları zorlayabilecek koşulları da görmeleri gerekir. Başak'lar birçok konuda kendilerini toparlamalı. Geçmişe ait konular nedeniyle huzursuzlar. Bugün kendilerini işlerine vererek rahat bir gün geçirebilmeliler. 
Terazi'ler iyimserlikleri sayesinde rahat edecekler. Ortaklaşa çalışmalarda ise başkalarının desteğini alarak verimli olmaya bakmalılar. Yaratıcılıklarını grup çalışmalarında göstermeleri hiç zor olmayacak. Akrep'ler iş hayatında yaşadıkları sorunları artık büyütmek yerine kararlı olmalılar. Üstlerle süregelen ilişkilerinde de ılımlı olmaları gerekiyor. Yay'lar kendilerini bir şekilde ortaya koyabilirler. Özellikle eğitimle alakalı konularda pek çok uğraş onları bekliyor. Bu alanda pozitif girişimler göze çarpıyor. Oğlak'lar için duygusal paylaşımların öne çıktığı bir gün. Ayrıca ortaklaşa para konuları bir miktar zorlayıcı olabilecek. Sağduyulu hareket etmeliler. Kova'lar ortaklaşa alanda düşüncelerini somutlaştırmalı ve yeni kararlar alabilmeli. Abartıdan uzak kaldıklarında başarı daha kolay gelebilecek. Balık'lar zaman alıcı işler nedeniyle yorgun olabilecekler. Bugün iyimser olmaya çalışmalılar. Sağlık konusunda daha dikkatli hareket etmeleri gerekebilir. 

</TEXT>
</DOC>
