<DOC>
<DOCNO> 355042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sondun20.html </URL>
<DATE> 2005/06/24/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Scheffer'dan Rusya'ya terörizmle mücadele için ittifak çağrısı... 
</HEADLINE>
<TEXT>

     NATO Genel Sekreteri Jaap de Hoop Scheffer, Rusya'ya, uluslararası terörizmle mücadele ve silahların yayılmasının önlenmesi çabalarında ittifaka katılması çağrısında bulundu. 
     Moskova'da bir gün sürecek temaslarına başlayan de Hoop Scheffer, Rusya Dışişleri Bakanı Sergey Lavrov ile görüşmesinde, kitle imha silahlarının yayılmasına karşı birlikte mücadele edilmesi gerektiğini söyledi. 
     Ne Rusya'nın, ne de Moskova'nın zayıf devletlerin varlığını kabul edebileceğini belirten Scheffer, bunun için işbirliğine gerek duyulduğunu ifade etti. 
     Rusya ile NATO arasındaki bazı uyuşmazlıklara da değinen de Hoop Scheffer, ''Arkadaşlıkta olduğu gibi, bazı ciddi siyasi tartışmalarda mutabık kalabiliyoruz, bazen de kalamıyoruz'' diye konuştu. 
     Rusya Dışişleri Bakanı Lavrov da, Rusya'nın NATO ile işbirliğinin önemine değindi ve bu işbirliğinin Avrupa ve küresel güvenlik için büyük bir etmen olduğunu belirtti. 
     De Hoop Scheffer'ın bugün Rusya Devlet Başkanı Vladimir Putin ile yapacağı görüşmede, bölgesel güvenlik, terörizmle mücadele ve uyuşturucu kaçakçılığı konularının ele alınması bekleniyor. 
     
</TEXT>
</DOC>
