<DOC>
<DOCNO> 390483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sonspo04.html </URL>
<DATE> 2005/10/28/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Sergen'den bombardıman 
</HEADLINE>
<TEXT>

     Sergen Yalçın, 'Aslında çok şey söylemek lazım. Ben görev aldığım hangi maçta kötü oynadım ' diye konuştu... 
     
     "Rıza Çalımbay’ın arkasından konuşmak istemiyorum" 
     En çok üzüldüğüm olay, hazır olmama rağmen oynatılmamam. Rıza Çalımbay’ın arkasından konuşmak istemiyorum. Ancak çıkıp da basına, Sergen sezon başı çok iyi bir kamp dönemi geçirdi, ama sonra hazır olmadığı için oynatmadım’ gibi açıklamalar yaptı. Aslında çok şey söylemek lazım. Ben görev aldığım hangi maçta kötü oynadım Attığım attırdığım goller, futbol resitalim ortada. Ancak daha fazla konuşmak istemiyorum. Şimdi takımdaki oyuncuların yüzlerine bir bakın, ne demek istediğimi anlarsınız. Son üç maçtır oynayan oynamayan herkesin yüzünün rengi kendine geldi.'' 
     
     "Hocam bari penaltı çalsaydın" 
     Benim işim futbol. Bunun dışındaki yaşantım kimseyi ilgilendirmez. Şahsen çok üzülüyorum, hem de en az tribünden ve televizyon başından maçları izleyen insanlar kadar... Onlar için de üzülüyorum. Şunu gördüm, Sergensiz futbol yavan ekmek gibi. Konya maçında oynayacaktım. Ancak Mehmet hoca, Ankaragücü ve Sevilla karşılaşmalarını düşünerek riske etmeyeceğini söyledi.'' Hakem tüm takdir haklarını Konyaspor’dan yana kullandı. Yanına gidip, Hocam bari bir de penaltı verseydin, çok daha iyi olurdu’ dedim. Fenerbahçe ve Galatasaray’da hakem konusu gündemden düşmüyor. Bir şey olsa da olmasa da puan kaybedince hakemler suçlu ilan ediliyor. Bizim çoğu maçımızda hakemler en az puan almasına rağmen tek kelime edilmiyor.'' 
     
     Gol makinası gibi hissediyorum’ 
     Sakatlığımdan artık eser kalmadı. Kendimi gol makinası gibi hissediyorum. Özellikle genç ve yeni gelen arkadaşlar basından çok etkileniyorlar. Haklarında çıkan küçücük bir haberi bile kafalarına takıyorlar. Bence en iyisi, bu tür gazeteciler, tüm sallama haberleri yabancılara yapsınlar. Nasıl olsa onlar Türkçe anlamıyorlar '' Taraftarımız haklı olarak tepki gösteriyor. Sezon başından bu yana alınan başarısız sonuçların adresi belli. O yüzden artık rahat olsunlar. İnönü’de pazar günü Ankaragücü’nü ağırlayacağız. Bu maç bizim için büyük önem taşıyor. Artık ligde tüm maçları kazanmak istiyoruz. Sonuç ne olursa olsun, maç bitimine kadar yanımızda olsunlar. Onların takıma olan desteği, sahadaki en yetenekli oyuncunun bile önünde. Ve bu günlerde buna çok ihtiyacımız var.'' Ligde kolay maç yok. Sivasspor ve Kayserispor takımları için kimse böyle bir çıkış beklemiyordu, ama durumları ortada. Biz yeni bir sayfa açtık ve sadece önümüze bakıyoruz. Öncelikli olarak UEFA’da yola devam edeceğiz. Bolton ucuz kurtuldu. Sırada Sevilla var. Oradan puan ile dönüp gruptan lider olarak çıkacağız.'' 
     
</TEXT>
</DOC>
