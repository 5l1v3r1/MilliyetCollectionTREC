<DOC>
<DOCNO> 395938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/guncel/gun12.html </URL>
<DATE> 2005/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgi edinme yasası genişledi 
</HEADLINE>
<TEXT>


ANKARA Milliyet 

BİLGİ Edinme Hakkı Yasası çerçevesinde başvurusu reddedilen vatandaşlar, her konuda itirazda bulunabilecek. TBMM Genel Kurulu'nda kabul edilen yeni düzenlemeye göre bilgi edinme istemi reddedilen vatandaş, Bilgi Edinme Değerlendirme Kurulu'na itiraz edebilecek. Ret gerekçesinin haklı nedene dayanıp dayanmadığına kurul karar verecek. 
İçişleri Bakanı Abdülkadir Aksu, "Tüm itirazlar cevaplanmış olacaktır" dedi. Eski düzenlemeye göre yargı denetimi dışında kalan işlemler, devlet sırrı, ülkenin ekonomik çıkarına ilişkin bilgi veya belgeler, istihbarata ilişkin bilgi ve belgeler, özel hayatın gizliliği, haberleşme gizliliği veya ticari sır gerekçeleriyle reddedilen bilgi isteklerine karşı itirazda bulunulamıyordu. 



</TEXT>
</DOC>
