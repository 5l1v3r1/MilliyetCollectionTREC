<DOC>
<DOCNO> 382564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/soneko28.html </URL>
<DATE> 2005/09/29/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Türk-İş Başkanı Türkiye'ye yapılan insafsızlık 
</HEADLINE>
<TEXT>

     Türk-İş Başkanı Salih Kılıç, Avrupa Parlamentosu'nun dün Türkiye'ye yönelik aldığı kararlara ilişkin olarak, ''Bunu, 40 yıldır AB'ye tam üyelik için mücadele eden, özellikle son 10 yılda ekonomik ve siyasal alanda önemli reformları gerçekleştiren Türkiye'ye yapılmış büyük bir haksızlık olarak görüyoruz'' dedi. 
     Kılıç, Milli Prodüktivite Merkezi'nin MPM belirlediği, geçen yılın 2004 verimli ''Yılın İşçi-İşveren, İş Kadını ve İş Adamları Ödül Töreni''nde yaptığı konuşmada, AP kararı konusunda şu görüşleri bildirdi 
     ''Tarihin tozlu raflarında kalması gereken bazı olayları bugün Türk halkına dayatılması ve 70 milyonluk Türk Cumhuriyeti'nin 600 bin nüfuslu Kıbrıs Rum kesiminin peyine takılmasına, en hafif tabiri ile insafsızlık olarak görüyoruz. Oysa Türkiye, bugün verimlilik de dahil olmak üzere AB temel kriterleri olan, özgürlük, demokrasi, insan hakları ile kişi hak ve özgürlüklerini benimseyen bir Türkiye'dir. Bu konularda önemli mesafeler almıştır ve bunlar kuşkusuz, sadece AB için değil Türk halkı için devam edecektir.'' Kılıç, ekonomik ve sosyal kalkınmanın ön koyulu olan yatırım ve üretimi verimliliğin sağladığını, bunun için toplumun tüm kesimlerinde verimlilik bilincinin geliştirilmesi ve yaşam biçimine dönüştürülmesinin önemli olduğunu kaydetti. 
     Türkiye'de son yapılan araştırmalarda verimlilik artışı olduğunun görüldüğünü belirten Kılıç, ''Maliyetler de düşüyor ancak reel ücretler de bununla birlikte düşüyor. Buna da tedbir alınmalı'' dedi. 
     
     ATO BAŞKANI AYGÜN 
     Ankara Ticaret Odası ATO Başkanı Sinan Aygün de konuşmasında, verimliliğin Türkiye'nin en büyük sorunlarından biri olduğunu, bunun yanında en ihmal edilen kurumlardan birinin de yine MPM olduğunu söyledi. 
     Türkiye'nin bu kuruma çok ihtiyacı bulunduğunu ve bundan sonra bu kurumun baş tacı yapılması gerektiğini bildiren Aygün, ''MPM'yi daha çok ön plana çıkarmalıyız ki firmalar daha iyi bilgi edinip, bu kuruma verimlilik konusunda başvurabilsinler'' diye konuştu. 
     
     MPM YÖNETİM KURULU BAŞKANI 
     MPM Yönetim Kurulu Başkanı Mustafa Kumlu da konuşmasında, tüm verimlilik etkinliklerinin başarısının, insanın yeni ve orijinal fikirler üretmeye yönelik yaratıcılığından geçtiğini belirtti. İnsan faktörünün daha önemle inceleme ve verimlilik artışındaki rolünü dikkate almanın, verimlilik yolunda atılacak en önemli adım olduğunu bildiren Kumlu, şöyle devam etti 
     ''MPM, 1998 yılında başlattığı iller düzeyinde Verimliliği Artırma Projelerini kesintisiz bir şekilde sürdürmektedir. Merkezimiz bu projelerle farklı bir açılım yakalayarak, bir tür verimlilik hareketi başlatmıştır. Şu anda proje, MPM-TOBB işbirliği ile Güneydoğu Anadolu Bölgesi'nde Urfa, Diyarbakır, Batman ve Mardin olmak üzere 4 ilde ve Ankara'da yürütülmek üzere gerekli planlar tamamlanmış, hazırlık çalışmaları sürdürülmektedir. Bu kapsamda Merkezimiz, nüvesini, verimliliği artırma projelerinin oluşturduğu bir ulusal verimlilik hareketini yürütmektedir.'' TİSK Yönetim Kurulu Üyesi Bedirhan Çelik ise törende yaptığı konuşmada, Türkiye'deki sermaye açığının herkesçe bilindiğini, yurtdışından beklenen sermayenin büyük bölümünün verimlilikle sağlanabileceğini kaydetti. 
     Törende konuşan Türkiye Odalar ve Borsalar Birliği Yönetim Kurulu üyesi Şadan Eren de Türkiye'de en çok sıkıntı çekilen konunun verimliliğin artırılması olduğunu bildirdi. 
     Eren, verimlilik düzeye açısından başarılı olunamadığına da dikkat çekerek, Türkiye'de her alanda verimliliği artırmanın mecbur olduğunu söyledi. 
     Bu arada, 9. Cumhurbaşkanı Süleyman Demirel programındaki değişiklik nedeni ile törene katılamadı. 
     
</TEXT>
</DOC>
