<DOC>
<DOCNO> 373672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/siyaset/siy11.html </URL>
<DATE> 2005/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanlılardan Türkiye'ye şartlı destek 
</HEADLINE>
<TEXT>


'Önce Ege ve Kıbrıs'taki sorunları çözsünler, Avrupa Birliği üyeliği sonra..." 

SOFİA ANGELİDİS Atina DHA 


Yunanistan'da yapılan bir kamuoyu araştırmasında halkın yüzde 73.5'i Ege ve Kıbrıs sorunları çözülmedikçe Türkiye'nin AB üyeliğinin desteklenmemesi gerektiğini söyledi. 
Türkiye'nin AB üyeliği ile Kapa Research Şirketi tarafından yapılan kamuoyu araştırması dün Paron Gazetesi'nde yayımlandı. Araştırma sonuçlarına göre, halkın yüzde 51.1'i Türkiye ile yakınlaşma politikasına karşı çıktığını belirtti. Halkın Yüzde 46.1 ise yakınlaşma politikasının Türkiye'nin Ege taleplerinden vazgeçmesi durumunda devam etmesi gerektiğini söyledi. Halkın yüzde 81.6 ise siyasi liderlerin Cumhurbaşkanı başkanlığında toplanmalarını ve bu konuyu görüşmelerini istedi. 
Yunan halkının yüzde 8.5'i Türkiye'nin AB üyeliğininin hiçbir şekilde desteklenmemesi gerektiğini belirtti. Araştırma, Yunan halkının yüzde 58.5'inin Tükiye'nin üyeliğinin AB çıkarlarına ters düştüğüne inandığını da ortaya koydu. Halkın yüzde 35.7'i ise Türkiye'nin üyeliğinin AB'nin çıkarına olduğunu söyledi. 





</TEXT>
</DOC>
