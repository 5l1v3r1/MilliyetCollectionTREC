<DOC>
<DOCNO> 394925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sonyas08.html </URL>
<DATE> 2005/11/14/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
AIDS hastalarına özel cezaevi 
</HEADLINE>
<TEXT>

     Çin'in güneyindeki Guangdong eyaletinde, AIDS hastası mahkumlar için, bu hastalığın yayılmasını önleme amacıyla, iki özel cezaevi inşa edileceği bildirildi. 
     China Daily gazetesinin haberine göre, Guangdong'daki hapishanelerde halen 20 AIDS hastası, 518 de bu hastalığa neden olan HIV virüsü taşıyıcısı bulunuyor. 
     Haberde, öldürücü virüsün hapishane gibi bir ortamda hızlı yayılabileceği, AIDS hastası ve taşıyıcı mahkum sayısının hızla artabileceği, bunun da idare için sorun oluşturacağı görüşüne yer verildi. 
     Gazetenin haberinde, Guangdong eyalet yetkililerinin hükümetten, mümkün olan en kısa zamanda AIDS için hastaneler kurulmasını istedikleri de belirtildi. 
     Yaklaşık 1,3 milyar nüfuslu Çin'de, 840 bin AIDS hastası ya da HIV virüsü taşıyıcısı olduğu belirtiliyor. 
     
</TEXT>
</DOC>
