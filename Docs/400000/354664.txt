<DOC>
<DOCNO> 354664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/yazar/pulur.html </URL>
<DATE> 2005/06/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tatil günlüğü 2 
</HEADLINE>
<TEXT>


YEDİNCİ GÜN 

AMERİKAN Elçisi Edelman'ın Genel Yayın Yönetmenimiz Sedat Ergin'le yaptığı söyleşi hem ilginç hem de önemli. Tabii bu söyleşinin ilginç ve önemli oluşunda, sorulan soruların seçimi, titizliği kadar şimdi gündemden düşen olayların hatırlatılmasının da yeri var. 
Kuzey Irak'taki Süleymaniye şehrinde Amerikalıların 10 Türk askerinin başına çuval geçirip onları esir alışını hatırladınız mı 
Sedat Ergin, bu olayı elçiye soruyor 
"Sizce bu olayın yarattığı hasarın boyutları ne kadar " 
Bazıları unutsa bile, hatta önemsemese bile, Edelman, olayın önemini "bazıları"ndan çok daha iyi kavramış, değerlendiriyor 
"Muazzam ölçülerde zarar verdiği kuşku götürmez. Bu üzücü bir olaydı. Size üç ve dört yıldızlı kademelerde Orgeneral ve Korgeneral H. P. çok iyi ilişkiler kurduğumuzu, şimdi ordularımız arasında daha alt kademelerde daha fazla temas kurmamız gerektiğini söylerken, gerisindeki faktörlerden biri de bu. Süleymaniye'nin yol açtığı zararın telafi edilebilmesi için zamana ve daha fazla temasa ihtiyacımız var " 
Sedat Ergin, ABD elçisini zorluyor 
"Yani, TSK'nın alt kademelerinde büyük rahatsızlığa yol açtığını kabul ediyorsunuz..." 
"Bir hayli kırgınlığa, kızgınlığa yol açtı, bu durumla ilgilenmemiz gerekiyor." 

BAZEN "Yahu, bu adamlar bizi bizden iyi biliyor" deriz ya, Edelman da bunlardan biri olmalı... 
Herhalde "12 Mart" müdahalesinden önce zamanın Genelkurmay Başkanı Orgeneral Memduh Tağmaç'ın söylediklerini birileri kendisine aktarmış olmalı... 
Rahmetli Tağmaç'ın şöyle söylediği rivayet edilirdi 
"Altımızı tutamıyoruz " 

SEKİZİNCİ GÜN 

BİZİM buralarda, çöpçüler evlere uğrayıp, çöp almıyor, mahallenin belirli yerlerine üstü kapaklı çöp bidonları konmuş, herkes çöpünü, poşetlere koyup, ağzını düğümlüyor, götürüp bidona atıyor. Ahh, bir de kapağı kapamasını öğrenseler 
Uzaktan çöp kamyonu göründü hemen poşetleri kapıp bidonlara doğru gidiyoruz, kamyon arkadan geliyor, önümüze gelince durdu, arkadaki çöpçülerden biri indi 
"Ver abi poşetleri " 
"Zahmet etme, biz atardık " 
"Ne zahmeti abi, güneşin altında yürüme " 
Hani zaman zaman "Ah eski İstanbul " diye iç geçirip, nezaketten, yardımseverlikten söz ederiz ya... 
İşte size o günlerden kalma bir görüntü, İstanbul'dan değil, Çeşme'den... 

DOKUZUNCU GÜN 

"Avrupa'ya girdik " diye davullar vurulup, zurnalar çalındığı günler "Avrupa'ya girelim ama teslim olmayalım" deyip bağımsızlığı egemenliği savunanların da "derin devletçi, Jakoben, ulusalcı" diye suçlandığı günlerde, Mehmet Turan Akköprülü'ye demişiz ki 
"Avrupa'ya girelim, ya da girmeyelim diye boşuna kavga ediyoruz, biraz sabredelim, nasıl olsa birbirlerine girecekler " 
Akköprülü, geçenlerde bu lafımızı bize hatırlattı... 
Önce Fransa, arkadan Hollanda, şimdi de AB bütçesi... 
Hani kendimizin ne olduğunu bilmesek adımızı k hine, müneccime ya da diplomatik yorumcuya çıkaracağız, oysa biraz tarihi doğru okumasını biliyoruz, hepsi bu kadar. 

BAŞBAKAN Erdoğan geçenlerde esebildiği kadar, savurabildiği kadar Avrupalılara çatıyordu, hele Alman Meclisi'nin "Ermeni katliamı kararına..." Erdoğan'dan nasibini alanlardan biri de Alman Başbakanı Schröder'di, "Türkiye'ye gelince başka türlü konuşuyor, Almanya'da bu karara seyirci kalıyor" diyor, "çirkin" sıfatını Avrupalılara uygun buluyordu. 
Bir tekerleme vardır, Sayın Başbakan acaba bilir mi 
"Karakolda doğru söyler 
Mahkeme de şaşar..." 
Ya da bir türkü 
"Alçaklara kar yağıyor üşümedin mi, 
Sen bu işin sonunu düşünmedin mi " 
Bunları Sayın Başbakan'ın ilgi ve bilgisine sunmak acaba kimlere düşer 
"Onlara " derseniz hiç merak etmeyin, tecrübeyle sabit, zamanı gelince ilk önce onlar "Vınnn " ederler. 
"Yağdanlıklar"ın eski huyudur. 
DEVAMI VAR 



</TEXT>
</DOC>
