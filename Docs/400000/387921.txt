<DOC>
<DOCNO> 387921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sondun43.html </URL>
<DATE> 2005/10/19/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
Wilma için alarm .. 
</HEADLINE>
<TEXT>

     Meksikalı yetkililer, Wilma kasırgasının tehdidi altında bulunan ülkenin Cancun bölgesindeki turistlere, ülkelerine geri dönmeleri çağrısında bulundu. 
     Cancun bölgesindeki sivil savunma yetkilisi, ''Gerekli koruyucu önlemleri almak gerekli. Turistler ülkelerine geri dönmeli, evler korunmalı, sandallar korunaklara çekilmeli'' dedi. 
     Miami Ulusal Kasırga Merkezi, 5. kategoriye ulaşan Wilma kasırgasının yarın Yucatan yarımadasına ulaşmasının beklendiğini açıkladı. 
     Bu arada Beyaz Saray Sözcüsü Scott McClellan, kasırgayı yakından izlediklerini belirterek, Amerikalıların Florida'daki yerel yetkililerin, özellikle tahliyeyle ilgili talimatlarına uymaları çağrısında bulundu. 
     Öte yandan, Küba'nın başkenti Havana ve adanın batı kesimlerinde kasırga alarmı verildiği ve önlem olarak bu bölgelerde on binlerce kişinin tahliye edildiği bildirildi. 
     ABD kıyılarını tehdit eden Wilma kasırgasının, Atlas Okyanusu'nda şimdiye kadar kaydedilen en güçlü kasırga olduğu belirtilmişti. 
     
</TEXT>
</DOC>
