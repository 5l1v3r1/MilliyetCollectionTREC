<DOC>
<DOCNO> 394757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/soneko13.html </URL>
<DATE> 2005/11/14/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Otomotivde ihracat gözdesi binek otomobil 
</HEADLINE>
<TEXT>

     Haluk Yüksel AA 

Otomotiv sektörünün ihracatında, uzun yıllar lider durumda bulunan yan sanayiini tahtından indiren binek otomobil, ihracatın gözdesi haline geldi. 
     İhracat amaçlı projelerin hayata geçmesiyle ivme kazanan otomobil ihracatını, yan sanayinin ardından yine son yıllarda atılım yaşayan hafif ticari araçlar takip ediyor. 
     Uludağ İhracatçı Birlikleri'nin UİB kayıtlarından derlenen bilgilere göre, bu yılın ocak-ekim döneminde, binek otomobiller 3 milyar 592 milyon 657 bin, otomotiv yan sanayii 3 milyar 42 milyon 822 bin, eşya taşımaya mahsus motorlu taşıtlar da 2 milyar 36 milyon 128 bin dolar ihracat gerçekleştirdi. 
     Bu üç mal grubunun ayrı ayrı ihracatları, yılın 10 aylık döneminde dahi, otomotivin 1998'e 1998 dahil kadarki tüm yıllık ihracat rakamlarına fark attı. Binek otomobil ile yan sanayiinin yine ayrı ayrı ihracatları ise 1999'un 2 milyar 481 milyon 934 bin ve 2000'in 2 milyar 636 milyon 889 bin dolarlık ihracatlarını geride bırakmayı başardı. 
     Binek otomobil ihracatı da tek başına, 3 milyar 865 milyon 40 bin dolarlık 2001 yılı ihracatına yaklaştı. 
     Otomotiv sektörünün ihracatta en başarılı bu üç mal grubunun toplam ihracatı ise 8 milyar 671 milyon 607 bin dolar ile 2003 yılı ihracatını solladı. 
     
</TEXT>
</DOC>
