<DOC>
<DOCNO> 389536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sonsiy15.html </URL>
<DATE> 2005/10/25/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
YÖK'ten 28 Şubat kadrolarına af tasarısına tepki 
</HEADLINE>
<TEXT>

     YÖK Başkan Vekili İsa Eşme, REFAHYOL Hükümeti döneminde yurtdışına gönderilen ancak, 28 Şubat sonrasında YÖK tarafında eğitimleri iptal edilerek, Türkiye’ye çağrılan öğretim görevlerine af getiren tasarıyı eleştirdi. 
     İsa Eşme yaptığı açıklamada, hükümetin üniversiteleri bir yandan "Neden üniversiteler ilk 500’e giremiyor" diye eleştirirken, bir yandan da öğretim üyeliğinden çıkarılmış kişilere kanun zoruyla dönmelerine imkan sağladığını kaydetti. "Bunu olumlu görmemiz mümkün değil" diyen Eşme, bunun bir emrivaki olduğunu belirtti. Eşme, hükümetten bir yıldır araştırma görevlisi kadrosu alamadıklarını, kendilerine karşı cimri davranıldığını söyleyerek, REFAHYOL hükümeti döneminde yurt dışına gönderilen, ancak 28 Şubat sonrasında YÖK tarafından eğitimleri iptal edilerek Türkiye’ye çağrılan öğretim görevlilerine af getiren düzenlemenin yarın Meclis Genel Kurulu’nda görüşülecek olmasını eleştirdi. 
     "Siyasi bir sorun var mı bilmiyorum" diyen Eşme, sonuçta bu kişilerin yurt dışına gönderilmiş ve başarısız oldukları için görevden alınan kişiler olduğunu kaydetti. 
     Eşme, başarısız bir ekibin YÖK kadrolarına alınmak istenmesinin kadro konusunda YÖK’e cimri davranıldığı bir dönemde çelişki olduğunu ifade etti. Hükümetin ortaöğretimi, politikalarıyla katlettiğini, aynı durumun yüksek öğretim için de gerçekleştirilmek istendiğini söyledi. Eşme, böyle bir düzenlemenin Meclis Genel Kurulu’ndan geçmesi durumunda konuyu YÖK Genel Kurulu’nun gündemine getireceklerini bildirdi. 
     
</TEXT>
</DOC>
