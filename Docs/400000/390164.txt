<DOC>
<DOCNO> 390164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonsiy02.html </URL>
<DATE> 2005/10/27/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Unakıtan'ın oğlunun şirket reklamları EGO'dan 
</HEADLINE>
<TEXT>

     Maliye Bakanı Kemal Unakıtan’ın oğlu Abdullah Unakıtan’ın A.B Gıda-Ticaret A.Ş.’nin ürün reklamları Ankara Büyükşehir Belediyesi’nin toplu taşım kartlarıyla yapılıyor. 
     Maliye Bakanı Kemal Unakıtan’ın aile şirketleriyle ilgili ilginç gelişmeler devam ediyor. Bir süre önce kızı Zeynep Basutçu’nun hem devlet memuru olup hem de aile şirketlerinden birinde yöneticilik yaptığı ortaya çıkmıştı. 
     Şimdi de Bakan Unakıtan’ın oğlu Abdullah Unakıtan’ın mısır ithalatıyla da gündeme gelen şirketi A.B Gıda-Ticaret A.Ş.’nin ürün reklamları Ankara Büyükşehir Belediyesi’ne bağlı Ego Genel Müdürlüğü’nün toplu taşım kartlarında yapılıyor Ego’nun toplu taşım kartlarının arkasında, A.B Gıda ve Sanayi ve Ticaret A.Ş.’nin "pastorize yumurta" ürününün reklamı yapılıyor ve şirketin logosu, internet adresi gibi bilgiler yer alıyor. 
     ANAP Hatay Milletvekili Züheyir Amber, 11 Ekim’de TBMM Başkanlığı’na verdiği soru önergeleriyle, Maliye Bakanı Kemal Unakıtan’ın ailesine ait şirketlerinden A.B Gıda Sanayi ve Ticaret A.Ş.’nin 2001 yılından bu yana ödediği vergi miktarları ve bu şirketin hala devlete borcu olup olmadığını gibi konularda bilgi istemişti. 
     

     
     ANKA 
     
</TEXT>
</DOC>
