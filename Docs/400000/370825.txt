<DOC>
<DOCNO> 370825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/yazar/pulur.html </URL>
<DATE> 2005/08/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
'Aydın' üzerine çeşitleme... 
</HEADLINE>
<TEXT>


BAŞIMIZ dertte... 
"Aydınlar"la değil de "Aydınlardan yana" olanlarla, "Aydınlara karşı" olanlarla... 
Bu memlekette ortaya bir laf atılsın da, bilen bilmeyen, ilgili ilgisiz herkes bir laf etmesin, mümkün mü 
Aslında fena bir şey değil, ne demiş eskiler 
"Müsademe-i efkardan, barikayı hakikat doğar" demişler... 
Yani, fikirlerin çatışmalarında, hakikat güneşi doğarmış... 
Fena mı 
Lakin, bizde, o beklenen hakikat güneşi doğmaz, herkesin elinde bir kova balçık güneşi sıvamaya kalkar, bazıları da balçık yerine çamur atar. 

ÖNCE şu "Aydın" kime denir, ona bir bakalım... 
Ali Püsküllüoğlu'nun "Çağdaş Türkçe Sözlük"ünde "aydın"ın karşılığı şu 
"Kültürlü, okumuş, görgülü, ileri düşünceli, çağın gereksinimlerini benimseyen." 
Sanırız buna kimse itiraz etmez itiraz, bu sıfatları kimlerin taşıyacağında... 
"Ben kültürlüyüm, ben okumuşum, ben görgülüyüm, ben ileri düşünceliyim, ben çağın gereksinimlerini benimserim, o halde, ben aydınım " demekle aydın olunur mu 
Tabii "aydın"ın, sözlük anlamından başka, anlamları ya da koşulları var. 
Fransızcadan dilimize giren "entelektüel" de "aydın" anlamında kullanılır, bir de "entelektüel"leri küçümsemek isteyenler "entel" lafını icat etmişlerdir. 

GÜNÜMÜZ koşulları içinde "aydın" kime denir 
Örneğin, Tüm Öğretim Üyeleri Derneği TÜMÖD Genel Sekreteri Suay Karaman, "aydın" olmanın ilkelerini şöyle sıralar 
"Aydın olmanın ilkeleri arasında küreselleşmeye, yeni dünya düzenine, sömürüye, liberalizme, kapitalizme, çokuluslu şirketlere karşı koymak vardır. Aydın olmak sosyal devlet ilkelerini benimsemekten geçer. Laiklik aydın olmanın, olmazsa olmaz koşullarındandır. Aydın olmak, özelleştirme politikalarına karşı mücadele etmeyi ve ülkenin k rlı ulusal kuruluşları yabancılara peşkeş çekilirken, savaşı göze almayı gerektirir. Aydın, ülkesinin Avrupa Birliği'ne girmesi için ulusal birliğini tehlikeye sokacak girişimlerden kaçınır. AB ile yanlı sömürge anlaşmalarına karşı çıkar. Aydın sözüne güvenilen, ilkeli, erdemli ve dürüst bir kişilik yapısına sahiptir." X 

GEÇTİĞİMİZ mayıs ayında Prof. İlhan Başgöz'ün "Radikal" gazetesinde "Sözlü ağıt ve Ermeni sorunu" başlıklı iki yazısı yayımlandı... İkinci yazının ana başlığı şuydu 
"Madalyonun Öbür Yüzü" 
İkinci başlık "Madalyonun öbür yüzü"nü açıklıyordu 
"1915 yılıyla ilgili sözlü tarih verileri-ağıtlar, anlatılar, anılar vb.- Ermenilerin çok sayıda Türk'ü katlettiğini gösteriyor. Bu istenmeyen olaylarda sadece Türk tarafını suçlayanlar yanılgı içinde." 
Prof. İlhan Başgöz, Ermenilerin yaptıklarını anlattıktan sonra yazısını şöyle noktalıyordu 
"Bunları, Ermenilere sürekli kin duyalım diye yazmıyorum. Bizim, her olayı mal bulmuş Mağribi gibi, ille de hepten Türklerin aleyhinde yorumlayan entellerimiz için yazıyorum. Bu gerçeği görsünler, Ermeni olaylarının öteki yüzü de var." 22.05.2005 
Herhalde, her zamanki gibi, işin kolayına kaçıp Uluslararası bilim adamı Prof. Dr. İlhan Başgöz'e de "faşist, milliyetçi" yakıştırması yapmazlar. 

"Aydınlar"la başladık, "Aydınlar"la bitirelim... 
Deniz Som, geçen pazar günü "Cumhuriyet"teki köşesinde bir aydın'ın ağzından, bir aydın'ı anlatarak hicvediyordu 
"Ben bir aydınım, biraz da aygınım baygınım. 
Düşünürüm taşınırım, cebimde başka ülkenin pasaportunu ya da askerlikten çürük raporumu taşırım. Adını koyarım Kürt Sorunu diye, Başbakanıma şiir okurum, memleket üzerine dize dize... Sorunun içeriği beni ilgilendirmez, içini doldurmak bana düşmez, ben düşerim demokrasinin peşine, demokrasi ile yatar kalkarım, Başbakanım bindirirse uçağına atlarım. 
Feodal düzen için, cemaatlerin dizinin dibinde yağ satarım, bal satarım, içine mutlaka bir parmak demokrasi katarım. 
Ben bir aydınım, biraz aygınım, biraz da baygınım, emperyalizmin kurduğu küresel köyde kavalcıyım. 
Var mı benden aymazı " 

"O kadar da değil " diyeceksiniz. 
Evet ama, mizaha da, aynaya da kızılmaz ki 

x Cumhuriyet 14.08.2005 



</TEXT>
</DOC>
