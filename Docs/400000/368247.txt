<DOC>
<DOCNO> 368247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/yasam/yas06.html </URL>
<DATE> 2005/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis, engelli genci boynundan vurdu 
</HEADLINE>
<TEXT>


Polis memuru Ünlü, inşaat sahasında 3 arkadaşıyla birlikte gördüğü oğluna tecavüz edildiğini sanıp çocuklara ateş açtı. Ünlü, bir çocuğu boynundan vurarak öldürdü 

OSMAN KARA İstanbul 

Küçükçekmece'de polis memuru Mustafa Ünlü, oğlunun kendisinden kaçan arkadaşı Ahmet Alkaş'ı 18 vurarak öldürdü. Ünlü, Alkaş'ı oğluna tecavüz edeceğinden korktuğu için vurduğunu öne sürdü. Başakşehir Polis Karakolu'nda görevli Ünlü, 13 yaşındaki oğlu Y.Ü.'yü önceki akşam evde bulamayınca, dışarıda aramaya başladı. 

'Durun' diye uyardı 
Oğlunu üç arkadaşıyla Halkalı Toplu Konutlar inşaat sahasında gören Ünlü, kaçmaya çalışan arkadaşlarını durmaları için uyardı. Çocukların kaçmaya devam etmesi üzerine silahına sarılan Ünlü, geçirdiği hastalık nedeniyle yürüme engelli olan Alkaş'ı boynundan vurdu. Alkaş olay yerinde hayatını kaybederken, Ünlü de karakola giderek teslim oldu. Ünlü'nün ifadesinde, oğluna tecavüz edileceği düşüncesiyle çocuklara ateş açtığını söylediği iddia edildi. Ünlü, tutuklanarak cezaevine gönderildi. 




</TEXT>
</DOC>
