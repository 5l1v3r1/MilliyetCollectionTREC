<DOC>
<DOCNO> 385940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/guncel/gun08.html </URL>
<DATE> 2005/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de 18 Türk'e gözaltı 
</HEADLINE>
<TEXT>


12 eve eşzamanlı baskın düzenleyen Scotland Yard, şebekenin tüm üyelerini yakaladı 

NEVSAL ELEVLİ Londra 

İngiltere'de dün gerçekleştirilen operasyonla Avrupa ülkelerinde insan kaçakçılığı yapan şebeke çökertildi 2'si kadın 18 Türk yakalandı. 
2 yıldır sürdürülen "Mavigök" soruşturması kapsamında dün sabah düğmeye basan İngiliz polisi, 12 eve baskın düzenlendi. Operasyonlar için İtalya, Fransa, Hollanda, Belçika ve Danimarka polis teşkilatlarıyla da işbirliği yapıldı. 
Londra ve Lincolnshire'de gözaltına alınan Türklerden 7'sinin insan kaçakçılığına yardım ettiği, 6'sının göçmen yasasını çiğnediği, 2'sinin hırsızlık yaptığı, 2'sinin soruşturmaya müdahale ettiği, 1'inin de para aklamaktan suçlandığı bildirildi. 

Kişi başı 5 bin sterlin 
Çetenin insan kaçakçılığından milyonlarca sterlin kazandığı, bu paraları da, gayrimenkul, restoran, kafe, bilardo salonları gibi işlere yatırarak akladıkları öne sürüldü. Baskınlar binlerce sterline de el koyuldu. Scotland Yard'ın özel bölüm şef yardımcısı Komiser Tarık Ghaffur, çok büyük bir suç çetesinin çökertildiğini söyledi. 
Aralarında 200 bin Türk'ün de bulunduğu çok sayıda kaçak göçmeni İngiltere'ye soktuğu öğrenilen çetenin, kişi başına 3 ila 5 bin sterlin aldığı da belirlendi. 


</TEXT>
</DOC>
