<DOC>
<DOCNO> 359898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/son/sontur14.html </URL>
<DATE> 2005/07/10/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Yozgat'ta piknikçilere silahla saldıran kişi yakalandı... 
</HEADLINE>
<TEXT>

     Yozgat'ın Tayıp Köyü yakınlarında, av tüfeğiyle açılan ateş sonucu 2 kişinin öldürülmesi, 2 kişinin de yaralanmasıyla ilgili 1 kişi yakalandı. 
     Edinilen bilgiye göre, Tayıp Köyü yakınlarında piknik yapan Hüsne A. 45 ve Bediha A'yı 40 av tüfeğiyle öldürüp, Güler A. 34 , Mehmet K'yı da yaraladığı iddia edilen Z.T. 52 , Ankara'nın Siteler semtinde saklandığı ormanlık alanda jandarma tarafından yakalandı. 
     Yozgat'a getirilip ifadesi alınan Z.T, daha sonra çıkarıldığı nöbetçi mahkemece tutuklanarak, Yozgat E tipi cezaevine konuldu. Bu kişinin üzerinden ölen Hüsne A'nın fotoğraflarının çıktığı ve ilişkisinin olduğu öğrenildi. 
     Piknik yapan 3'ü kadın 5 kişiye, olay yerine gelen Z.T. tarafından pompalı av tüfeğiyle ateş edilmiş, olayda Bediha A. ve Hüsne A. hayatını kaybederken, Güler A. ile Mehmet K. yaralanmıştı. Saldırıdan R.C. adlı kişi de yara almadan kurtulmuştu. 
     
</TEXT>
</DOC>
