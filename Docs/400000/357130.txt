<DOC>
<DOCNO> 357130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sontur42.html </URL>
<DATE> 2005/06/30/ </DATE>
<TIME> 20.20 </TIME>
<AUTHOR>  </AUTHOR>
<HEADLINE>
Ortağını öldürdükten sonra kendinide vurdu... 
</HEADLINE>
<TEXT>

     Kadıköy’de, işyerinde tartıştığı ortağını tabancayla öldüren bir kişi, daha sonra kendisini vurarak ağır yaralandı. 
     Bostancı Değirmen Yolu Caddesi’nde faaliyet gösteren bir şirketin sahiplerinden N.T 50 , bir süredir işyerine uğramayan ortağı İsmail Emin Kaya’yı 42 konuşmak için ofise çağırdı. 
     N.T, tartıştığı ortağına tabancayla ateş etti. Silah sesini duyan çevredekiler, yaralı için ambulans çağırdı. 
     Ambulans beklenirken tekrar aşağıya inen N.T, yaralı Kaya’ya birkaç el daha ateş etti. Daha sonra ofisine çıkan N.T, silahını başına dayayarak ateşledi. 
     İsmail Emin Kaya ölürken, N.T. Özel İsviçre Hastanesi Yoğun Bakım Servisi’nde tedaviye alındı. 
     Tartışmanın, işyerine gelen haciz nedeniyle çıktığı belirtildi. 
     
</TEXT>
</DOC>
