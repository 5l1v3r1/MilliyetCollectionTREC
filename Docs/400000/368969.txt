<DOC>
<DOCNO> 368969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sonsiy07.html </URL>
<DATE> 2005/08/11/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
PKK Başbakan'ı protestodan vazgeçtik 
</HEADLINE>
<TEXT>

     
     İhsan DÖRTKARDEŞ, DHA 
     
TERÖR örgütünün elebaşlarından Murat Karayılan, Türkiye Başbakanı Recep Tayyip Erdoğan’ın, bir grup aydınla yaptığı toplantıyı önemsediklerini, Diyarbakır ziyareti boyunca eylem yapılmayacağını öne sürdü. Karayılan, Başbakan Erdoğan'ın protesto edilmesi yolundaki çağrılarına da son verdiklerini öne sürdü. 
     PKK'nın Avrupa'daki yayın organı konumundaki Mezopotamya Haber Ajansı’nda açıklaması yayınlanan bölücü örgütün elebaşlarından Murat Karayılan, Başbakan Erdoğan ile görüşen aydınlar adına konuşan Prof. Dr. Gencay Gürsoy’un değerlendirmelerini de dikkatle takip ettiklerini söyledi. Görüşme detaylarının kendi tarafından bilindiği ve Erdoğan’ın cuma günü Diyarbakır’da yapacağı konuşmanın içeriğinin dikkate değer olacağını ifade eden Karayılan, Detaylar hakkında bilgilendikten sonra konuyu değerlendirmeye alacağız. Sayın Başbakanın Türkiye kendi sorunlarıyla yüzleşecek özgüven ve sahiptir’ sözleriyle sayın Gencay Gürsoy’un yaptığı basın açıklamasında Birçok konuda mutabık kaldık ve Başbakanın Diyarbakır’da sıcak mesajlar vereceğini sanıyoruz’ sözlerini önemsemekteyiz. Daha önce Başbakanın Diyarbakır’a gitmesinin halk tarafından protesto edilmesi çağrılarını, gerçekleşen görüşme ve verilen beyanatlar yeni bir durumu içerdiği için konuyu yeniden değerlendirmeyi gerekli kılmıştır'' dedi. 
     Başbakan Erdoğan'ın aydınlarla yaptığı toplantının ardından Diyarbakır'da halkın bu ziyareti protesto etmesi yönündüke çağrıyı değiştirmeyi daha doğru bulduklarını belirten Karayılan, Başbakan Kürt sorununu demokratik sınırlar içinde çözeceğini söylediği ve Diyarbakır’a sıcak mesajlar vereceğini belirtiyorsa, o zaman gelsinler, buyursunlar Kürt sorununu nasıl çözeceğini, bizzat Kürt halkına açıklasın'' diye konustu. 
     PKK'lı Karayılan, Başbakan Erdoğan'a Normal karşılama sınırları içerisinde yaklaşılması’ gerektiğini, halkının demokratik taleplerini, barış ve özgürlük isteklerini slogan ve pankartlarla dile getirmesi gerektiğini ileri sürdü. Terör örgütünün önde gelen ismi Murat Karayılan, Başbakan Recep Tayyip Erdoğan'ın gezisi sınasında Diyarbakır'da herhangi bir eylem yapmama kararı aldıklarını öne sürdü. 
     
</TEXT>
</DOC>
