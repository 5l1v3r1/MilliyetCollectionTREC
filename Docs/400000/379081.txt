<DOC>
<DOCNO> 379081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sonyas07.html </URL>
<DATE> 2005/09/16/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
İngiltere bu cinayeti konuşuyor 
</HEADLINE>
<TEXT>

     HİLAL YILMAZ Londra DHA 

      İNGİLTERE’nin başkenti Londra’danın ünlü alışveriş mağazası Harvey Nichols’da önceki akşam meydana gelen bir cinayet İngiliz medyasının gündemine oturdu. 30 yaşındaki Michael Pech adlı Çek vatandaşı, 22 yaşındaki eski kız arkadaşı Clare Bernal’ı vurduktan sonra, kendi başına sıktı. 
     Dünyaca ünlü mağazada, müşterilerin gözü önünde meydana gelen cinayette, eski ordu mensubu olduğu ileri sürülen Pech’in, kendisini terkettiği için kız arkadaşı Clare Bernal’ı öldürdüğü ve bu sırada "Sana ben sahip olmazsam kimse olamaz" dediği belirtildi. Kuzey Londra’da yaşayan Bech’in, aynı iş yerinde çalıştığı eski kız arkadaşı Clare Bernal’ı uzun süredir telefonla taciz ettiği ve kendisini öldürmekle tehdit ettiği ortaya çıktı. 
     Olayların üzerine Bernal’ın polise suç duyurusunda bulunmasının ardından ünlü alışveriş mağazısındaki işinden kovulan Pech, eski kız arkadaşını taciz etmeyi sürdürdü. Pech’in, 7 aydır Clare Bernal’ı takip ettiği, evinin kapısında beklediği ve telefon mesajlarıyla rahatsız ettiği belirtildi. Bernal’ın şikayeti üzerine Nisan ayında mahkeme karşısına çıkan Pech, kendisine yöneltilen iddiaları reddetmişti. 
     8 gün gözaltında tutulan Pech, hakimin ’bir daha eski kız arkadaşıyla temas kurmama’ kararına rağmen alışveriş mağazasına gidip Bernal’a tacizde bulundu. Geçtiğimiz ay hakkında tekrar şuç duyurusu açılan Michael Pech’in, önümüzdeki Çarşamba günü hapse girmesi bekleniyordu, ancak eski kız arkadaşından yüz bulamadığı için saldırgan davranışlarına devam eden Pech, geçtiğimiz Salı akşamı mağazayı basarak Clare Bernal’ı öldürdü, ardından kendini vurdu. 
     
</TEXT>
</DOC>
