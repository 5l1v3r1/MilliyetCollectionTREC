<DOC>
<DOCNO> 352958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonsiy10.html </URL>
<DATE> 2005/06/17/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Org.Büyükanıt Ermenistan’a seslendi Kendine güveniyorsan, mindere çık’ 
</HEADLINE>
<TEXT>

     Recep DEMİRCİ ERZİNCAN, DHA 

      ÜÇÜNCÜ Ordu Komutanlığı’na bağlı birlikte denetlemelerde bulunan Kara Kuvvetleri Komutanı Orgeneral Yaşar Büyükanıt, Erzincan’da Vali Refik Arslan Öztürk’ü ziyareti sırasında Lübnan’da Türk bayrağının yakılmasını çok çirkin’ bir saldırı olarak nitelendirdi. Orgeneral Büyükanıt, Ermeni tasarısı ve Türkiye’nin önerisine rağmen arşivlerini açmak istemeyen Ermenistan’a seslenerek, Kendine güveniyorsan mindere çık'' dedi. 
     Üçüncü Ordu Komutanı Orgeneral Orhan Yöney’le birlikte bugün saat 11.00’de Erzincan Valisi Refik Arslan Öztürk’ü ziyaret eden Kara Kuvvetleri Komutanı Orgeneral Yaşar Büyükanıt, gittiği yörelerde kentlerin valileriyle görüşmekten son derece mutlu olduğunu anımsattı. Erzincan’ın meslek yaşamında çok önemli bir yeri olduğunu vurgulayan Orgeneral Büyükanıt, Askeri Lise’yi okumak için 15 yaşında Erzincan’a geldiğini ilk üniformayı burada giydiğini belirtti. 
     Erzincanla gönül bağı bulunduğu için çok mutlu olduğuna dikkati çeken Orgeneral Büyükanıt, basın mensuplarının gündemden düşmeyen Ermeni tasarısı ve Ermenistan’ın arşivlerini açmaması yolundaki sorusunu şöyle yanıtladı 
     Kendine güvenmiyor ondan. Türkiye diyor ki gel arşivlerim açık, istediğinizi inceleyelim. Gel ortak komite kuralım inceleyelim.’ Neden kaçar insan. Bakın Türkiye, Haydi çık meydana’ diyor. Bir pehlivan düşünün. Biri mindere çıkıyor, öteki mindere çıkmaktan korkuyor. Ama ben güreşçiyim’ diyor Güreşçi isen mindere çık. Kendine güvenmediği için, haklı olmadıkları için, onun için, bunun başka izahı yok. Kendine güvenen gelir oturur. Türkiye, resmen teklif etti. Gelin ortak çalışalım’ diye. Ama o sistematik Türkiye düşmanlığı. Aynı zamanda bunların özellikle Ermenistan dışındaki Ermenilerin bir geçim kaynağı olmuş.'' Alman parlamentosunun sözde Ermeni soykırım tasarısını kabul etmesi konusunda ise Orgeneral Yaşar Büyükanıt, bu konuda hükümetin gerekli cevabı verdiğini, bu nedenle ayrıca söyleyeceği bir şey olmadığını bildirdi. Orgeneral Yaşar Büyükanıt, Başbakan Recep Tayyip Erdoğan’ın Lübnan’ı ziyareti sırasında bazı Ermenilerin Türk bayrağını yakmaları konusunda ise şöyle konuştu 
     Sanıyorum yetkililer buna cevap verdi. Çok çirkin bir şey. Bunu Türk Milleti olarak halkımızın kabul etmesi mümkün değil. Kınanacak çok çirkin bir olay. Maalesef dünyanın her yerinde böyle kendini bilmez adeta Türkiye'ye düşmanlığı bir sistematik haline getirmiş gruplar maalesef vardır. Ama bunların emellerine ulaşması da mümkün değildir. Türk Milleti bunların üstesinden gelecek güçtedir. Kendimize güvenimizi kaybetmemiz lazım. Milletimize inancımızı kaybetmemiz lazım. Onun için bu tür olaylar bizi ancak ileriye doğru, daha güçlü mücadele etmemizde güç verir. Bizi yıkamazlar bunlar onu ifade etmek istiyorum.'' Açıklamaların ardından Orgeneral Büyükanıt, Vali Refik Arslan Öztürk’e Kara Kuvvetleri Komutanlığı’nın bir şiltini verdi. Vali Öztürk de Orgeneral Büyükanıt’a bakır işlemeli bir tepsi hediye etti. Orgeneral Büyükanıt, Bir şilt verdim, daha güzelini aldım. Yani alışverişten ben karlı çıktım'' diye konuştu. 
     
</TEXT>
</DOC>
