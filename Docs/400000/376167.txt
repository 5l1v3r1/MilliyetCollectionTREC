<DOC>
<DOCNO> 376167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sontur20.html </URL>
<DATE> 2005/09/06/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Polise 'dedikodu' dayağı 
</HEADLINE>
<TEXT>

     Yalçın ATA AYDIN, DHA 

      AYDIN'ın Kuyucak İlçesi'nde, düğün yapılan evin önündeki durakta göreve gitmek için minibüs bekleyen bir polis memuru, Yolu kapatan araçlara ceza yazıyor'' söylentisi üzerine, düğündeki araç sahiplerinin saldırısına uğradı. 
     Olay, dün saat 18.30 sıralarında düğün sahibi 29 yaşındaki A.T.'nin Yeni Mahallesi İnönü Caddesi üzerindeki evinin önünde meydana geldi. Horsunlu Beldesi Polis Merkezi'nde görevli polis, düğün konvoyundaki araçların trafiğe kapattığı yerin 70 metre uzaklığındaki durakta görev yerine gitmek için minibüs beklemeye başladı. Düğün konvoyuna katılan araç sahiplerinin, durakta resmi kıyafetiyle bekleyen polis memuru H.G'nin, yolu kapatarak trafiği aksatan düğün araçlarına ceza yazdığı şeklinde söylenti çıkarmaları üzerine ortalık karıştı. Araç sahiplerinden S.K. 39 , M.Ç. 25 , O.Ç. 33 , Sen kim oluyorsun da ceza yazıyorsun'' diyerek polis memuru H.G.'ye saldırarak darp edip, hakarette bulundular. 
     Olaydan sonra yakalanan S.K., M.Ç. ve O.Ç. gözaltına alınırken, konuyla ilgili soruşturmanın devam ettiği bildirildi. 
     
</TEXT>
</DOC>
