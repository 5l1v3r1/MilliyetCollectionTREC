<DOC>
<DOCNO> 393317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sondun18.html </URL>
<DATE> 2005/11/09/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
AİHM, türban davasında yarın kararı açıklıyor... 
</HEADLINE>
<TEXT>

     Avrupa İnsan Hakları Mahkemesi'nin AİHM büyük dairesi, İstanbul Üniversitesi Tıp Fakültesi'nin eski öğrencisi Leyla Şahin'in temyiz başvurusunu yarın karara bağlayacak. 
     Temyiz niteliği gören büyük daire, 18 Mayıs'ta Şahin'in başvurusuna ilişkin bir duruşma düzenlemişti. 
     İstanbul Üniversitesi Tıp Fakültesi öğrencisi Leyla Şahin, 1998 yılında derslere türban takarak girme konusunda ısrar etmesi sonucu aldığı disiplin cezasının insan hakları ihlali olduğu gerekçesiyle AİHM'de dava açmıştı. 
     AİHM ilgili dairesinin, ''Türkiye'nin insan hakları ihlalinde bulunmadığı'' kararını vermesi üzerine, Leyla Şahin'in avukatları, davanın, temyiz niteliği taşıyan büyük dairede görüşülmesini istemişti. 
     
</TEXT>
</DOC>
