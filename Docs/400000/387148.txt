<DOC>
<DOCNO> 387148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/son/sonspo16.html </URL>
<DATE> 2005/10/16/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Gençlerbirliği 0 - Sivasspor 1 maç sonucu 
</HEADLINE>
<TEXT>

     Turkcell Süper Ligi'nde Sivasspor, Gençlerbirliği'ni deplasmanda 1-0 yendi. 
     13. dakikada Kerem'in ceza alanına yaptığı ortada Erhan, boş pozisyonda topa kafayla vurdu. Meşin yuvarlak, az farkla üstten auta çıktı. 
     28. dakikada Isaac'in, Sivasspor ceza alanı sol tarafından yaptığı ortada topla buluşan Mehmet'in vuruşunda, top auta gitti. 
     32. dakikada Erhan'ın ceza alanı solundan altıpas içinde bekleyen Uğur'a gönderdiği topa bu futbolcunun kafa vuruşunu kaleci Petkoviç önledi. 
     38. dakikada Mehmet, boş pozisyonda ceza alanında bekleyen Isaac'a pas verdi. Isaac'ın sert şutunda, kaleci Petkoviç topu iki hamlede kontrol etti. 
     Kalan dakikalar da gol getirmeyince, ilk yarı golsüz eşitlikle kapandı. 
     
     İKİNCİ YARI 

     51. dakikada Sedat'ın ceza alanına yaptığı ortada kaleciyle karşı karşıya kalan Sertan, topa iyi vuramayınca kaleci Petkoviç tehlikeyi önledi. 
     56. dakikada Gençlerbirliği'nde, İsmail ile Risp'in anlaşmazlığından yararlanan Mehmet, kaleci Ömer'den sıyrıldıktan sonra topu boş kaleye göndererek takımını 1-0 öne geçirdi. 
     90. dakikada Ayman'ın kullandığı serbest atışta topa çok sert vuran Isaac'ın vuruşunda, savunmaya çarpan top az farkla auta çıktı. 
     Karşılaşma, Sivasspor'un 1-0 üstünlüğüyle sona erdi. 
     

Stat 19 Mayıs. Hakemler Hakan Sivriselvi x, Mustafa Yalçınkaya x, Gökhan Memişoğlu x. Gençlerbirliği Ömer x, Jardler xx, İsmail xx, Risp xx, Erkan x, Erhan x, Ayman x, Kerem x Dk. 49 Sedat x , Mehmet x Dk. 49 Sertan x , Isaac x, Uğur x Dk. 72 Bogdonaviç x . Sivasspor Petkoviç xxx, Murat xx, Hayrettin x, Hakkı xx, Fransergio x, İbrahim xxx Dk. 89 Gökhan , Yasir xx, Hakan xx Dk. 75 Kalla x , Cem xxx, Anderson x, Musa xx Dk. 55 Mehmet xxx . Gol Dk. 56 Mehmet. Sarı Kartlar Dk. 18 Ayman, Dk. 31 Jardler, Dk. 69 İsmail Gençlerbirliği , Dk. 42 Hakan, Dk. 54 Murat Sivasspor .      
</TEXT>
</DOC>
