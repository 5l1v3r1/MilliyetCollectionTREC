<DOC>
<DOCNO> 351750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sondun12.html </URL>
<DATE> 2005/06/14/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
PKK’dan Barzani’ye ’Bizi destekle’ çağrısı 
</HEADLINE>
<TEXT>

     İhsan DÖRTKARDEŞ DHA 

      TERÖR örgütü PKK Kongra-Gel’in başındaki Zübeyir Aydar, Kuzey Irak’taki Erbil kentinde dün yapılan seçimlerde ’Kürdistan Bölge Başkanı’ seçilen ve yarın yemin ederek göreve başlayacak olan Irak Kürdistan Demokrat Partisi IKDP lideri Mesut Barzani’den kendilerine destek verilmesini istedi. 
     PKK doğrultusunda uydu aracılığı ile yayın yapan ’Roj TV’de mesajı yayınlanan, kapatılan DEP’in eski milletvekillerinden Zübeyir Aydar, Barzani’nin seçilmesini Kürtlerin Ortadoğu’da bir statüye doğru gitmesinde önemli aşama olduğunu öne sürdü. Barzani’ye yeni göreviyle birlikte önemli görevler düştüğünü iddia eden Aydar, Kuzey Irak’takilerin dışındaki ülkelerde yaşayan Kürtlerin de önemli beklentileri olduğunu savunarak şöyle dedi 
     
     "KÜRTLERİN BİRLİK İHTİYACI ACİL BİR GÖREVDİR" 
     "Bu yeni bir başlangıçtır, Kürt sorunu Irak ve Güney Kürdistan’da Kuzey Irak belli bir aşamaya gelmiş olmasına rağmen Kürdistan’ın diğer 3 parçasında Suriye, İran ve Türkiye’yi kastediyor savaş durumu sözkonusudur. Eski statü devam ediyor. Bu açıdan sayın Barzani’nin önünde ciddi görevler vardır. Kürt sorunu bütün olarak çözülmediği sürece Güney’deki kazanımların tehlikeye girecektir. Türk devletiyle bir savaş durumumuz var. Bu temelde Güneydeki kardeşlerimizden, özellikle Barzani’den bu göreve seçilmesinden kendisinden beklentimiz vardır. Kuzey’deki Doğu ve Güneydoğu Anadolu Bölgesi mücadelemizin desteklenmesini istiyoruz. Kuzeyde çözüm sağlanmadıkça, Güney’deki çözümün de sınırlı kalacağı ortadadır. Kürtlerin birlik ihtiyacı, ortak stratejide buluşma ihtiyacı her zamankinden daha fazla acil bir görevdir. Kürt parti, örgüt, kurum ve şahsiyetleri arasında ulusal bir konferans toplanmalıdır. Bu çağrımıza sayın Barzani’den olumlu yanıt vermesini bekliyoruz. Bu konuda çaba içinde olmasını bekliyoruz." Zübeyir Aydar, Kuzey Irak’ta federasyonlaşmayı desteklediklerini belirterek, "Bunun tüm Kürt halkının kazanım olmasını bekliyoruz. Demokratik yönünün gözardı edilmeden Kürtlerin beklentilere cevap olmasını istiyoruz" diye konuştu. 
     
</TEXT>
</DOC>
