<DOC>
<DOCNO> 355188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sontur12.html </URL>
<DATE> 2005/06/24/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Trende ilaçlı kaymakla uyutup soydular 
</HEADLINE>
<TEXT>

     Tuncay DAĞLI DHA 

      İZMİR'den trenle memleketi Malatya'nın Doğanşehir İlçesi'ne giden 58 yaşındaki Doğan Şeker, yolda tanımadığı bir kişinin kendisine ikram ettiği içinde uyku ilacı bulunan kaymağı yiyince kendinden geçip, cüzdanındaki 45 YTL'yi çaldırdı. 
     İzmir-Diyarbakır seferini yapan yolcu treniyle seyahat eden Doğan Şeker, derin uykusundan Adana Garı'nda uyandırılamayınca hastaneye kaldırıldı. Trenden indirilip ambulansla Numune Hastanesi Acil Servisi'ne kaldırılan Doğan Şeker, burada da uzun süre uyumaya devam etti. Dün yaşadığı olaydan sonra bugün kendine gelen ve h l başının dönüp, uyuşukluk hissettiğini söyleyen Doğan Şeker, İzmir'deki yakınlarımın yanından memleketime gidiyordum. Yolda yanımda oturan kişi çantasından Afyon Kaymağı çıkarıp ikram etti. İçimde kötü niyet olmadığı ve şüphelenmediğim için ikramı kabul edip kaymağı yedim, ondan sonrasını hatırlamıyorum. Cüzdanımdaki 45 YTL'yi almış, sadece bozukluk demir paraları bırakmış. O adama nasıl kandım bilemiyorum. Aslında ben böyle saf biri değilim ama nasıl olduysa oldu. Para için neler yapıyorlar'' dedi. 
     Epilepsi, tansiyon düşüklüğü ya da uyumasına neden olabilecek herhangi bir hastalığı olmadığını söyleyen Doğan Şeker, serum verilip, kanındaki uyuşturucu maddenin temizlenmesine çalışılıyor. 
     Yaklaşık bir yıl önce de İzmir'den Niğde'nin Ulukışla İlçesi'nde oturan kızını ziyarete giden 70 yaşındaki Ahmet Mergen ilaçlı kola içirilerek uyutulmuş ve üzerideki 280 YTL parası çalınmıştı. Mergen, uyuyarak götürülen hastanede doktorlar tarafından güçlükle ayıtılmıştı. 
     
</TEXT>
</DOC>
