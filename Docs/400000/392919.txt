<DOC>
<DOCNO> 392919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/ekonomi/eko11.html </URL>
<DATE> 2005/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Körfez'den gelecek turiste kolaylık 
</HEADLINE>
<TEXT>


TOLGA ŞARDAN Ankara 

İçişleri Bakanlığı, Körfez ülkelerinin vatandaşlarının Türkiye'ye gelmelerini sağlamak amacıyla özel bir genelge hazırlayıp yürürlüğe koydu. Genelgede, 90 günlük vizeyle Türkiye'ye gelen Bahreyn, Birleşik Arap Emirlikleri, Katar, Kuveyt, Oman ve Suudi Arabistan vatandaşlarının Türkiye'de daha uzun süre kalmak istemeleri halinde 'iki ay fazladan' ik met izni verilmesi uygun görüldü. 

Geçim sıkıntıları yok 
Bakanlık, vize ve ik met kolaylığı sağlamak amacıyla geçen yılın başında bir genelge yayımladı. Bakanlık müsteşar yardımcısı Sebati Buyuran imzasıyla 81 il valiliği ile Dışişleri Bakanlığı'na gönderilen genelgede, bu ülke vatandaşlarının daha önce vizesiz olarak Türkiye'ye geldiği, ancak AB Müktesebatının Üstlenilmesine İlişkin Türkiye Ulusal Programı'nda yer alan 'AB vize negatif listesi'ne uyum sağlanması kapsamında vizeye tabi oldukları belirtildi. Genelgede Körfez ülkeleri vatandaşlarının 'geçim sıkıntıları bulunmayan kişiler' olduklarına dikkat çekildi. 


</TEXT>
</DOC>
