<DOC>
<DOCNO> 373401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sonspo25.html </URL>
<DATE> 2005/08/27/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Beşiktaş'ta yarınki karşılaşmada Yaoula görev alamıyacak... 
</HEADLINE>
<TEXT>

     Beşiktaş, Diyarbakırspor ile yarın oynayacağı Turkcell Süper Ligi maçının hazırlıklarını tamamlarken, kasığında ağrıları bulunan Youla’nın bu maçta forma giyemeyeceği, İbrahim Toraman ve Okan’ın ise takımdaki yerlerini alabilecekleri açıklandı. 
     Teknik direktör Rıza Çalımbay yönetiminde BJK Nevzat Demir Tesisleri’nde basına kapalı olarak gerçekleştirilen antrenmanda, siyah-beyazlıların taktik ağırlıklı bir çalışma yaptıkları öğrenildi. 
     Antrenmana kasığında ağrıları bulunan Youla katılmazken, sakatlıkları nedeniyle dünkü çalışmada yer almayan İbrahim Toraman ve Okan takımla birlikte çalıştı. Kulüp doktoru Ayhan Optur, Okan ile İbrahim Toraman’ın herhangi bir probleminin bulunmadığını ve teknik kadronun görev vermesi durumunda Diyarbakırspor’a karşı oynayabileceklerini, Youla’nın ise bu maçta forma giyemeyeceğini söyledi. 
     Bu arada antrenman sonrası teknik direktör Çalımbay, 20 kişilik kamp kadrosunu açıkladı. Açıklanan kadroda şu futbolcular yer alıyor 
     Adem Dursun, Ali Güneş, Ahmed Hassan, Daniel Pancu, Gökhan Zan, İbrahim Üzülmez, Oscar Cordoba, Sergen Yalçın, Tayfur Havutçu, Tümer Metin, İbrahim Toraman, Ahmet Dursun, Çağdaş Atan, Murat Şahin, Koray Avcı, Mustafa Doğan, Okan Buruk, Veysel Cihan, Ailton ve Kleberson. 
     
</TEXT>
</DOC>
