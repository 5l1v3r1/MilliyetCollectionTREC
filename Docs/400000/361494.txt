<DOC>
<DOCNO> 361494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sontur58.html </URL>
<DATE> 2005/07/15/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
İstanbul'da korsan CD ve DVD operasonu.... 
</HEADLINE>
<TEXT>

     Kadıköy’deki operasyonda, bandrolsüz CD ve DVD pazarlamak istedikleri öne sürülen 16 kişi gözaltına alındı. 
     AA muhabirinin aldığı bilgiye göre, Kadıköy’de bir iş merkezinde piyasaya bandrolsüz CD ve DVD pazarlandığı ihbarını alan Güvenlik Şube Müdürlüğü ekipleri, söz konusu işhanına yönelik operasyon düzenledi. 
     Güvenlik Şube Müdürlüğü ve Kadıköy İlçe Emniyet Müdürlüğü ekipleri tarafından gerçekleştirilen operasyonda 18 ayrı işyerinde arama yapan polis, yaklaşık 25 bin adet CD ve DVD ele geçirdi. 
     Korsan olarak basıldıkları belirlenen CD ve DVD’leri pazarlamak istedikleri öne sürülen 16 kişinin de gözaltına alındığı kaydedildi. 
     
</TEXT>
</DOC>
