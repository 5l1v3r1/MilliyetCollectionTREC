<DOC>
<DOCNO> 369453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/yasam/yas03.html </URL>
<DATE> 2005/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasak aşka dokuz kurşun 
</HEADLINE>
<TEXT>


Samsun'da Elmas Özman, kendisini aldatan kocasını sevgilisiyle yazlık villada yakaladı. Eşini öldüren Özman, Ö.A.'yı hastanelik etti 

SAMSUN DHA 

Samsun'da Elmas Özman 30 , yazlık villalarında sevgilisiyle yatakta yakaladığı eşi Mustafa Taner Özman'ı 49 tabancayla vurarak öldürdü, sevgilisini de dövdü. 
Mustafa Taner Özman, sevgilisi Ö.A.'yı, dün uzun süredir kullanılmayan Karadeniz kıyısında bulunan Kurupelit beldesindeki yazlık villaya götürdü. Eşinin kendisini aldattığından şüphelenen Elmas Özman da, ruhsatsız tabancasını yanına alıp eve baskın yaptı. 2 katlı villanın kapısını anahtarıyla açıp yatak odasına koşan Özman, eşi ile sevgilisini uygunsuz durumda yakalayınca çılgına döndü. Silahını çeken genç kadın eşinin üzerine 9 kurşun sıktı. Mustafa Özman hayatını kaybederken, hırsını alamayan Elmas Özman eline geçirdiği sopayla, Ö.A.'yı da hastanelik edinceye kadar dövdü. Gözaltına alınan Özman, "Namusumu temizledim" dedi. 



</TEXT>
</DOC>
