<DOC>
<DOCNO> 376742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/soneko44.html </URL>
<DATE> 2005/09/08/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Katrina'nın sigorta maliyeti 25 milyar doları bulabilir... 
</HEADLINE>
<TEXT>

     Avrupa'daki sellerin İsviçre'deki sigorta şirketlerine maliyetinin 100 milyon doları geçeceği tahmin ediliyor. 
     İsviçre sigorta şirketi Zurich Financial Services AG, İsviçre, Almanya ve Avusturya'daki sellerin meydana getirdiği zararın ödenmesi için gerekli sigorta bedelinin 100 milyon dolar civarında olacağını bildirdi. 
     Zurich Financial Services, rakamın 100 milyon doları geçebileceğini de kaydetti. 
     
     KATRİNA'NIN ETKİSİ... 
     Öte yandan, ABD'deki Katrina kasırgasının etkileri, önceki tahminleri de aşıyor. 
     Dünyanın en büyük reasürans şirketi Munich Re, Katrina'nın, kendi payına düşen sigorta maliyetinin 489 milyon dolar olacağı tahmininde bulundu. 
     Dünyanın ikinci büyük reasürans şirketi Swiss Re ise Katrina'nın, sadece kendi payına düşen zararının 500 milyon dolar olacağını açıkladı. 
     Bu arada, Katrina'nın toplam sigorta maliyetinin 25 milyar doları bulabileceği tahmin ediliyor. 
     Katrina'nın tüm ABD ekonomisine olan zararı ise 150 milyar dolar olarak hesaplanıyor. 
     
</TEXT>
</DOC>
