<DOC>
<DOCNO> 395306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/guncel/axgun02.html </URL>
<DATE> 2005/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Belgelere göre 'asli görev Seferi Yılmaz' 
</HEADLINE>
<TEXT>


Jandarma astsubayların aracında, Seferi Yılmaz'la ilgili bilgi notuyla beraber 'suç güncelleme, şahıs bilgileri, biyografik bilgi formu' ile Yılmaz'ın uzaktan çekilmiş siyah-beyaz fotoğrafı da bulundu 

TOLGA ŞARDAN Şemdinli, GÖKÇER TAHİNCİOĞLU Ankara 

Şemdinli'deki saldırının ardından jandarma istihbarat astsubayların aracında yapılan keşifte, kitabevinin sahibi Seferi Yılmaz'la ilgili bilgi notunun yanı sıra "suç güncelleme, şahıs bilgileri, biyografik bilgi formu" ile Yılmaz'ın uzaktan çekilmiş fotoğrafları bulundu. Araçtan çıkan 1 Kasım'da meydana gelen büyük patlamayla ilişkin krokide de Yılmaz'ın evinin çizildiği ortaya çıktı. 
Milliyet'in ulaştığı, 9 Ekim'de düzenlendiği anlaşılan belgelere göre, tutuksuz yargılanmak üzere serbest bırakılan astsubaylar Ali Kaya ve Özcan İloğlu'nun bulunduğu 30 AK 933 plakalı resmi kayıtlı araçta yapılan keşifte bulunan belgeler ve içerikleri belli oldu. 

Araçtan çıkanlar 

1 Kasım patlaması Yaklaşık 150 kiloluk patlayıcıyla gerçekleştirilen patlamaya ait kroki. Krokide Yılmaz'ın evinin üzeri de işaretli bulunuyor.Fotoğraf Yılmaz'ın ilçede uzaktan çekilmiş fotoğrafı. Fotoğrafın üzerine Yılmaz'ın yanındaki kişiler için "Hasan Kısıkyol, Ali Kısıkyol'un babası", "Mülazım Çetinkaya" notları düşülmüş.Aşiret Durum Çizelgesi Bilgisayar çıktısı halindeki çizelgede, bölgedeki aşiretlerin ad ve mensupları, devlet yanlısı olup olmadıkları belirtiliyor.DTH listesi Demokratik Toplum Hareketi'nin Şemdinli delegelerinin fotoğraflı listesi. Bazı isimlerin altındaki kutulara çarpı işareti konulmuş.Suç bilgileri güncelleme formu Form Seferi Yılmaz adına doldurulmuş. Formda PKK davasından yatan Yılmaz'ın sabıka bilgileri yer alıyor.Şahıs Bilgileri Formu Bu formda da Yılmaz'ın kişisel bilgileri bulunuyor.Bilgi notu Bilgi notunda da Yılmaz'ın nerede, kiminle oturduğu, ev ve iş adresi gibi kişisel bilgileri özetleniyor. Notta, Yılmaz'ın, dükk nını 18-19 Eylül'de kapalı tuttuğu ifade ediliyor.Biyografik Bilgi Formu Formda, Yılmaz'ın PKK'lı olduğu belirtilerek, ev ve iş adresleri yer alıyor. Yılmaz'ın iki fotoğrafının bulunduğu bu formda, fiziksel özellikleri de anlatılıyor. 


</TEXT>
</DOC>
