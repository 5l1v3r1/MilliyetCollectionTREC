<DOC>
<DOCNO> 352974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonspo06.html </URL>
<DATE> 2005/06/17/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Mehmet Demirkol, Ribery'in gidiş öyküsünü kaleme aldı... 
</HEADLINE>
<TEXT>

     Yazarımız Mehmet Demirkol, Franck Ribery’nin Marsilya’ya gidiş öyküsünü kaleme aldı. 
     Bu transferde bilinen bazı gerçekler var ve bunlar Galatasaraylı yöneticiler tarafından bile reddedilemez''. 
     Fransa’da üç dört gündür bu olay konuşulurken, Canaydın ve ekibi gelişmelerden habersiz olabilir mi ''. 
     Eldeki verileri alt alta koyalım 
     1- Franck Ribery Marsilya’yla görüşüyordu. Neredeyse 1 aydır. 
     2- Galatasaray yönetimi bunu biliyordu. 
     3- Marsilya Galatasaray’a 1,5 ay önce bonservisi için 7 milyon euro telif etti. 
     4- Dolayısıyla bu transfer teklifi geldiğinde, neredeyse hepsi Fransızca bilen yöneticiler Ribery’ye ne düşündüğünü sormuş olmalılar. 
     5- Ribery imza sonrası yaptığı açıklamada ailevi nedenler ve milli takım için sürekli göz önünde olması gerektiğini, bu yüzden Fransa’da büyük bir takımı tercih ettiğini söyledi. Eğer büyük bir dalavereci değilse, bunu Galatasaray yönetimine de söylemiş olmalı. 
     6- FIFA’nın yeni talimatı gereği oyuncu 90 gün alacakları alınmadığında serbest kalır maddesi varken, sadece peşinatı ve primleri ödendi. Ve serbest kalmasının yolu açıldı. 
     7- Bu dönemde Ribery’nin yeni menaceri Bruno’nun Galatasaray’a defalarca faks yolladığı ama cevap alamadığı belirtiliyor. Sözleşmeyi yapan eski menacer John Bicot’ydu 
     8- Ve kalan 150 bin euro alacağı tam 105 gün sonra 14 Haziran’da ödeniyor. 
     9- Acı olan bu ödemenin Ribery’nin menacerinin, sözleşmenin tek taraflı ihlal edildiğini belirten faksından 1 gün sonra yapılmış olması. 
     Bunlar şimdi reddedilen ama aslında herkesin bildiği ve birçok Galatasaraylı yöneticinin de söylediği gibi reddedilemez gerçekler. Bu 9 madde, Ribery, menaceri, Galatasaraylı yöneticiler, Marsilyalı yetkili ve gazetecilerin ortaya koyduğu tartışılmaz gerçeklerdir. Bu transferin olacağı Fransa’da 3-4 gündür konuşuluyordu. Bundan Galatasaray yönetiminin nasıl haberdar olmadığı zaten çok büyük bir soru işareti. Ribery gitmek istiyorsa gidebilirdi. Ama Galatasaray bundan en az 7 milyon euro para da kazanabilirdi. 
     
     Bu ilk darbe değil 

     Durum öyle acı ki, belki de bu satışı camiaya anlatamayacaklarını düşündükleri için yine büyük bir zarara girdiler. El yordamıyla bu kulübün, dünya markası bu kulübün yönetilemeyeceğini artık görmeli. 
     Ve şunu unutmamalı. Bu alınan ilk darbe değil. Büyük paralar harcanarak büyük fiyaskolara imza atılıyor. Korkarım bunun devamı da gelecek. Mondragon’un İngiltere’ye, Ribery’nin eski menacerine bağlı Song’un Fransa’ya gitmesi söz konusu. Diğer oyuncuların şikayetlerini yazmak ne yazık ki mümkün olmuyor. Ama birileri Tomas’ı konuşturabilirse ondan da farklı şeyler duymayacaktır. 
     
     Davayı Galatasaray kazanabilir mi 

     Bunların hepsinin yalan olduğunu ve Galatasaray’ın tüm yükümlülüklerini yerine getirdiğini, herkesin çok mutlu, Ribery’nin de deli olduğunu düşünün. Ve Fransa’nın 3 büyük kulübünden biri olan Marsilya’nın kendisini tüm dünyaya rezil edecek bir dalavereye imza attığını... 
     Herkes yalan söylüyor ve bir tek Galatasaray’ın resmi açıklamaları gerçek. Peki şimdi ne olacak Marsilya formasını giyip poz vermiş, çok mutluyum’ demiş bir futbolcu geri mi getirilecek Ya da şubatta yapılmış ve ihlal edilmiş bir sözleşme için 10 milyon euro alınabileceğine inanan bir tek Galatasaraylı yönetici gerçekten var mı Son üç yıldır FIFA’ya giden alacaklı dosyalarında rekor kıran, son olarak Hagi’nin başvurusuyla zor durumda kalan kredisi bu kadar düşmüş bir kulüp bu davayı kazanabilir mi 
     Lütfen kendimizi kandırmayalım. 

     
</TEXT>
</DOC>
