<DOC>
<DOCNO> 357637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/son/soneko12.html </URL>
<DATE> 2005/07/02/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Türkiye ile KKTC arasında protokol imzalandı... 
</HEADLINE>
<TEXT>

     Türkiye Cumhuriyeti ile Kuzey Kıbrıs Türk Cumhuriyeti hükümetleri arasında, gıda ve tarım ürünleri dış ticaretinde, gıda kontrol ve Laboratuvarlar işbirliği protokolü imzalandı. 
     Lefkoşa’da imzalanan protokole, Türkiye Cumhuriyeti adına Başbakanlık Dış Ticaret Müsteşarlığı Müsteşar Yardımcısı Ülker Güzel, Kuzey Kıbrıs Türk Cumhuriyeti adına da Sağlık ve Sosyal Yardım Bakanlığı Müsteşarı Asaf Şenol ile Tarım ve Orman Bakanlığı Müsteşarı Tözün Tunalı imza koydu. 
     KKTC Sağlık ve Sosyal Yardım Bakanlığı’ndan yapılan açıklamaya göre, protokol, KKTC’deki laboratuvarların geliştirilmesi, iki ülke laboratuvarları arasında işbirliği alanlarının genişletilmesi ve bu kapsamda iki ülke laboratuvarları tarafından düzenlenen analiz raporlarının sonucunda verilecek olan sağlık sertifikalarının gıda ve tarım ürünleri ithalat ve ihracatında karşılıklı olarak tanınmasını amaçlıyor. 
     
</TEXT>
</DOC>
