<DOC>
<DOCNO> 364177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sontur39.html </URL>
<DATE> 2005/07/25/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Parasını gasp ettikleri taksicinin boğazını kesip yol kenarına attılar 
</HEADLINE>
<TEXT>

     
     Zafer SAMANCI KONYA, DHA 
     
KONYA'nın Selçuklu İlçesi'nde taksi şoförü 32 yaşındaki Hakkı Önsarı, müşteri olarak aldığı kimliği belirsiz 3 saldırgan tarafından parası gasp edildikten sonra 37 yerinden bıçaklanarak öldürüldü. Elektrik tesisatçısı olan oğlu Hakkı Önsarı'nın, cep harçlığını çıkarmak için akşamları kendisine ait takside çalıştığını belirten baba Hüseyin Önsarı, Daha 40 gün önce çocuğu olmuştu. Oğlumdan ne istedi vicdansızlar'' diye isyan etti. 
     Bugün saat 01.00 sıralarında Selahattin Eyyubi Mahallesi Ahmet Yesevi Caddesi Anakent sitesi önünde yerde kanlar içinde yatan birini görenler polisi aradı. İhbar üzerine olay yerine gelen polis, boğazı kesilerek ve bıçaklanarak öldürüldüğü belirlenen kurbanın üzerinde kimlik bulamadı. 
     
     TAKSİ TERK EDİLMİŞ BULUNDU 
     Araştırma sonucu kurbanın, hızla uzaklaşan bir taksiden olay yerine atıldığını belirledi. Olayla ilgili soruşturma başlatan polis, kısa bir süre sonra Ravza Caddesi'nde terk edilmiş 42 TT 725 plakalı taksiyi buldu. Camları, ön koltukları ve kapı kollarında kan izlerine rastlanan taksinin Hüseyin Önsarı'ya ait olduğu belirlendi. 
     
     BABASI TEŞHİS ETTİ 
     Polisin ulaştığı Hüseyin Önsarı, Konya Numune Hastanesi'ndeki cesedi teşhis etti. Oğlunun kanlar içindeki cesedini gören Hüseyin Önsarı sinir krizleri geçirdi. Elektrik tesisatçısı olduğunu söylediği iki çocuk babası oğlu Hakkı Önsarı'nın, akşamları kendisine ait takside çalıştığını belirten baba Hüseyin Önsarı, 40 gün önce yeni bebeği olmuştu. Gündüzleri taksiden ben çalışıyordum. Akşamları ise cep harçlığı çıkarmak için oğlum çalışıyordu. Kim oğlumdan ne istedi, vicdansızlar'' diye isyan etti. 
     
     37 YERİNDEN BIÇAKLADILAR 
     Otopsisinde 37 yerinden bıçaklandığı belirlenen Hakkı Önsarı'nın Nalçacı Caddesi'ndeki Faruk Sükan Kadın Doğum ve Çocuk Evi önündeki taksi durağında çalıştığı ve olay saatinden kısa bir süre önce 20 yaşlarında 3 kişiyi müşteri olarak aldığı saptandı. 
     Polis, taksi şoförü Hakkı Önsarı'nın paralarını gasp edip vahşice öldüren saldırganların eşkallerini tespit edip yakalamak için çalışmalarını sürdürüyor. 
     
</TEXT>
</DOC>
