<DOC>
<DOCNO> 393374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/soneko12.html </URL>
<DATE> 2005/11/09/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Türkiye yılın girişimcisini arıyor 
</HEADLINE>
<TEXT>

     Arzu ÇETİK DHA 

      TÜRKİYE'de bu yıl üçüncüsü düzenlenecek Yılın Girişimcisi Yarışması’ için başvurular başladı. Jüri Başkanlığı'nı Doğan Gazetecilik İcra Kurulu Başkanı Hanzade Doğan'ın yapacağı yarışmaya başvurular 30 Aralık 2005'te sona erecek. Yarışma birincisi, Haziran 2006'da Monte Carlo'da düzenlenecek Dünya Yılın Girişimcisi’ ödülünü kazanmak için yarışacak. 
     Milliyet Gazetesi ve uluslararası alanda faaliyet gösteren insan kaynakları şirketi Ernst Young International'ın düzenlediği Yılın Girişimcisi Yarışması’nın üçüncüsü gerçekleştirilecek. Para ödülü verilmeyen yarışma, girişimcilere iş olanakları, prestij sağlamakla beraber, kamuoyundaki tanınırlıklarını da artıyor. Ege Genç İşadamları Derneği'nin de EGİAD destek verdiği yarışmayla ilgili tanıtım toplantısı İzmir'de Ege Palas Oteli'nde düzenlendi. Toplantıya Ernst Young Türkiye Genel Müdürü Osman Dinçbaş, Türkiye Satış Direktörü Jülyet Yavuzaygen, Doğan Gazetecilik Ege Bölge Temsilcisi Bülent Zarif, Milliyet Gazetesi Yazarı Deniz Sipahi, EGİAD Genel Sekreteri Doç. Dr. Mustafa Tanyeri, EGİAD Yönetim Kurulu Üyesi Reha Atakan, Ege İhracatçı Birlikleri EİB Başkanlar Kurulu Başkanı Servet Eröcal ve EGİAD üyeleri katıldı. 
     
     TÜRKİYE'Yİ TEMSİL EDECEK 
     Ernst Young International'ın dünyada ilk olarak 19 yıl önce ABD'de başlattığı, bugün 40'ı aşkın ülkede, 115 farklı bölgede gerçekleştirdiği ve Türkiye'de bu yıl üçüncüsü düzenlenen yarışma Türkiye'nin en iyi girişimcisini belirleyecek. Adaylarda aranan nitelikler Türkiye'de yerleşik, en az 2 yıldır faaliyetini sürdüren bir şirketin performans ve gelişiminde imzası bulunan, kurucu ve aynı zamanda şirketin üst yönetiminde sorumluluk sahibi yöneticiler olarak belirlendi. 
     Adaylar başvurularını www.yilingirisimcisi.com’ web sitesinden yapabileceği gibi, 0212 231 48 80 numaralı telefondan bilgi alabilecek. Türkiye'de yılın girişimcisi seçilecek işadamı 2 Mart 2006'da açıklanacak ve ödülü törenle verilecek. Daha sonra Ernst Young International tarafından Haziran 2006'da Monte Carlo'da düzenlenecek Dünya Yılın Girişimcisi’ ödülünü kazanmak için 40'ı aşkın ülkeden benzer süreçlerden geçerek birinci seçilmiş diğer başarılı girişimcilerle yarışacak. 
     
     PARA ÖDÜLÜ YOK 
     Yılın girişimcisi yarışmasında kazanana para ödülü verilmeyecek. Yarışmaya katılan aday ve kurumlara, dünya çapında iş bağlantıları, firmanın gelişim ve büyümesinin tescili, yüksek çalışan motivasyonu, pazardaki diğer firmalara model oluşturma gibi prestij ve iş olanakları sunulacak. Türkiye'deki jüri iş dünyası liderleri, önde gelen gazeteciler ve akademisyenlerden oluşuyor. Doğan Gazetecilik İcra Kurulu Başkanı Hanzade Doğan'ın başkanlığını yapacağı jüride, Rauf Ateş, Prof. Dr. Eser Borak, Bülent Eczacıbaşı, Prof. Dr. Özer Ertuna, Rifat Hisarcıklıoğlu, Ömer Sabancı, Ethem Sancak, Kerim Taner, Güngör Uras, Ahmet Nazif Zorlu yer alıyor. 
     
     TÜRKİYE'DE GİRİŞİMCİ OLMAK ZOR 
     Tanıtım toplantısının ardından basın mensuplarının sorularını yanıtlayan Ernst Young Türkiye Genel Müdürü Osman Dinçbaş, Avrupa'da yeni kurulan şirketlerin ilk beş yıl içinde hayatta kalma oranlarının yüzde 20 olduğunu, bu oranın Türkiye'de ise tek basamak belki de bunun da altında olacağını söyledi. Dinçbaş, Türkiye'de girişimcilerin işe başlamaları zor. Ama Türk girişimcileri dünyaya ya entegre olmuşlar ya da olabilecek durumdalar. Türk girişimcisi çok daha esnek'' dedi. 
     İş yapmak isteyenlere destek olunması gerektiğini vurgulayan Diçbaş, Bu iş çevresi olarak hepimizin görevi. Katılımcıların heyecanını ve yarışma sonunda iş dünyası tarafından benimsenmeleri doğru yolda olduğumuzu gösteriyor'' diye konuştu. 
     Geçen yıl da yarışmayı İzmir'den başlattıklarını hatırlatan Dinçbaş, İzmir uğurlu geldi'' dedi. 
     Doğan Gazetecilik Ege Bölge Temsilcisi Bülent Zarif ise, jüride çok değerli Egeli işadamlarının bulunduğuna dikkat çekti. Yarışmayı çok heyecan verici olarak nitelendiren Zarif, İlk yılda ilk beş içinde Egeli işadamlarımız vardı. İzmir, Ege bu tür olaylarda çok daha dinamik. Tren buradan yola çıkıyor. Bu katarda genç, dinamik girişimcilerin olacağına inanıyorum. Katılım ne kadar çok olursa Türkiye'nin sesi o kadar gür çıkacak'' dedi. 
     EİB Başkanlar Kurulu Başkanı Servet Eröcal ise günümüzde ihracatçıların yaratıcılıklarını ortaya koyarak başarı sağlayabileceklerini ifade etti. 
     
</TEXT>
</DOC>
