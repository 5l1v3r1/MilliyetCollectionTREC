<DOC>
<DOCNO> 355067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sondun45.html </URL>
<DATE> 2005/06/24/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Hands off Cain Geçen yıl dünyada 5 binden fazla kişi idam edildi... 
</HEADLINE>
<TEXT>

     Merkezi Roma'da bulunan ve idama karşı mücadele eden ''Hands Off Cain'' Kabil'e Dokunma adlı örgüt tarafından yapılan bir araştırma, geçen yıl dünyada 5 binden fazla kişinin idam edildiğini ortaya çıkardı. 
     Örgüt tarafından yayımlanan yıllık raporda, geçen yıl dünya çapında 5 bin 476 kişinin idam edildiği, bunun, 5 bin 607 kişinin idam edildiği 2003 yılına göre küçük bir düşüş ifade ettiği belirtildi. 
     Dünya çapında geçen yıl yapılan infazların en az 5 bininin Çin'de olduğunu ifade eden örgüt, Çin'i en az 197 idamla İran'ın, 82 idamla Vietnam'ın takip ettiğini belirtti. 
     Raporda, bazı eyaletlerinde idam cezası uygulanan ABD'de ise geçen yıl 59 kişinin idam cezasının infaz edildiği kaydedildi. 
     Dünya çapında 58 ülkede idam cezasının geçerli olduğuna, ancak bu ülkelerin sadece 25'inde cezaların uygulandığına dikkat çekilen raporda, bütün Afrika kıtasında ise sadece 9 infazın yapıldığı ifade edildi. 
     Rapor, Avrupa'da idam cezasını kaldırmayan tek ülke olan Belarus'ta 5 kişinin idam edildiğini de ortaya koydu. 
     
</TEXT>
</DOC>
