<DOC>
<DOCNO> 398301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/guncel/gun03.html </URL>
<DATE> 2005/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkol satışına saat 23.00 sınırı 
</HEADLINE>
<TEXT>


Keçiören Belediyesi, alkollü içki satışı yapan kuruyemişçi, ve bakkallara saat 23.00'te kapanma zorunluluğu getirdi 

ANKARA ANKA 

AKP'li belediyelerin alkol konusundaki sınırlayıcı uygulamalarının bir örneği de Ankara Keçiören'de yaşanıyor. 
Keçiören Belediyesi, alkollü içki satışı yapan kuruyemişçi, bakkal ya da süpermarketleri farklı muameleye tabi tutuyor. Altındağ, Etimesgut, Mamak, Yenimahalle gibi AKP'li ilçe belediyeleri, esnafa 05.30-23.00 satleri arasında çalışma izni verebiliyor. Bu saatler alkol satıp satmamasına göre değişiklik göstermiyor. Belediyeler, halkın yoğun olduğu bölgelerde talep gelmesi durumunda kapanış saatini 01.00'e kadar uzatabiliyor. 
Keçiören'de ise esnaf, alkollü içki sattığı için dükk nını saat 23.00'te kapamaya zorlanıyor. Keçiören Belediye Başkan Vekili Fahri Aktaş, şunları söyledi 

'Vatandaş hayrına' 
"23.00'te parklarda gezen halk, buralara alkol almaya gelenler nedeniyle huzursuz oluyor. Biz caydırıcı önlem koyuyoruz. 23.00'ten sonra 'Canım çekti, iki bira içeyim' deyip de buralar kapalı olunca, başka yere gitmeye üşenip vazgeçenler de var. Böyle bize teşekkür edenler de var. Ruhsatları verirken sıkı sıkıya uyarıyoruz 'saat 23.00'te kapatın' diye. Kardeşim olsa acımam bu konuda." 
Türkiye Otelciler Federasyonu Başkanı Ahmet Barut da alkollü içki konusunda sıkıntı yaşadıklarını söyledi. Barut, "Alkollü içeceklerin yüzde 70'i otel, motel, eğlence yerlerinde tüketiliyor. İthalatçı firmaların yaşadığı sorunlar nedeniyle çoğu içkiler bulunamıyor ve ve kaçakçılık teşvik ediliyor. Daha önce benzeri tesislerin bu işlemlerine belediyeler karışmazken şimdi içki ruhsatı konusunda belediyelere yetki verilmekte, bu yetkiyi her belediye aleyhimize kullanabilecektir" dedi. 



</TEXT>
</DOC>
