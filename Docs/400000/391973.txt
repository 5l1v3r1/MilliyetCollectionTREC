<DOC>
<DOCNO> 391973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/soneko18.html </URL>
<DATE> 2005/11/03/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Dünya Bankası Çin bu yıl yüzde 9.3, gelecek yıl yüzde 8.7 büyüyecek 
</HEADLINE>
<TEXT>

     Dünya Bankası'nın tahminlerine göre Çin ekonomisi bu yıl yüzde 9.3, gelecek yıl ise yüzde 8.7 büyüyecek. 
     Bu yıl Çin ile ilgili üçüncü kez tahmin yayınlayan Dünya Bankası, kuvvetli iç talebe ve artan ihracata dayanarak, Nisan ayında Çin ekonomisinin yüzde 8.3, Ağustos ayında da yüzde 9 büyüyeceği tahmininde bulunmuştu. 
     Bankanın raporunda beklenenden güçlü olan iç talebin artmaya devam edeceği ve düşük enflasyonun devam etmesinin beklendiği kaydedildi. 
     Çin'in merkez bankası olan Halk Bankası'nın araştırma bürosu genel müdürü Tang Şü, Çin para birimi yuanın kısa vadede daha güçlü baskı altında olacağını ve Temmuz ayında yapılan revelüasyonun ülkenin artan döviz rezervini etkilemediğini kaydetti. 
     Tang, yabancı basına yaptığı açıklamada, Çin'in aşırı büyüyen sektörlerdeki yatırımları kısarak büyümeyi sürdürdüğü yumuşak inişi gerçekleştirdiğini ileri sürerek, Çin ekonomisinin makul ölçüler içerisinde olduğunu savundu. 
     Yüzde 9'lük büyümenin makul olduğunu savunan Tang, kısa vadede deflasyon beklemediklerini ve gelecek yıl için iyimser olduklarını kaydetti. 
     
</TEXT>
</DOC>
