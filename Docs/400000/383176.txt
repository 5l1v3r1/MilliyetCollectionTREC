<DOC>
<DOCNO> 383176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sontur05.html </URL>
<DATE> 2005/10/01/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
İmam esrar satmak isterken yakalandı 
</HEADLINE>
<TEXT>

     
     Ahmet BAYRAK MUĞLA, DHA 
     
Muğla'da, Yaraş Köyü'nde görev yapan 37 yaşındaki imam E.ö. polise esrar satmak isterken suçüstü yakalandı. E.Ö'nün esrarı görev yaptığı caminin arkasında bulunan tarlada yetiştirdiği tespit edildi. 
     Bir istihbaratı değerlendiren Muğla Polisi, Yaraş Köyü'nde görevli olan imam E.Ö.'nün elindeki esrarı satmak istediğini belirledi. Kaçakçılık ve Organize Şube Müdürlüğü Narkotik Büro Amirliği'ne bağlı ekipler, alıcı gibi davranarak imam E.Ö. ile bağlantıya geçti. Ekipler, 2 kilogram esrar için 2 bin YTL isteyen imam ile buluştu. Buluşma noktasına gelen E.Ö. polis ile pazarlık yapmak isterken, yakalandı. E.Ö'nün esrarı görev yaptığı Yaraş Köyü'ndeki caminin arkasında bulunan tarlada yetiştirdiği belirlendi. Esrar maddesi üretmek ve satmak’ suçundan nöbetçi mahkeme tarafından tutuklanan İmam Ergün Öztürk, Muğla E Tipi Kapalı Cezaevi'ne gönderildi. 
     
</TEXT>
</DOC>
