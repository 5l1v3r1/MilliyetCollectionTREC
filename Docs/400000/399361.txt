<DOC>
<DOCNO> 399361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sonspo27.html </URL>
<DATE> 2005/11/30/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Beşiktaş'ta savaş çıktı Bilgili Disiplin Kuruluna sevk ediliyor 
</HEADLINE>
<TEXT>

     Beşiktaş Kulübü'nün eski Başkanı Serdar Bilgili, yaptığı açıklamalar nedeniyle kulüp disiplin kuruluna sevk ediliyor. 
     Beşiktaş Kulübü Divan Kurulu Başkanı Şeref Nasır, AA muhabirine yaptığı açıklamada, Serdar Bilgili'nin, geçtiğimiz pazartesi günü katıldığı bir televizyon programında yaptığı açıklamalarda, divan kurulu başkanlığı, kulüp yönetim kurulu ve camiayı rencide edici, hakarete varan ifadeler kullandığını söyledi. 
     Nasır, divan kurulu olarak, kulüp yönetim kuruluna, Bilgili'nin disiplin kuruluna sevki için yazı yazdıklarını vurgulayarak, ''Yazıyı onaylayıp, disiplin kuruluna göndermek yönetim kurulunun görevi. Bundan sonrası yönetim kurulu ve disiplin kurulunun bileceği iş'' diye konuştu. 
     
</TEXT>
</DOC>
