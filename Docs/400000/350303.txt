<DOC>
<DOCNO> 350303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/soneko08.html </URL>
<DATE> 2005/06/09/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
İspanyol petrol devinden Tüpraş’a 1 milyar euroluk teklif 
</HEADLINE>
<TEXT>

     MEHMET ÇİFTÇİ İspanya DHA 

      İSPANYA’nın dünyaca ünlü petrol şirketi Repsol’un Tüpraş’a 1 milyar euro teklif ettiği bildirildi. 
     İspanya’da finans çevrelerinde bomba etkisi’ yaratan teklife göre Repsol Tüpraş’ın yüzde 51 hissesini satın almak üzere 1 milyar euroyu gözden çıkardı. Teklif Türk yetkililere de iletildi. 
     Repsol yöneticileri de Tüpraş ile ilgilendirdiklerini doğrulayarak Türkiye’nin en büyük rafineri şirketinin yüzde 51 hissesini alabilmek için ilk resmi teklifi bugün itibarıyla Türk yetkililere ilettiklerini teyit etti. 
     İspanyol borsasında işlem gören Repsol hisseleri dün yüzde 2.03 değer kaybının ardından, Tüpraş haberleriyle birlikte yeniden yükselişe geçti. 
     Avrupa ve Güney Amerika’da birçok yatırıma imza atan Repsol YPF ŞA. şirketi halen İspanya’nın en büyük petrol şirketlerinden biri olarak kabul ediliyor. 
     
</TEXT>
</DOC>
