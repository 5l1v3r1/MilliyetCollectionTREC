<DOC>
<DOCNO> 377465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/yazar/asik.html </URL>
<DATE> 2005/09/11/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Okullar farklı açılsa 
</HEADLINE>
<TEXT>


Okullar yarın açılıyor. Bir büyük şehir "klasiği" olarak, sabah yollarda olağanüstü sıkışıklık yaşanacak. Peki ne yapılabilir 
30 yıllık öğretmen Serpil Ergüney diyor ki 
- Okulların ilk günü zaten ders yapılmaz. Farklı açılış saatleri uygulaması getirilse, liseler sabah 09.00'da, ilköğretim okulları 12.00'de açılış yapsalar. Bir adım ilerisi devlet okulları pazartesi, özel okullar salı günü açılsa iyi olmaz mı 

Haftanın özeti Kimimiz ayrılıkçı Kürtleri... Kimimiz ayrılıkçı Hülya Avşar'ı konuştuk... 
Haldun Ertem 

Duygu'nun gecesi... Sevgili Duygu Asena, o ağır hastalığın üstesinden gelmesinin 1. yıl dönümünde bir grup arkadaşıyla Pafuli Restoran'da bir araya geldi... Toplantıyı gazeteci Nebil Özgentürk organize etmişti. Duygu ve kardeşi İnci Asena, o gece masanın çevresinde toplanan, içlerinde Sezen Aksu, Yılmaz Erdoğan, Sunay Akın, Serap Ezgü, Atilla Güner, Vecdi Sayar, Metin Uca, Ümit Zileli, Tahir Özyurtseven, Arda Uskan, İclal Aydın, Bilge Egemen gibi dostlarını görünce çok sevindi. Duygu'lu anılar dile getirilirken, Sezen Aksu hem şarkı söyledi hem yeri gelince "burnu büyüyen arkadaşlar" için Ertem Eğilmez hik yesi anlattı. 
Müjde Ar, "Aşkı Memnu" dizisinin yarattığı başarı sarhoşluğunu yaşarken, yeni bir film teklifi geliyor. TV dizisinin çıtasını korumak kaygısıyla, kabul etmek istemiyor. Bunu Ertem Eğilmez'e söyleyince, ünlü rejisör 
Git, bir dünya haritası al gel, diyor. 
Ar, bir harita bulup geliyor. Eğilmez "Aç haritayı" buyuruyor, Müjde açıyor. Sonra "Türkiye'yi göster" diyor, gösteriyor. Eğilmez devam ediyor 
Şimdi İstanbul'u göster. 
İşte şurası. 
Şimdi de haritada kendini göster 
Sezen Aksu, sözlerini şöyle bağladı "Kimse bize 'Haritayı getir' demeden yerimizi öğrenmemiz faydalı olur." 

AB Komiseri Rehn, "Orhan Pamuk kırmızı çizgimiz" demiş. 
Onun adı "kırmızı" zaten... 

Neo kriterler Enflasyonun düşmesi, ihracatın artması, bütçenin fazla vermesi haberdir ama bütün bu olumlu gelişmelere karşın halkın yaşam seviyesinin neden düştüğü haber değildir. Rejim yaparak zayıflayan ünlülerin verdiği her gram haberdir ama milyonlarca insanın rejim yapmadan kilolar vermesi haber değildir. Kulüp başkanlarının kulüplerine yaptığı milyonlarca dolarlık yardımlar haberdir ama aynı başkanların devlete vergi verip vermedikleri ya da ne kadar verdikleri haber değildir. Hülya Avşar - Kaya Çilingiroğlu çiftinin boşanması haberdir ama milyonlarca gencin parasızlık yüzünden evlenememesi haber değildir. Sanatçıların , mankenlerin birbirlerini kiminle ve nasıl aldattıkları haberdir ama iktidarların halkı kiminle ve nasıl aldattığı haber değildir. Cinnet getiren birinin eşini, çoluk - çocuğunu dövmesi, doğraması haberdir ama o insanı hangi ekonomik ve sosyal sorunların cinnet getirme noktasına getirdiği haber değildir. En önemsiz bir AB yetkilisinin Türkiye'nin üyeliği ile ilgili en küçük olumlu sözü haberdir ama en önemli yetkilisinin olumsuz hiçbir sözü haber değildir. Başbakan'ın çocuklara bisküvi dağıtması haberdir ama yandaşlarına ihale dağıtması haber değildir. Kapkaççılar, tinerciler, sokak çocukları sadece suç işlediklerinde haberdir, onun dışındaki zamanlarda haber değildir. İstanbul polisinin Hizb - ut Tahrircilere müdahale etmemesi haberdir ama neden, kimden çekinerek müdahale etmediği haber değildir. Bir otobüs şoförünün yolda uyuduğu için kaza yapması haberdir. Ama binlerce otobüs şoförünün günlerce hatta haftalarca uykusuz direksiyon başında çalıştırılması haber değildir. 

"Dolay Felaketi" Ümit Yaşar Oğuzcan'ın yıllar önceki bir yazısı "Dolay Felaketi" başlığını taşıyordu. Ünlü şair, özellikle hava raporlarında çok sık kullanılan "...dolaylarında" sözüne takılmıştı... Dolay sözcüğünün zaten çoğul anlam taşıdığını, "dolaylar" diye bir ifadenin gülünç kaçtığını anlatıyordu. Ne var ki çoğunluk bu uyarıya pek kulak asmamıştı... H l da asmıyor. 
İskenderunlu okurumuz Talip Toktamış, şimdilerde "yaşanan" bir felakete değiniyor... Yaşamayan toplumun dilinde "yaşamak" sözcüğü olur olmaz her yerde kullanılıyor... Sorun yaşanıyor... Sıkıntı yaşanıyor... Ayrılık - ilişki yaşanıyor... Şok yaşanıyor... Sevinç - üzüntü yaşanıyor... Futbolda sakatlık yaşanıyor... Galibiyet - yenilgi yaşanıyor... Can pazarı yaşanıyor... Karmaşa yaşanıyor... Derken geçenlerde bir TV kanalında trafik kazası haberi şöyle veriliyor 
- Dünkü kazada 2 can kaybı yaşandı... 
Ölümler bile yaşanıyor kısacası... 



</TEXT>
</DOC>
