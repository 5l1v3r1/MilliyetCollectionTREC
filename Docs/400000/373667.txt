<DOC>
<DOCNO> 373667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/siyaset/siy06.html </URL>
<DATE> 2005/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB'ye pahalıya patlar' 
</HEADLINE>
<TEXT>


Türkiye'nin AB üyeliğine karşı tavrı 'körlük' olarak nitelendiren Alman Dışişleri Bakanı Fischer, "Türkiye Ortadoğu'da önemli" dedi 

DIŞ HABERLER SERVİSİ 


CDU lideri Merkel ve CSU lideri Stoiber'in dünkü açıklamalarına Yeşiller Partisi mensubu Almanya Dışişleri Bakanı Joschka Fischer sert yanıt verdi. 
Bir zamanlar CDU'nun liderleri Adenauer ve Kohl'ün Türkiye'ye AB kapısını açmaktan yana olduğunu hatırlatan Fischer, şimdi bu partilerin Türkiye'nin tam üyeliğe karşı tavrını, 'körlük' olarak tanımladı. Fischer, CDU ve CSU'nun Türkiye-AB ilişkilerini seçim kampanyası boyunca kullanmasını da, endişe verici bir tavır olarak değerlendirdi. 

'Vazgeçilmemeli' 
Irak Savaşı'ndan sonra İran'la nükleer faaliyeti dondurma tartışmalarının başladığı bir dönemde, Türkiye'nin Ortadoğu'daki önemine değinen Fischer, Türkiye'nin AB üyeliğinin Avrupa'nın da yararına olacağına ve bundan vazgeçmenin AB'ye pahalıya mal olacağını vurguladı. 





</TEXT>
</DOC>
