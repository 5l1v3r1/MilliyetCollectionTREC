<DOC>
<DOCNO> 386716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sonspo13.html </URL>
<DATE> 2005/10/14/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Fenerbahçe, vergi rekortmenleri listesinde... 
</HEADLINE>
<TEXT>

     Fenerbahçe Kulübü, sermayesinin tamamına sahip olduğu ve Fenerium mağazalar zincirini işleten Fenerbahçe Spor Ürünleri A.Ş.'nin, geçen yıl olduğu gibi bu yıl da vergi rekortmenleri listesinde yer aldığını açıkladı. 
     Fenerbahçe Kulübü Mali İşler Koordinatörü Abdülkadir Kuşin, sarı-lacivertli kulübün resmi internet sitesinde yer alan açıklamasında, Fenerbahçe Spor Ürünleri A.Ş.'nin, geçen yıl olduğu gibi bu yıl da vergi rekortmenleri listesinde bulunduğunu kaydetti. 
     Kulüp açıklamasında, İstanbul Defterdarı M.Akif Ulusoy'un, şirkete gönderdiği yazının içeriği de şu şekilde duyuruldu 
     ''2004 yılı kazançlarına ilişkin 2005 yılında verilen kurumlar vergisi beyannameleri üzerinden tahakkuk eden kurumlar vergisi sıralamasında Göztepe Vergi Dairesi'nde beşinci sırada yer almış bulunmaktasınız. 
     Vergi mükellefiyetinin yerine getirilmesi konusunda gösterdiğiniz duyarlılığa teşekkür eder, başarılar dilerim.'' 
     
</TEXT>
</DOC>
