<DOC>
<DOCNO> 383156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sonspo15.html </URL>
<DATE> 2005/10/01/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Sivasspor 1 - Denizlispor 0 Maç bitti 
</HEADLINE>
<TEXT>

     Turkcell Süper Ligi'nde, Sivasspor Denizlispor'u 1-0 yendi. 
     Taraftarının da desteğini arkasına alan Sivasspor, maça sağlı sollu ataklarla başladı. 
     2. dakikada, Balili'nin ortasında Denizlispor savunması topa zamanında müdahale ederek, tehlikeyi uzaklaştırdı. 
     5. dakikada, Balili'nin kafa ile ceza alanına indirdiği topla oluşan tehlikeyi Denizlispor savunmasında Kratochvil müdahale ederek, pozisyonu önledi. 
     7. dakikada, Hayrettin'in uzun pasıyla topla buluşan Mehmet'in sağ kanattan ortasında Anderson'dan önce Denizlispor savunmasında Burak, topu kornere gönderdi. 
     14. dakikada, sol kanattan hareketlenen Hayrettin'in ortasına iyi yükselen Brezilyalı Anderson'un kafa vuruşuyla top filelere gitti. 1-0 
     18. dakikada Güven'in ara pasına hareketlenen Hüseyin'den önce kalesinde ceza sahası dışına çıkan Petkoviç topu uzaklaştırdı. 
     36. dakikada, Anderson'un ceza sahası dışında düşürülmesi ile kazanılan serbest vuruşta Hakkı'nın sert vuruşunda kaleci Souleymanou'un güçlükle tokatladığı top direğe çarparak, kornere çıktı. 
     39. dakikada, Serhat'ın ceza sahasına sağ kanattan yaptığı ortaya iyi yükselen Hüseyin'den önce kaleci Petkoviç topu yumrukladı. 
     Karşılaşmanın ilk yarısı Sivasspor'un 1-0 üstünlüğüyle sona erdi. 
     
     İKİNCİ YARI 

     Maçın ikinci yarısı ilk yarıya oranla düşük bir tempoda başladı. Orta saha mücadelesi şeklinde geçen maçta her iki takımda kontrollü bir oyun sergiledi. 
     60. dakikada, orta sahadan topla birlikte hareketlenen Fatih'in ceza sahası dışından vuruşunu kaleci Petkoviç, kornere çeldi. 
     63. dakikada, ceza sahası içinde derinlemesine atılan pasta topla buluşan Ömer Rıza, kaleci Petkoviç ile karşı karşıya kaldı. Ömer Rıza'nın yerden vuruşunu kaleci Petkoviç kontrol etti. 
     71. dakikada, sağ kanatta topu kontrol eden İbrahim'in vuruşu üstten auta çıktı. 
     80. dakikada, Murat'ın ara pasıyla hareketlenen Anderson'dan önce kaleci Souleymanou topu kontrol etti. 
     81. dakikada Mikka'nın sağdan sert vuruşunu kaleci Petkoviç bloke etti. 
     Karşılaşmanın son dakikalarında Denizlispor'un skoru eşitlemek için yaptığı ataklar sonuç vermeyince maç Sivasspor'un 1-0 üstünlüğüyle sona erdi. 
     

Stat 4 Eylül. Hakemler Bülent Yıldırım xxx, Serdar Akçer xxx, Cem Satman xxx. Sivasspor Petkoviç xxx, Murat xxx, Fransergio xxx, Hakkı xxx, Hayrettin xxx, Yasir xxx, Hakan Bayraktar xxx, Yusuf xxx Dk. 53 İbrahim xx , Balili xxx Dk. 77 Hakan Turan xx , Anderson xxx Dk. 82 Kalla xx , Mehmet xxx. Denizlispor Souleymanou xxx, Burak xxx, Kratochvil xxx, İbrahim xx Dk. 40 Mikka xx , Abraham xx, Yusuf xx, Ferhat xx, Mustafa xx, Güven xx, Hüseyin xx Dk. 55 Fatih x , Ömer Rıza xx Dk. 75 Taylan . Gol Dk. 14 Anderson. Sarı Kart Dk. 8 Abraham, Dk. 64 Ömer Rıza, Dk. 67 Güven, Dk.77 Serhat Denizlispor , Dk. 47 Yusuf, Dk. 88 Mehmet, Dk.90 Petkoviç Sivasspor .      
     133 GÜNLÜK ÖZLEM SONA ERDİ 

     4 Eylül Stadı'nın modernizasyon çalışmaları nedeniyle Turkcell Süper Ligi'nin ilk 7 haftasındaki tüm maçlarını kent dışında oynayan kırmızı-beyazlı ekip, Denizlispor maçıyla 133 gün sonra sahasında taraftarıyla buluştu. 
     Uzun bir aradan sonra Sivassporlu futbolcuları 4 Eylül Stadı'nda izleme imkanı bulan taraftarlar, maça büyük ilgi gösterdi. Maç öncesi stat önünde uzun kuyruklar oluşturan ve takımlarına sevgi gösterisinde bulunan taraftarlar, 12 bin kişi kapasiteli stadı doldurdu. 
     Stadın açılışının da yapıldığı maçın öncesinde İkinci Futbol Ligi A Kategorisi'nde geçen sezon elde edilen birincilik sonucu kazanılan şampiyonluk kupasını da Futbol Federasyonu Yönetim Kurulu Üyesi Göksel Gümüşdağ'ın elinden kaptan Muhammed Ali aldı. 

     
</TEXT>
</DOC>
