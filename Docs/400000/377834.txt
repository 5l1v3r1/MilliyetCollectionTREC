<DOC>
<DOCNO> 377834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonspo42.html </URL>
<DATE> 2005/09/12/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Hacı Bayram Camii'nde yapılan yasadışı gösterilerinde 24 kişi tutuklandı 
</HEADLINE>
<TEXT>

     Hacı Bayram Camii’nde cuma namazı sırasında yasadışı gösteri yapmak isterken gözaltına alınan Hizb-ut Tahrir örgütü üyesi 24 kişi tutuklandı. 
     Başbakan Recep Tayyip Erdoğan’ın da katıldığı cuma namazı sırasında yasadışı gösteri yaparken gözaltına alınan 32 kişi, bugün Ankara Adalet Sarayı’na getirildi. 
     Sözkonusu kişilerin ifadelerinin ardından, terör ve organize suçlara bakmakla görevli Ankara Cumhuriyet Savcısı Mustafa Kelkit, 8 kişiyi serbest bıraktı. 
     Kelkit, 24 kişiyi ise Terörle Mücadele Kanunu’nun "terör örgütü üyesi olma ve örgüt adına faaliyette bulunma" suçunu düzenleyen 7 1. 
     maddesinin 2. cümlesi uyarınca tutuklama istemiyle nöbetçi mahkemeye sevk etti. Ankara 11. Ağır Ceza Mahkemesi nöbetçi hakimliğince sorgulanan 24 kişi, savcının talebi doğrultusunda tutuklanarak, cezaevine gönderildi. 
     
</TEXT>
</DOC>
