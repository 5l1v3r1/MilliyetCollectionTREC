<DOC>
<DOCNO> 358859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/yasam/yas05.html </URL>
<DATE> 2005/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Travestilere karşı özel tim 
</HEADLINE>
<TEXT>


İstanbul Emniyeti, travestilere ve yollardaki fuhuşa karşı, çevik kuvvet deneyimli, güçlü, iri yapılı 50 polislik özel bir ekip oluşturacak 

ELVAN EZBER İstanbul 

İstanbul polisi, yol kenarlarında fuhuş için bekleyen travestilere karşı özel bir tim kuruyor. En az 5 yıl deneyimli, çevik kuvvette eğitim görmüş ve iri yapıya sahip 50 polisten oluşacak timin başında bir emniyet amiri bulunacak. 
Gayrettepe'deki hizmet binasında, önceki gün 4 saatlik toplantıda, uluslararası kadın ticaretinin önlenmesi ve fuhuş için alınacak önlemler tartışıldı. Toplantıda, özellikle karayolu kenarlarında fuhuş için bekleyen travestilerin çirkin görüntüsü ve kargaşanın önlenmesi için özel tim kurulmasına karar verildi. 
Bu özel ekiplerin gözaltına alcağı travestiler hakkında da, 6 ayla 1 yıl arasında hapis cezası gerektiren TCK'nın 225. maddesi gereği, 'Alenen cinsel ilişkide bulunmak veya teşhircilik yapmak suretiyle hayasızca hareketlerde bulunmak'tan işlem yapılacak. 

Ağaç önlemi 
Öte yandan, Emniyet'in, otoyol ve karayolları çevresindeki kavşaklarda bulunan ağaçlık alanların fuhuş olaylarında kullanıldığını ortaya çıkaran araştırması nedeniyle, ağaçlık alanların her noktasının dışarıdan görünecek şekilde yeniden düzenlenmesi kararlaştırıldı. 




</TEXT>
</DOC>
