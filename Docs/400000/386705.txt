<DOC>
<DOCNO> 386705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sonspo02.html </URL>
<DATE> 2005/10/14/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Rakiplerimiz bugün belli oluyor... 
</HEADLINE>
<TEXT>

     Türkiye, Dünya Kupası 2006 macerasında 'seçme sınavı'nı geçti, şimdi sıra 'yerleştirme sınavı'nda. Baraj maçları bölümündeki rakip bugün saat 13 00'da Zürih'te yapılacak kurada belli olacak. Adaylar Norveç, İsviçre ve Slovakya. 
     Seri başı takım uygulamasının bulunduğu kura çekiminde, FIFA'nın Eylül ayında yaptığı son Dünya sıralamasında 12. sırada yer alan Türkiye, 4. sıradaki Çek Cumhuriyeti ve 8. sıradaki İspanya ile birlikte birinci torbada yer alacak. Bu 3 takım, ikinci torbada yer alan Norveç 37 , İsviçre 38 veya Slovakya 45 ile eşleşecek. 
     Play-off baraj maçları 12 Kasım Cumartesi ve 16 Kasım Çarşamba günleri çift maçlı eleminasyon sistemine göre oynanacak ve rakiplerini eleyen takımlar Avrupa kıtasından finallere gitme hakkını kazanacak son 3 ekip olacak. 
     
     Olası rakiplerimizi tanıyalım 

     
     İSVİÇRE 
     İsviçre dördüncü grupta favori Fransa’nın ardından ikinci olup, Play-Off’a kalmayı başardı. Teknik direktör Köbi Kuhn’un yönetiminde ortaya koyduğu göze hoş gelen futboluyla beğeni topladı. Rakip ağları 18 kez havalandıran İsviçre grubun da en golcü takımı olarak, elemeleri bitirdi. Bu sezon PSV’den Milan’a transfer olan Vogel, kaleci Züberbühler, Basel’li Cabanas ve forvetteki Alexander Frei, Kırmızı-Beyazlılar’ın en etkili isimleri. Milli takımın iki değişmez Türk asıllı yıldızı Murat ve Hakan yakın kardeşler ise son maçlarda sakatlıkları nedeniyle forma giyemedi. 

     
     Künyesi 

     

Kuruluşu 1895. UEFA’ya üyelik 1954. FIFA’ya üyelik 1904. Fed. Başkanı Ralph Zloczower. Teknik direktör Köbi Kuhn. Stadı Wankdorf. Kapasite 39 bin.      
     İdeal 11 

     Züberbühler-Magnin, Müller, Senderos, Degen-Wicky, Vogel, Cabanas, Barnetta- Vonlanthen, Frei. 
     
     Sistem 4-4-2. 

     
     Eleme Performansı 

     İsviçre-Faroe Adaları 6-0. 
     İsviçre-S.İrlanda 1-1. 
     İsrail-İsviçre 2-2. 
     Fransa-İsviçre 0-0. 
     İsviçre-K.Rum Kesimi 1-0. 
     Faroe Adaları-İsviçre 1-3. 
     İsviçre-İsrail 1-1. 
     K.Rum Kesimi-İsviçre 1-3. 
     İsviçre-Fransa 1-1. 
     S.İrlanda-İsviçre 0-0. 
     
     Maçlarımız 

     Ay-Yıldızlı ekibimiz, İsviçre ile 12 maç oynadı. Kırmızı-Beyazlılar’a karşı 6 galibiyet, 3 beraberlik, 3 de mağlubiyetimiz bulunuyor. Ancak ilginçtir ki, galibiyet sayımız fazla olmasına rağmen 15 gol atıp, 15 gol yedik. 
     
     NORVEÇ 
     Avrupa futbolunun kuzeydeki üç güçlü temsilcisinden biri olan Norveç’in grupta İtalya’yı geçmesi sürpriz olurdu ve zaten bunu da başaramadılar. Ancak Kırmızı-Mavililer, Slovenya ve İskoçya gibi iki güçlü rakibi alt edip, Play-Off vizesini almayı becerdiler. Geçmişi arayan Norveç kadrosu tecrübeli isimlerden kurulu. Kaleyi bir dönem Beşiktaş’ta da forma giyen Myhre koruyor. Savunmanın solundaki Liverpool’lu Riise büyük silah. Yaşlı kurt Rushfeldt son iki maçta Iversen ile birlikte Carew’in yerine forvette şans buldu. John Carew son iki maçın kadrosunda yer almadı. 
     
     Künyesi 

     

Kuruluşu 1902. UEFA’ya üyelik 1954. FIFA’ya üyelik 1908. Fed. Başkanı Sondre Kafjord. Teknik direktör Age Hareide. Stadı Ulleval. Kapasite 25 bin 550.      
     İdeal 11 

     Myhre-Hoiland, Hagen, Hangeland, Riise-Solli, Grindheim, Stromstad, Pedersen-Iversen, Rushfeldt 
     
     Sistem 4-4-2. 

     
     Eleme Performansı 

     İtalya-Norveç 2-1. 
     Norveç-Belarus 1-1. 
     İskoçya-Norveç 0-1. 
     Norveç-Slovenya 3-0. 
     Moldova-Norveç 0-0. 
     Norveç-İtalya 0-0. 
     Slovenya-Norveç 2-3 Norveç-İskoçya 1-2. 
     Norveç-Moldova 1-0. 
     Belarus-Norveç 0-1. 
     
     Maçlarımız 

     Norveç, üç rakip içinde milli takımımızın üstünlük sağlayamadığı tek ekip. 7 kez oynadığımız Kuzey temsilcisi önünde 3 galibiyet, 1 beraberlik ve 3 de yenilgimiz var. Yedi gol attığımız Norveç karşısında filelerimiz 12 kez havalandı. 
     
     SLOVAKYA 
     Çekoslovakya’dan ayrıldıktan sonra 1993 yılından itibaren uluslararası alanda boy gösteren Slovakya son yıllarda büyük atılım yaptılar. Mavi-Beyazlılar, Portekiz’in gerisinde kalıp, 3. grupta ikinci sırayı alarak, Play-Off’a katılım hakkını elde etti. Kadrosunda özellikle Alman Ligi patentli oyuncular bulunduran Slovaklar’ın kadrosunda yakından tanıdığımız isimler bulunuyor. Denizlisporlu Kratochvil ve Beşiktaş’ın eski yıldızı Karhan 11’in değişmezleri. Tecrübeli golcü Nemeth ile Vittek takımın etkili silahları. Geçen sezon Alman Ligi’nde gol kralı olan Mintal ise sakatlığı nedeniyle son maçlarda forma giyemedi. 
     
     Künyesi 

     

Kuruluşu 1938. UEFA’ya üyelik 1993. FIFA’ya üyelik 1994. Fed. Başkanı Frantisek Laurinec. Teknik direktör Dusan Galis. Stadı Tehelne Pole. Kapasite 29 bin 850.      
     İdeal 11 

     Contofalsky-Skrtel, Had, Kratochvil, Zabavnik-Karhan, Valachovic, Hlinka, Hodur-S.Nemeth, Vittek 
     
     Sistem 4-4-2 

     
     Eleme Performansı 

     Slovakya-Lüksemburg 3-1. 
     Rusya-Slovakya 1-1. 
     Slovakya-Liechtenstein 7-0. 
     Slovakya-Letonya 4-1. 
     Estonya-Slovakya 1-2. 
     Slovakya-Portekiz 1-1. 
     Portekiz-Slovakya 2-0. 
     Lüksemburg-Slovakya 0-4. 
     Liechtenstein-Slovakya 0-0. 
     Letonya-Slovakya 1-1. 
     Slovakya-Estonya 1-0. 
     Slovakya-Rusya 0-0. 
     
     Maçlarımız 

     A Milli Takımımız, Slovakya önünde hiç hüzün yaşamadı. Orta Avrupa temsilcisiyle 4 kez karşılaşan Ay-Yıldızlılar, 3 galibiyet bir de beraberlik elde etti. Slovaklar’a altı gol atan milliler kalesinde ise sadece 1 gol gördüler. 

     
</TEXT>
</DOC>
