<DOC>
<DOCNO> 394371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/son/sonspo04.html </URL>
<DATE> 2005/11/12/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Galatasaraylı taraftarlar Heinz gönderilsin 
</HEADLINE>
<TEXT>

     Taraftarlar, Marek Heinz’dan ümidi kesti. Anketlerde ezici çoğunlukla Çek futbolcunun yollanması doğrultusunda oy kullanıldı. 
     
     Her maçı hayal kırıklığı 
     Büyük umutlarla Mönchengladbach’tan alınan ancak bir türlü beklenen performansı sergileyemeyen Çek oyuncu Heinz, taraftarın da sabrını taşırdı. Cim Bom’un ekibin sol kanadına kattı yapması ve duran toplarda ustalığını göstermesi için transfer edilen tecrübeli futbolcunun forma giydiği tüm maçlarda hayal kırıklığı yaratması, bu oyuncunun devre arasında gönderilmesini gündeme getirdi. Sadece futbol yorumcuları değil, artık taraftarlar da bu görüşü benimser oldu. 
     
     Yüzde 67.1 Gönderilsin 
     Son olarak webaslan.com’ adlı internet sitesinde devam eden Sizce Marek Heinz devre arasında gönderilsin mi ’ başlıklı ankete büyük rağbet gösteren Sarı-Kırmızılı taraftarların ezici çoğunluğu Çek oyuncu ile ilişkinin sona erdirilmesi yönünde görüş bildirdi. 35 bini aşkın oyun yüzde 67.1’i gönderilsin’, yüzde 32.9’u ise gönderilmesin’ şeklinde gerçekleşti. Bakalım Gerets ve yönetimin tercihi ne yönde olacak 
     
</TEXT>
</DOC>
