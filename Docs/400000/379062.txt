<DOC>
<DOCNO> 379062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sontur35.html </URL>
<DATE> 2005/09/16/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Hemşireleri taciz ettiği iddia edilen doktor gözaltına alındı 
</HEADLINE>
<TEXT>

     Batman’ın Gercüş İlçesi’nde, nöbetçi hemşirelere tacizde bulunduğu ileri sürülen 1 doktor gözaltına alındı. 
     Alınan bilgiye göre, Devlet Hastanesi’nde nöbet tutan 3 hemşirenin yanına saat 02.00 sıralarında alkollü gelen Doktor F.K’nin hastanede etrafa silahla gelişigüzel ateş açtığı ve görevli 3 hemşireye cinsel tacizde bulunarak sarkıntılık ettiği ileri sürüldü. 
     Hemşirelerin dışarı çıkarak bağırması üzerine hastanenin yakınındaki belediye lojmanlarında yaşayan vatandaşlar, durumu polise bildirdi. 
     Olay yerine gelen polisler, Doktor F.K’yi gözaltına aldı. 
     Bu arada, Batman İl Sağlık Müdürlüğü’nden gelen bir ekibin olayı araştırdığı ve doktor hakkında inceleme başlattığı bildirildi. 
     Kimlikleri açıklanmayan 3 hemşire, Cumhuriyet Savcılığı’na başvuruda bulunarak şikayetçi oldu. 
     
</TEXT>
</DOC>
