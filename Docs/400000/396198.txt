<DOC>
<DOCNO> 396198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/ekonomi/eko10.html </URL>
<DATE> 2005/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇEAŞ ve Kepez için tahkim girişimi 
</HEADLINE>
<TEXT>


REUTERS 

Merkezi Lefkoşa'da olan Güney Kıbrıs yatırım şirketi Libananco Holding Co. Ltd. 2003 yılında kamuya devredilen elektrik üretim ve dağıtım şirketleri Çukurova Elektrik ÇEAŞ ve Kepez'e el konulması işlemine karşı Dünya Bankası nezdinde tahkim işlemleri başlatacağını açıkladı. 
Libananco ÇEAŞ ve Kepez'in halka açık hisselerinin çoğunluğunu elinde tutuyordu. Şirketin avukatı Stuart Newberger, Türkiye'nin bu iki santralın imtiyaz sözleşmelerini aniden feshettiğini ve hissedarların santrallerin varlıklarına el konulmasından doğan zararlarını tanzim etmediğini söyledi. 

10 milyar dolar tazminat talebi 
Libananco uğradığı zarar nedeniyle Türk hükümetinden 10 milyar doları aşkın tazminat talep ediyor. Sorun Dünya Bankası Uluslararası Yatırım Uyuşmazlıklarının Çözümü Merkezi'nde ele alınacak. Enerji Bakanlığı sözleşme hükümlerine uyulmadığı gerekçesiyle imtiyaz sözleşmeleri feshedilen Uzan Grubu'na ait iki şirkete el koymuştu. 


</TEXT>
</DOC>
