<DOC>
<DOCNO> 394870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sontur05.html </URL>
<DATE> 2005/11/14/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
Yemek taşeronu, Bu yemekte et yok’ diyen Vali’ye sandalye fırlattı 
</HEADLINE>
<TEXT>

     Uğur MART NİĞDE, DHA 

MALATYA Çocuk Yuvası’nda yaşanan skandalın ardından il valileri yurtlardaki denetimi artırırken, Niğde Valisi Gündrüz Beder’in yurt yemekhanesinde yaptığı denetim sırasında bir skandal daha patlak verdi. Vali’nin Bu yemekte et yok'' demesine sinirlenen taşeron firma görevlisi Beder’in üzerine masa- sandalye fırlattı. Yurt bünyesinde bu psikolojide bir kişinin çalışıyor olması dikkat çekerken, aynı kişinin bir hafta önce de bir öğrenciye kızıp camları kırdığı ve olayın gizlendiği ortaya çıktı. 
     Vali Beder, Yetiştirme Yurdu’nun yemek hizmetini veren Yeta adlı taşeron firma ile ilgili daha önce kendisine intikal eden şikayetleri bir kez daha değerlendirmek üzere bugün öğle saatinde baskın yaptı. Daha önce haklarında 6 ayrı olumsuz tutanak düzenlenmiş olan ve ihalenin iptali gündeme gelen firmanın yemek hazırlığı sırasında mutfağa giren Vali yemek dağıtacak görevliye, Bir tabak da bana getir'' dedi. Tabağı dolu görünce, çocuklara koyduğu kadar getirmesini istedi. Taskebabı olarak listede yer alan yemekte et bulamayan Vali, Bu yemekte et yok'' diyerek görevliye nedenini sordu. Beraberinde İl Sosyal Hizmetler İl Müdürü de bulunan Vali Beder, yemek konusunda nöbetçi öğretmene tutanak düzenlenmesi talimatı verdi. 
     Vali çocukların olduğu bir masaya oturduktan hemen sonra, bulunduğu yöne bir sandalye fırlatıldı. Valilik korumaları, taşeron firma görevlisi 25 yaşındaki Recep Umut’u etkisiz hale getirmeye çalışırken, saldırgan bu kez de bir masayı kaldırıp fırlatmak isterken devirdi. Yaşanan panik, şirket görevlisinin etkisiz hale getirilmesiyle yatıştı. Çağrılan polis ekibi saldırganı gözaltına aldı. 
     

     
</TEXT>
</DOC>
