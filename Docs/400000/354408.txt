<DOC>
<DOCNO> 354408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sonsiy07.html </URL>
<DATE> 2005/06/22/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
İmam hatiplilere ÖSS kolaylığı geliyor 
</HEADLINE>
<TEXT>

     İmam hatip lisesi mezunlarına üniversiteye girişte kolaylıklar sağlanmasını öngören ÖSS sistemindeki değişiklikler, bugün YÖK Genel Kurulu'nda tartışılacak. 
     Cumhurbaşkanı Ahmet Necdet Sezer'in bir yıl önce, 'imam hatipleri özendiriyor' gerekçesiyle veto ettiği yasa, benzer bir düzenlemeyle yeniden gündemde. 
     Hükümetin, farklı katsayı uygulaması ve soru içeriğiyle meslek lisesi öğrencilerine haksızlık yapıldığını savunduğu ÖSS sistemi, şimdi YÖK tarafından değiştirilecek. 
     Öngörülen düzenlemeyle, imam hatipliler, ÖSS'ye eklenecek alan soruları ve iki katına çıkarılacak katsayı sayesinde üniversitelere daha rahat girecek. 
     Yeni sistem, 2006’dan itibaren uygulanmaya başlayacak. YÖK Genel Kurulu, İstanbul’da toplanarak değişikliği karara bağlayacak. 
     Bugünkü toplantıya katılmama kararı alan Milli Eğitim Bakanı Hüseyin Çelik, 26 haziranda Ankara'da yapılması planlanan YÖK zirvesine ise katılacağını duyurdu. 
     
</TEXT>
</DOC>
