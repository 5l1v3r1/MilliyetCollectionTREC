<DOC>
<DOCNO> 379522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/guncel/gun02.html </URL>
<DATE> 2005/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Müdürken 'suçladığını' emekli olunca savundu 
</HEADLINE>
<TEXT>


Adalet Bakanlığı'nda genel müdürken, uyuşturucu kaçakçısı Urfi Çetinkaya'nın mahk m olması için delil getirten Cenk Alp Durak, emekli olunca avukatı oldu 

GÖKÇER TAHİNCİOĞLU Ankara 

Türkiye Barolar Birliği TBB , Adalet Bakanlığı Uluslararası Hukuk ve Dış İlişkiler Genel Müdürlüğü sırasında, uyuşturucu kaçakçılığından yargılanan Urfi Çetinkaya'nın yurtdışındaki faaliyetlerine ilişkin yazışmaları gerçekleştiren, emekliye ayrıldıktan sonra Çetinkaya'nın avukatlığını üstlenen Cenk Alp Durak'a kınama cezası verdi. 
Durak, genel müdür ve yardımcılığı görevlerinde bulunduğu dönemde, Ankara DGM Başsavcılığı'nın Çetinkaya'ya yönelik "Matador" operasyonu için kullanılan delillerin yurtdışından sağlanmasında büyük pay sahibi olmuştu. 2003'te avukatlık yapmaya başlayan Durak, İstanbul 3 No'lu DGM'de uyuşturucu suçundan yargılanan Çetinkaya'nın savunmasını üstlendi. Müvvekkilinin kaçakçılıkla ilgisi olmadığını kaydeden Durak, tahliyesini talep etti. 

'Bakan adına h kim'di 
Bunun üzerine Durak hakkında Ankara Barosu'na suç duyurusunda bulunuldu. Baronun kınama ile cezalandırdığı Durak'ın itirazı üzerine, dosya TBB Disiplin Kurulu'na geldi. 
Durak'ın, Hollanda, İspanya, Almanya makamlarıyla, bu ülkelerde ele geçirilen uyuşturucunun Türkiye'den sağlanıp sağlanmadığı ve mahkeme kararlarıyla ilgili kritik yazışmalar gerçekleştirdiği kaydedildi. Konuyla ilgili 27 kaset ve 19 bantla çok sayıda dosyanın İspanya'dan Türkiye'ye getirilmesinde aracılık eden Durak'ın, yazışmalarda "bakan adına h kim", "genel müdür" imzalarını kullandığı saptandı. 
Disiplin Kurulu, Avukatlık Yasası'na göre, bir işe daha önce h kim, savcı, memur olarak el koymuş avukatların, bu konuda kendilerine gelen sanıkları geri çevirme yükümlülüğü bulunduğunu anımsattı. TBB, Durak'a verilen cezayı onadı. Benzer bir durumun tekrarlanması halinde, Durak meslekten çıkarma ya da para cezalarıyla karşı karşıya kalabilecek. 


</TEXT>
</DOC>
