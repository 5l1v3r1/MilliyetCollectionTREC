<DOC>
<DOCNO> 367569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/yazar/toruner.html </URL>
<DATE> 2005/08/06/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Kim kimin ayağına basabilir 
</HEADLINE>
<TEXT>


Sermaye Piyasası Kurulu SPK konut finansmanı mortgage sistemini düzenlerken çok detaylı bir yasa taslağı hazırlamış. Taslak birçok sorunu bir arada halletmek istiyor ve bu nedenle de konuların tümüne h kim olmadıkça anlaşılması kolay değil. 
Öte yandan, bakanlıklar ve kurumlar arası bir eşgüdüm sağlanmış olmasına rağmen, uygulamada kurumlar arasında yetki ve sorumluluk çekişmesi çıkabilir. Örneğin, uygulamada SPK ile Bankacılık Düzenleme ve Denetleme Kurumu'nun BBDK denetim yetkilerinin çakıştığı noktalar olacak. Yeni oluşturulan mali kurumların denetiminin doğrudan SPK tarafından yapılıyor olması da, iki kurum arasında bir sorun yaratabilir. 
Yine, Tasarruf Mevduatı Sigorta Fonu'nu ilgilendiren bazı maddeler de var. Örneğin, bankaların bir biçimde tasfiyesi veya iflası gerçekleştirilirken, ipotek karşılığı menkul kıymet ihraç eden bankaların bu kıymetleri ve konut finansman fonlarının malvarlığı iflas masasına katılmayacak kamu alacaklarının tahsili için bile haczedilemeyecek. 
Diğer bir konu da, ipotek ve konut finansmanı yapan kuruluşlara verilecek olan Hazine garantisi. Bu garanti, sınırlı ve "geri ödeme garantisi" niteliğinde olsa da, sonuçta Hazine bir garanti vermekte. IMF her türlü Hazine garantisine karşı olduğuna göre, bu konuda IMF'ye danışılmış olması gerektir. 
Bu konulardaki fikrimi sorarsanız 
a SPK ve BDDK'nın denetim ve düzenleme yetkileri çakışabilir. Aynı konularda iki kurum da denetim yapabilir. SPK'nın sermaye piyasasını ilgilendiren konularda düzenleme yapması normaldir. BDDK'nın bu yapıya kendisini alıştırması gerekir ve kaçınılmazdır. 
b İpotek karşılığı menkul kıymet ihraç eden bankaların bu kıymetlerinin ve konut finansman fonlarının malvarlığının, iflas masasına katılamayacak, kamu alacaklarının tahsili için bile haczedilemeyecek olması da doğru bir adımdır. Üstelik, bu uygulamanın genişletilerek, kamu alacakları için öngörülen önceliklerin tamamen kaldırılması gerekir. 
c Konut finansmanı sistemi gibi mali sistemimizde devrim yaratacak bir konuda bile olsa, "Hazine garantisi"ne sığınılmasını kabul edemiyorum. Sistem içinde getirilecek kendi kendini denetleme ile, risklerin tamamen ortadan kaldırılabileceğini düşünüyorum. 
Bu yasa ile getirilmesi düşünülen harika uygulamalar ise şöyle 
1- Alacakların takibi süresinin kısaltılması ve alacaklının alacağını gecikmeden tahsil edebilmesi amacıyla alınan bir dizi tedbir. 
2- Çıkarılacak menkul kıymetlerin kayda alma ücretlerinin, mevcut uygulamanın yarısı oranında ve en çok satış değerinin binde biri olarak belirlenmesi. 
3- İpotek finansmanı kuruluşları için özel ve süratli tasfiye yöntemleri geliştirilmesi. 
4- Hem konut kredisi sağlayanlar hem de kullananlar için getirilen vergi muafiyet ve istisnaları. 
İyi bir başlangıç olacak. Sistemi ucuzlatacak diğer tedbirlerin de alınması gerekir. 



</TEXT>
</DOC>
