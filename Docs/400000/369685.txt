<DOC>
<DOCNO> 369685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/yasam/yas04.html </URL>
<DATE> 2005/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalaşnikov'lu 'Havva' için müebbet istemi 
</HEADLINE>
<TEXT>


Kardeşinin sevgilisini Kalaşnikov'la yaralayan Havva Turhan için 'kasten adam öldürmek'ten dava açıldı 

NEŞET KARADAĞ Adana DHA 

Adana'da, savcı kardeşi Mustafa Turhan'ın birlikte yaşadığı Sevi Akkaya'nın 38 ölümüne yol açmakla suçlanan Havva Turhan ile ilgili iddianame tamamlandı. Havva Turhan, tartıştığı Akkaya'nın üzerine, evdeki Kalaşnikov tüfekle 22 el ateş etti. 

Tüfek öbür sevgilinin mi 
Sol kolundan yaralı halde balkona kaçıp, gelen polislere "Savcı Mustafa Turhan'ın eşiyim. Kardeşi beni öldürmek istiyor" diye bağıran Akkaya, 8.5 metre yükseklikteki balkondan atladı. Bitkisel hayata giren Akkaya, kurtarılamadı. 
Havva Turhan hakkında, 'kasten adam öldürmek'ten ömür boyu, 'korku, kaygı, panik yaratmak için ateş açmak ve 6 bin 136 sayılı yasaya muhalefet'ten 4 yıla kadar hapsi istendi. "Kalaşnikov benim değil" dediği öne sürülen Savcı Turhan hakkında da idari soruşturma açıldı. Tüfeğin, Akkaya'nın Diyarbakır'da yaşayan komiser sevgilisine ait olabileceği iddiası araştırılıyor. 




</TEXT>
</DOC>
