<DOC>
<DOCNO> 391697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/sondun39.html </URL>
<DATE> 2005/11/02/ </DATE>
<TIME> 19.40 </TIME>
<AUTHOR>  </AUTHOR>
<HEADLINE>
Fransa'dan İran'a uyarı 
</HEADLINE>
<TEXT>

     Fransa Dışişleri Bakanı Philippe Douste-Blazy, İran'ı uyararak, hassas nükleer faaliyetlerini askıya almaması halinde, konunun BM Güvenlik Konseyi'nde ele alınacağını bildirdi. 
     Douste-Blazy, Uluslararası Atom Enerjisi Kurumu'nun UAEK , 24 Kasım tarihinde yapacağı toplantıda, aralarında Fransa'nın da bulunduğu üyelerin İran konusunda ''kararlılıkla'' uluslararası topluluğu bir araya getirmeye çalışacaklarını söyledi. 
     Meclis genel kurulunda konuşan Dousbte-Blazy, ''Kararlılıkla davranacağız, aksi takdirde İran'ın uranyumun zenginleştirilmesi de dahil, hassas nükleer faaliyetlerini askıya almamasını kabul edemeyiz'' dedi. 
     AB'nin üç ülkesi Fransa, İngiltere ve Almanya'nın, İran ile AB arasındaki ilişkilerde yeni bir dönem açılması için teklifte bulunduğunu hatırlatan Douste-Blazy, ''Eğer İran bunu istemez ve arzu etmezse, UAEK Başkanı Muhammed El Baradei'in raporu BM Güvenlik Konseyi'ne geri döner'' dedi. 
     
</TEXT>
</DOC>
