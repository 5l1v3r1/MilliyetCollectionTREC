<DOC>
<DOCNO> 366678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/soneko04.html </URL>
<DATE> 2005/08/03/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
AB'nin en pahalı otomobili Almanya'da... 
</HEADLINE>
<TEXT>

     AB üyeleri içinde otomobillerin en pahalı satıldığı ülkenin Almanya olduğu açıklandı. 
     Avrupa Komisyonu’nun yayınladığı bir rapora göre, Almanya, tüm AB ülkeleri içinde otomobillerin en pahalı olduğu ülke. Rapora göre Almanya, 89 modelden 34’ünü AB içinde en pahalı satan ülke. 20 model ise, Almanya’da en ucuz satılan ülkeden yüzde 20 daha pahalıya satılıyor. 
     Almanlar aynı otomobile Finlandiyalılar’a göre yüzde 30’a kadar daha çok para ödüyor. Almanlar, örneğin Fiat 
     Punto marka otomobili Finlandiyalılar’dan 2 bin 700 Euro daha pahalıya alıyor. 
     Dikkat çekici bir başka nokta da bazı Alman üretimi otomobillerinin de Almanya’da oldukça pahalı satılması 
     Almanya’da üretilen Skoda Fabia, Portekiz’de Almanya’ya göre yüzde 29 daha ucuza satılıyor. 
     Avrupa Komisyonu raporunda, Euro kullanan ülkeler ülkeleri içinde en ucuz arabaların Finlandiya’da, AB üyesi ülkelerde de en ucuz otomobilleri de Danimarka’da satıldığı belirtildi. 
     Raporda ayrıca Avrupa Birliği’ne yeni ülkelerin üye olmasının, fiyatların düşmesine neden olduğunun altı çizildi. 

ANKA 
     
</TEXT>
</DOC>
