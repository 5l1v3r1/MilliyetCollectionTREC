<DOC>
<DOCNO> 368016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/soneko06.html </URL>
<DATE> 2005/08/08/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Piyasalar, Para Politikası Kurulu toplantısını izleyecek... 
</HEADLINE>
<TEXT>

     Piyasalar, Temmuz ayı konsolide bütçe rakamları ve Merkez Bankası Para Politikası Kurulu toplantısının sonuçlarını yakından takip edecek. 
     Gedik Yatırım'ın haftalık değerlendirmesinde, bu hafta açıklanacak olan başlıca makro verilerin Maliye'nin Temmuz ayı konsolide bütçe rakamları ve Merkez Bankası'nın faiz kararı olacağı belirtildi. 
     Değerlendirmede, geçen toplantısında Merkez Bankası'nın yeni bir faiz indirimi kararı almamış olması ve orta vadeli enflasyon trendi için mevcut enflasyon eğiliminin yeterli olmadığı ve iç talebin kontrol altında tutulmasının önemli olduğu yönündeki açıklamaları sonrasında, Temmuz ayı enflasyon verilerinin beklentilerin altında da gelmiş olsa Merkez Bankası'nın yeni bir faiz indirimi kararı almayacağı görüşü dile getirildi. 
     Değerlendirmede, ''Öte yandan Para Politikası Kurulu toplantısında Merkez Bankası'nın enflasyonla ilgili değerlendirmesi de piyasalarca yakından izlenecektir'' denildi. 
     
</TEXT>
</DOC>
