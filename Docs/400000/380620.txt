<DOC>
<DOCNO> 380620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sonspo01.html </URL>
<DATE> 2005/09/22/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Nihat ve Serhat'tan gol... 
</HEADLINE>
<TEXT>

     Avrupa'nın birçok ülkesinde ligler hafta içi oynanırken, İspanya'daki yıldızımız Nihat Kahveci sakatlıktan döndükten sonra ilk golünü atarak takımını galibiyete taşıdı. Serhat Akın ise Anderlecht'in farka koştuğu maçta takımının 3. golünü kaydetti... 
     İspanya'da geçtiğimiz sakatlanan ve uzun süre sahalardan uzak kalan Nihat Kahveci, yine eski günlerdeki gibi... Hafta sonu Mallorco karşılaşmasında bir kafa topu direkten dönen Nihat, dün gece oynanan Atletico Madrid maçında fileleri sarstı. Real Sociedad kendi sahasında Athletico Madrid'i 3-2 yenmeyi başardı. Madrid ekibinin ünlü golcüleri Torres ve Kezman ile maçın başında 2-0 öne geçtiği mücadelede, Sociedad ikinci yarıda Kovaceviç ile skoru 2-1'e getirdi. 81. dakikada ise Nihat Kahveci sahneye çıktı ve beraberlik sayısını attı 2-2. 90. dakikada ise Kovaceviç son sözü söyledi 3-2. 
     
     Barcelona'ya bir çelme daha 

     Üçüncü haftada Athletico Madrid karşısında ilk yenilgisini alan Barcelona, Nou Camp'ta Valencia'yı geçemedi 2-2. 
     Giuly ile 45. dakikada öne geçen Katalanlar, ikinci yarıda Villa'nın 2 golüyle 54. dakikada yenik duruma düştü. Deco, 76'da beraberliği kurtardı. 
     İspanya'da toplu sonuçlar şöyle Deportivo La Coruna-Real Betis 1-1, Getafe-Mallorca 1-1, Malaga-Alaves 0-0, Racing Santander-Espanyol 1-0, Sevilla-Cadiz 0-0, Villarreal-Celta Vigo 1-2, Zaragoza-Osasuna 3-1. 
     
     Serhat'tan 4. gol 
     Öte yandan, Belçika liginde Anderlecht’de forma giyen Serhat Akın, Anderlecht ile Roeslaare arasında oynanan maçta ligdeki 4. golünü attı. 
     Serhat Akın, 5-1 Anderlecht’in galibiyetiyle sona eren maçta, ilk yarının 42. dakikasında takımının 3. golünü kaydetti. 
     Özellikle kanatlardan iyi hücum yapan Serhat Akın, 28. dakikada uygun bir gol pozisyonundan yararlanamadı. Serhat Akın, 68. dakikada oyundan alındı. 
     
</TEXT>
</DOC>
