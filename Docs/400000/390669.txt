<DOC>
<DOCNO> 390669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sondun14.html </URL>
<DATE> 2005/10/29/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Pamuk Türk romancı karanlığı görmezse boş iş yapar 
</HEADLINE>
<TEXT>

     İngiliz Guardian gazetesinde bir konuşması yayınlanan Orhan Pamuk, Kürtleri ve diğer azınlıkları gözardı eden, ülkesinin konuşulmayan tarihindeki karanlık noktaları aydınlatmayı ihmal eden bir Türk romancının "ortasında boşluk olan bir iş" ürettiğini düşündüğünü söyledi. 
     İngiltere’nin önde gelen gazetelerinden Guardian, Orhan Pamuk’un Almanya’da yaptığı bir konuşmasına geniş yer verdi. Pamuk, Guardian’da da yer alan konuşmasında Kürtleri ve diğer azınlıkları gözardı eden, ülkesinin konuşulmayan tarihindeki karanlık noktal arı aydınlatmayı ihmal eden bir Türk romancının "ortasında boşluk olan bir iş" ürettiğini düşündüğünü ifade etti. 
     Hayal gücüyle romancının kendini başka biri gibi hayal edebildiğini söyleyen Pamuk, "Bu güç romancıyı daha önce dile getiilmeyen insani gerçekleri keşfetmesini sağlamaz aynı zamanda kendileri için konuşamayan, kızgınlarını dile getiremeyen, kelimeleri bastırılan insanların sesi olur" diye konuştu. 
     
     "BENİM TAKIMIM FENERBAHÇE YILLARDIR AVRUPA’DA" 
     İstanbul’un Avrupa yakasında, batılı ve laik bir ailede büyüdüğünü söyleyen Orhan Pamuk, bu yüzden kendisinin ve kendisi gibi düşünenlerin Türkiye’yi AB’de görmeye inanmakta zorluk çekmediğini söyledi. 
     Pamuk, "Unutmayın ki çocukluğumdan beri futbol takımım Fenerbahçe Avrupa kupalarında oynuyor. Benim gibi milyonlarca Türk de Avrupa Birliği’nin kalbine ve ruhuna inanıyor" dedi. 
     Pamuk, muhafazakar Müslüman Türklerin ve onların temsilcilerinin de Türkiye’yi Avrupa Birliği’nde görmek istemesinin çok daha önemli olduğunu söyledi. 
     Orhan Pamuk ayrıca, "Avrupa umudu olan Türkiye’yi düşünemediğim gibi Türkiye umudu olmayan Avrupa’yı da hayal edemiyorum" dedi. 
     
</TEXT>
</DOC>
