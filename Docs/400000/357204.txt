<DOC>
<DOCNO> 357204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/siyaset/siy01.html </URL>
<DATE> 2005/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Zavallı Türkiye 
</HEADLINE>
<TEXT>


DIŞ HABERLER SERVİSİ 


Avrupa Birliği Komisyonu'nun önceki gün açıkladığı müzakere çerçeve belgesi, Avrupa basınında geniş yer buldu. Gazetelerin büyük kısmı, Türkiye'nin önünde zor bir süreç olduğu görüşünde birleşti. 
İngiltere'de yayımlanan Financial Times gazetesinde yer alan bir karikatürde, Erdoğan, 20'den fazla kalecinin koruduğu kaleye gol atmaya çalışırken çizildi. Başyazıda da, AB'ye taahhütlerini yerine getirme çağrısında bulunuldu. Köşe yazarı Quentin Peel de, "Zavallı Türkiye, bekleme odasında geçirdiği 42 yılın ardından, müzakerelere başlamak için bundan kötü bir zamanlama olamazdı" diye yazdı. Diğer bazı gazeteler de şöyle yazdı 
Die Welt Almanya Aslında bu, imtiyazlı ortaklığa giden bir yol. Berliner Zeitung Almanya Heyecan vardıysa bile, bu son haftalarda buharlaştı. Times İngiltere Türkiye'ye yeni engel. Daily Telegraph İngiltere Türkiye, Avrupa'yı böldü. Sert tartışmalar çıktı. Der Standard Avusturya AB, Türkiye'yi üye olarak kabul etmek istemiyorsa söylemeli. Die Presse Avusturya Dil cambazlığı. Müstakbel bir ortağa böyle davranılamaz. 


</TEXT>
</DOC>
