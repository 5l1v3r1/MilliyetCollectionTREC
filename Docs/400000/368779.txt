<DOC>
<DOCNO> 368779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/dunya/axdun01.html </URL>
<DATE> 2005/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
50 bin İsrail askeri görev yapacak 
</HEADLINE>
<TEXT>



İsrail, Gazze ile Batı Şeria'nın bir bölümünden çekilmeye gelecek hafta başlayacak. İsrail'in çekilme süreci şöyle 
15 Ağustos'ta h l evlerinde olan Yahudi yerleşimcilere, evlerini gönüllü olarak terk etmeleri için 48 saat süre verilecek. Evlerin tahliyesine 17 Ağustos'ta başlanacak. Her biri 17 askerden oluşan silahsız timler, kapı kapı dolaşıp Yahudi yerleşimcilere evlerini boşaltmalarını söyleyecek. Evlerinden çıkmayanlar olursa askerler içeri girip sakinlerini zorla çıkaracak, son çare olarak gözaltı düşünülecek. Askerler, hayatları tehlikede olmadıkça dik başlı yerleşimcilere karşı silah kullanmayacak. Yerleşimcilerin tahliyesinde 50 bin asker görev yapacak. Gazze'deki 21 yerleşim birimindeki 8 bin 500 yerleşimcinin tahliyesi 2-3 hafta sürecek. Batı Şeria'daki 4 yerleşim birimindeki birkaç yüz kişinin tahliyesine eylül başlarında başlanacak. Şabat tatili dolayısıyla cumartesi günleri tahliye olmayacak. Mülteciler ayrıldıktan sonra eşyaları, sözleşmeli 3 nakliye firması tarafından taşınacak. Mültecilerin evleri ve sinagoglar yıkılacak. İlk yıkımları İsrail, geri kalanını da Filistinliler ve Mısırlılar yapacak. Askerler, 48 Yahudi mezarlığını İsrail'e taşıyacak. İsrail askerleri de üslerini dağıttıktan sonra Gazze'den ayrılacak. Bundan sonra Filistinliler boşaltılan topraklara girecek. 

</TEXT>
</DOC>
