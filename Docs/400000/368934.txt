<DOC>
<DOCNO> 368934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/soneko30.html </URL>
<DATE> 2005/08/11/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Avrupa Merkez Bankası Faiz oranlarında değişikliğe gerek yok 
</HEADLINE>
<TEXT>

     Avrupa Merkez Bankası AMB , Avro Kuşağı ekonomisinin enflasyon sorunuyla karşılaşmaksızın yavaş yavaş güçlendiğini, bu yüzden kısa dönemde faiz oranlarında değişikliğe gerek bulunmadığını bildirdi. 
     AMB'nin aylık bülteninde, mevcut ekonomik tablo karşısında Ağustos ayında halen yüzde 2 olan faiz oranlarını değiştirmeye gerek olmadığı belirtilirken, bu tarihten sonra bir değişiklik olacağına ilişkin bir ima da yer almadı. 
     Bültende, yüksek enerji fiyatlarının, tüketicilerin ve işletmelerin harcama gücünü azaltarak ekonomik büyüme hızı üzerinde aşağıya doğru, enflasyonda yukarı doğru baskı yaratmasına rağmen, son verilerin Avro Kuşağı ekonomisinde iyileşme eğiliminin güçlü olduğunu gösterdiği belirtildi. 
     
</TEXT>
</DOC>
