<DOC>
<DOCNO> 375708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sondun33.html </URL>
<DATE> 2005/09/05/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Jane Fonda, ABD'nin Irak'tan çekilmesi için kampanya başlatıyor... 
</HEADLINE>
<TEXT>

     Amerikalı ünlü sinema oyuncusu Jane Fonda, İngiliz milletvekili George Galloway ile birlikte Amerikan askerlerinin Irak’tan çekilmesi için kampanya başlatıyor. 
     Washington Times gazetesinin haberine göre, Fonda ve Galloway kampanya çerçevesinde bu ay ortasından itibaren ABD’nin 8 kentine giderek, ABD’nin Irak’tan çekilmesi için propaganda yapacaklar. 
     Kampanyanın organizatörlerinden Chris Dols, Fonda ve Galloway’in Katrina kasırgası nedeniyle Amerika’da insanların yardıma ihtiyaçları oldukları bir anda Irak savaşı için harcanan paraya dikkat çekeceklerini belirtti. 
     "Ayağa kalk ve hesap ver" adı verilen kampanyanın 13 Eylül’de Boston’da başlayacağı ve 24 Eylül’de Washington’da sona ereceği kaydedildi. 
     Irak savaşının en çok sesi çıkan muhaliflerinden ve İngiliz İşçi partisinden 2003’te ayrılan İngiliz milletvekili de turne sırasında "Mr Galloway Washington’a gidiyor" adlı kitabının tanıtımını yapacak. 
     
</TEXT>
</DOC>
