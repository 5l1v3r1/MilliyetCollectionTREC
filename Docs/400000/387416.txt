<DOC>
<DOCNO> 387416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sontur14.html </URL>
<DATE> 2005/10/17/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Emniyet Müdürü'ne, eşinden dayak suçlaması 
</HEADLINE>
<TEXT>

     Süleyman ELÇİN Ali GÜLER DHA 

EMNİYET Genel Müdürlüğü Araştırma Planlama ve Koordinasyon APK Daire Başkanlığı'nda görevli Emniyet Müdürü Enver Öztaş'ın kendisini dövdüğünü ileri süren eşi Feride Öztaş savcılığa suç duyurusunda bulundu. Emniyet Müdürü Öztaş, 25 yıllık eşi Feride'nin ruhsal rahatsızlığı bulunduğunu ileri sürerek suçlamayı kabul etmedi. 
     Konya'da Trafikten Sorumlu Emniyet Müdür Yardımcısı görevindeyken geçen mayıs ayında terfi ederek 1'inci sınıf emniyet müdürü olan ve APK Daire Başkanlığı'nda görevlendirilerek atamasını bekleyen Enver Öztaş'a eşi Feride Öztaş şok suçlamada bulundu. Dün akşam Konya Adliyesi'ne gelen Feride Öztaş, nöbetçi savcılığa eşini şikayet etti. Emniyet Müdürü olan eşinin telefon görüşmesi yüzünden kendisini dövdüğünü ileri süren Feride Öztaş, şu iddialarda bulundu 
     Eşim beni daha önce de bana iki kez şiddet uygulamış, kimseye söylememiştim. Bu kez anneme telefon açmıştım. Eşim bu yüzden bana Neden ev telefonundan cep telefonunu arıyorsun ’ diye kızdı ve tartışmaya başladık. Daha sonra sonra da birden bana vurdu. Saçımdan çekerek yere yatırdı. Sol ayağıma ve kalçama tekme attı.'' Eşinin şiddet uygulamasına dayanamadığını belirten Feride Öztaş, Onunla birlikte 25 yıl boyunca il il dolaştım. 3 de çocuğumuz oldu. Yapılanları haketmedim. Kadınlara neden şiddet uygulanıyor '' dedi. 
     Nöbetçi Savcılığa dilekçesini verdikten sonra Konya Numune Hastanesi Acil Servisi'ne gönderilen Feride Öztaş'a iş göremez’ raporu verilmedi. Hastaneden adli rapor aldığını belirten Feride Öztaş, pazartesi günü yeniden hastaneye gideceğini kesin raporu alacağını söyledi. 
     DHA muhabirinin telefonla görüştüğü Emniyet Müdürü Enver Öztaş ise dayak suçlamasını reddetti ve eşinin ruhsal rahatsızlığı olduğunu söylemekle yetindi. 
     
</TEXT>
</DOC>
