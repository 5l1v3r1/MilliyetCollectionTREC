<DOC>
<DOCNO> 361022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/soneko29.html </URL>
<DATE> 2005/07/14/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Hollanda'da Peugeot 307'ler geri çağrıldı... 
</HEADLINE>
<TEXT>

     Fransız otomobil üreticisi Peugeot, bazı Avrupa ülkelerinin ardından Hollanda'da da 'Peugeot 307' modellerinin, kontrol için çağrılmasını kararlaştırdı. 
     Otomobil firmasının Hollanda'daki bayiinden bugün yapılan açıklamada, Haziran 2003 tarihinden önce üretilen Peugeot 307 otomobillerinin ''direksiyondaki elektrik sisteminde hata belirlendiği, bu hatanın ısı farklılıkları nedeniyle kısa devre yaparak araçta yangına yol açabildiği'' ifade edildi. 
     Açıklamada, Hollanda'da henüz böyle bir olay yaşanmadığı ancak başta Polonya ve İskandinav ülkeleri olmak üzere öteki ülkelerde görüldüğü ifade edilirken, kesinlikle kontrol ettirilmesi gerektiği ifade edildi. 
     Verilen bilgiye göre, Haziran 2003 tarihine kadar üretilen Peugeot 307 modellerinden Hollanda'da 38 bin adet satıldı. Peugeot 307 modeli, 2001 ilkbaharından bu yana üretiliyor. 
     
</TEXT>
</DOC>
