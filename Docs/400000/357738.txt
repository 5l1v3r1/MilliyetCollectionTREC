<DOC>
<DOCNO> 357738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/guncel/gun04.html </URL>
<DATE> 2005/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşam engelliler için değişiyor 
</HEADLINE>
<TEXT>


Özürlüler Yasası ile, kamu binaları 7 yıl içinde engelli kullanımına uygun hale getirilecek. YÖK'te de engelli merkezi kurulacak 

ANKARA Milliyet 

Türkiye nüfusunun yüzde 12.29'unu oluşturan engelliler, TBMM'de önceki gün kabul edilen Özürlülüler Yasası ile yıllardır mücadele ettikleri hakları önemli ölçüde elde ederek rahat bir nefes aldı. Yasadaki şu düzenlemeler dikkat çekti 
TCK'nın 122. maddesinde yapılan değişiklikle birlikte "dil, ırk, renk, cinsiyet" gibi ayrımcılık sebeplerine "özürlülük" de ekleniyor. Böylece kişiler arasında engelli oluşu nedeniyle ayrımcılık yapanlara 6 aydan 1 yıla kadar hapis veya adli para cezası verilebilecek. 

Tayinlere kolaylık 
Engelli olduğu raporla tespit edilmiş eşi, çocuğu veya kardeşi olan devlet memurlarına, tayin kolaylığı sağlanacak. Sosyal Hizmetler ve Çoçuk Esirgeme Kurumu bünyesinde her ilde işitme ve konuşma engellilere tercümanlık yapmak üzere personel bulundurulacak. Apartmanlarda engelli yaşamı için zorunluluk göstermesi halinde bina veya daire projelerinde değişiklik yapılabilecek. Kamu kurum ve kuruluşlarına ait mevcut resmi yapılar, yollar, kaldırımlar, yaya geçidi ve kamusal mek n, en geç 7 yıl içinde engelli kullanımına uygun hale getirilecek. 200 metrekare altında tek konutu olan engelli, emlak vergisi ödemeyecek. Yükseköğrenimde eğitim kolaylığı sağlanması amacıyla Yükseköğrenim Kurulu bünyesinde "Özürlüler Danışma ve Koordinasyon Merkezi" kurulacak. 

Adım adım izlediler 

Türkiye'deki engellilere yönelik ayrımcılığı ortadan kaldırmak ve hayat koşullarını iyileştirmek amacıyla hazırlanmış en kapsamlı düzenleme olan Özürlüler Yasası, önceki gün Meclis'ten geçti. Komisyonda koltuk değnekleri ile gelen engelliler de yer aldı. 


</TEXT>
</DOC>
