<DOC>
<DOCNO> 354656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/yazar/cetiner.html </URL>
<DATE> 2005/06/23/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
SSK'lıların özel hastanelerde sevksiz tedavisi olumlu olay... 
</HEADLINE>
<TEXT>


Gazetelerde günlerdir ilanlar görüyoruz. Tüm SSK'lılara sevksiz sağlık hizmeti. Ülkemizin yeni yeni kurulan modern lüks hastaneleri, şimdi SSK'lıları en gelişmiş metotlarla her türlü tedavi ve ameliyatlar için hastanelerine çağırıyor. Bürokrasi yok, git gel yok 
"Florence Nightingale Hastanesi'nin uluslararası standartlardaki hizmetlerinden sevk olmadan yararlanabilirsiniz. 
Ve diğer hastanelerden SSK'lılara çağrılar... Daha birkaç ay önce eczaneler bile paramızı ödeyemezler korkusuyla güvensizlik içindeydiler, bu işe girmek istemiyorlardı. 
Demek söz verildiği gibi paralarını alabiliyorlar. Ama onlar da haklı. 
Sonra gelen haberlere baktık, yer yer büyüklü küçüklü hastaneler açılıyor. Ama çoğu uluslararası standartlarda. 
Anlaşılan sağlık sektörü artık para kazandıracak duruma ulaştı, işadamları yatırım yapabiliyorlar. 

Yolsuzluk önlensin 
İlaç fiyatlarında korkunç k r durduruldu, fazla ve gereksiz ilaçların gelişigüzel alınması ile diğer yolsuzluklar önlendi. Doğrusu ya eski Bakan Yaşar Okuyan'ın büyük hizmeti var bu işlerin böyle düze çıkmasında. Gelenler demek aynı yolu izlediler. 
İyileşmenin en büyük nedeni, ilacın alımında ve dağıtımında yolsuzluğu önlemek. Ancak Allah, uzun sürecek bir ödeme güçlüğünü göstermesin Vatandaş mutlu bir rüya gördükten sonra k bus ile kalkar. Felaket, şoke olur İktidar devrilirmiş ne yazar 
Yıllarca süren hasretten sonra AKP, SSK'lılara uygarca sağlık hizmeti verilmesini sağladı. 

Bazı palavracı siyasetçiler 
Muhalefet ve medya her devirde böyledir. Sözleşme ve flört dönemlerinde gayet renklidirler, birbirlerine yakındırlar, çünkü hedefleri aynıdır. Ama parti bir de ülke yönetimini alıp hükmetmeye başladı mı kendilerini oraya götüren güce, vururlar ilk satırı 
Ve medya da başlar arama taramaya, haberler toplamaya. Birkaç huylu huyundan vazgeçmez vekil hakkında ise, eski veya yeni olaylar ortaya dökülür. Devam eder gider. Genellikle olumsuz haberler çıkar gazetelerde. Çünkü yeni siyasetçiler pot kırmaya, palavra atmaya başlamışlardır. Aslında kendilerine pek güvenleri yoktur ama güvensizlik duygularını bastırmak için üst perdeden konuşurlar. 

Hataları çok ama 
Şimdi biz gelelim AKP'ye. En muhalif olması gereken bağımsız bazı yazarlarımız bile övmede ısrar ediyorlar hükümeti. 
Açıkları... yanlışlıkları... acemilikleri ortadan. Bazen de çok cesur olabiliyorlar 
Türbanı kaldıracağız, dediler kaldıramadılar 
Ancak Türkiye'de önemli bir olay, bir değişim yaptılar. 36 milyonluk ülkemizin yarıdan fazla insanın yaşamını kapsayan SSK'lıları büyük garanti altına aldılar. Ayrılık gayrılık kaldırıldı. Yine birtakım şik yetler artık olmayacak mı Pek çok olacak ama bundan sonra düzeltilmeleri mümkün mesele iyi niyet olsun 
Bir iktidarın yaptığı hatalı işleri değil, halka yararlı şeyleri de görüp yazmak bizlerin görevi... Mızrak çuvala sığmaz ki 


</TEXT>
</DOC>
