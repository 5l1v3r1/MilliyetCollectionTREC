<DOC>
<DOCNO> 368241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/yasam/ayas.html </URL>
<DATE> 2005/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayseri'de iki bebek daha öldü 
</HEADLINE>
<TEXT>


Gevher Nesibe Hastanesi Yenidoğan Servisi'nde bakteri kaynaklı enfeksiyon 2 bebeğin daha canını aldı. Bir haftada ölen bebek sayısı böylece 8'i buldu 

KAYSERİ DHA 

Erciyes Üniversitesi Tıp Fakültesi Gevher Nesibe Hastanesi Yenidoğan Servisi'nde bakteriden kaynaklanan enfeksiyon nedeniyle hafta sonunda 2 bebek daha yaşamını yitirdi. 
Prematüre doğan 90'ın üzerinde bebeğin tedavi gördüğü Yenidoğan Servisi'nde 'gram negatif etkili bakteri' nedeniyle rahatsızlanan bebeklerden 6'sı geçen hafta yaşamını yitirmişti. Aynı enfeksiyon nedeniyle durumu kritik olan bebeklerden 2'sinin daha hafta sonu can verdiği açıklanırken, servisteki bebeklerden birinin durumunun daha ciddi olduğu belirtildi. 

Bazıları taburcu edildi 
Bu arada hastane yetkilileri, Gevher Nesibe Hastanesi Yeni Doğan Servisi'nde bebeklerin ölümleine neden olan bakterinin, Trakya Üniversitesi Hastanesi'ndeki 8 bebeğin ölümüne yol açan 'Serratia' bakterisinden farklı olduğunu belirttti. 
Hafta sonunda ölen bebeklerin de önceden enfeksiyon kapan ve durumları ağır olan bebekler arasında bulunduğunu söyleyen yetkililer, bazı bebeklerin taburcu edilmesi sonucu, Yenidoğan Servisi'nde 63 bebeğin kaldığı belirtildi. 




</TEXT>
</DOC>
