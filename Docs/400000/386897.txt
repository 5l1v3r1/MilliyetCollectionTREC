<DOC>
<DOCNO> 386897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sondun17.html </URL>
<DATE> 2005/10/15/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Kıbrıslı Rumlar Talat'ı davet eden Rice'a tepkili 
</HEADLINE>
<TEXT>

     Kıbrıs Rum Kesimi, KKTC Cumhurbaşkanı Talat’ın ABD’ye davet edilmesine sert tepki gösterdi. 
     Kuzey Kıbrıs Türk Cumhuriyeti Cumhurbaşkanı Mehmet Ali Talat’ın Amerika Birleşik Devletleri Dışişleri Bakanı Condoleezza Rice tarafından ABD’ye davet edilmesine sert tepki gösterdi. Rum Kesimi Hükümet Sözcüsü Kypros Chrysostomides, davetin adanın birliği çabalarına destek vermediğini savundu ve Amerika’yı ayrılıkçılığı desteklemekle suçladı. 
     
     "DİYALOĞA AÇIĞIZ" 
     Bu davetle ABD’nin Talat’ın "yasadışı ihtiraslarına da kucak açtığını" belirten Chrysostomides, davetin Kıbrıs sorunu çözme amacına da hizmet etmediğini belirtti. 
     Chrysostomides, Kofi Annan’dan yeni bir davet gelmesi halinde Rum Yönetimi’nin Kıbrıs sorununda çözüm için diyaloğa açık olduğunu söyledi. 
     
     ABD "KIBRISLI TÜRKLERLE DÜZENLİ BİÇİMDE BİR ARAYA 
     GELİYORUZ" Öte yandan ABD Dışişleri Bakanlığı Sözcüsü Adam Ereli, günlük olağan basın toplantısında Rum yönetiminin, davetin adada ayrılığa hizmet ettiği yönündeki eleştirilerinin hatırlatılması üzerine de buna katılmadıklarını söyledi. 
     Rumların, daveti bu şekilde görmemesi gerektiğini kaydeden Ereli, "Kıbrıslı Türklerle düzenli biçimde bir araya geliyoruz. Powell da daha önce Talat’la buluşmuştu. 
     Davet, sorunun çözümü konusunda gösterdiğimiz çabanın bir parçasıdır" dedi. 
     
</TEXT>
</DOC>
