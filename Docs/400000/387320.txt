<DOC>
<DOCNO> 387320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/soneko21.html </URL>
<DATE> 2005/10/17/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Hazine'nin referans bono ihalesinde bileşik faiz yüzde 14.52 
</HEADLINE>
<TEXT>

     Hazine, bugün düzenlediği 91 gün vadeli Yeni Türk Lirası YTL cinsinden iskontolu referans bono ihalesinde bileşik faiz 14.52 oldu. 
     İhaleye 2 milyar 120.2 milyon YTL teklif gelirken, nominal satış 1 milyar 917.2 milyon YTL, net satış da 1 milyar 8.3 milyon YTL olarak belirlendi. Söz konusu ihalede basit faiz ise yüzde 13.78 oldu. 
     İhalede satılacak kağıtlar, 19 Ekim Çarşamba günü ihraç edilirken geri ödemesi 18 Ocak 2006 olarak belirlendi Hazine'nin Ekim ayı borçlanma programına göre, söz konusu ihalede net 2 milyar 238 milyon YTL tutarında ihraç yapılacaktı. Bu miktar Ekim ayında piyasaya yapılacak ödemeler ve kamu kurumlarına yapılan ROT rekabetçi olmayan teklif satışlarının geri ödeme tutarları toplamının yüzde 15'i kadar olacaktı. 
     Bu ihalede öngörüldüğü gibi ROT ve ihale sonrası teklif yoluyla satış yapılmadı. 
     
     SON DURUM 
     Hazine en son 13 Eylül tarihinde düzenlediği 91 gün vadeli referans bono ihalesinde kabul edilen teklif tutarı 1 milyar 312.9 milyon YTL olurken, brüt basit fiyat yüzde 13.50, bileşik faiz 14.20 olmuştu. 
     Hazine en son 4 Ekim tarihinde düzenlediği 581 gün vadeli YTL cinsinden iskontolu tahvil ihalesinde net yaklaşık 4 milyar YTL borçlanmıştı. 
     Tahvil ihalesinde, bileşik faiz yüzde 14.57 olmuştu. Bu oran ile Hazine, uzun yıllardır ilk kez tahvilde yüzde 15 bileşik faiz oranını altında borçlanmıştı. Söz konusu ihalede nominal 3 milyar 190 milyon YTL teklif gelirken, nominal 1 milyar 139.5 milyon YTL, net ise 917.1 milyon YTL'lik satış yapılmıştı. İhalede, basit faiz yüzde 15.19 oldu. 
     Hazine bu hafta, Ekim ayının en büyük iç borç geri ödemesini gerçekleştirmişti Hazine, 19 Ekim Çarşamba günü 8 milyar 52 milyon YTL'si piyasaya, 222 milyon YTL'si kamu kurumlarına yapılan satışların geri ödemesi olmak üzere toplam 8 milyar 274 milyon YTL iç borç ödemesi yapacak. 
     Bu tarihte yapılacak ödemenin 6 milyar 918 milyon YTL'si YTL cinsinden, 1 milyar 357 milyon YTL'si de döviz cinsinden olacak. 
     
</TEXT>
</DOC>
