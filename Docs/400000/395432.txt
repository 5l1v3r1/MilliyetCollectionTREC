<DOC>
<DOCNO> 395432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/soneko12.html </URL>
<DATE> 2005/11/16/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Morgan Stanley, Türkiye'yi 'hedef pazar' olarak seçti 
</HEADLINE>
<TEXT>

     Uluslararası yatırım bankası Morgan Stanley, Türkiye'yi ''hedef pazar'' olarak seçti. 
     Morgan Stanley'nin küresel satış ve ticaretten sorumlu üst yöneticilerinden Jerker Johansson, yaptığı açıklamada, Türkiye gibi en iyi fırsat sunan gelişmekte olan piyasalardaki ağırlıkları, personel sayısı ve yerel bankalarla ortaklıklarını arttıracaklarını söyledi. 
     Jerker Johansson, Türkiye gibi ülkelerin, refah artışı nedeniyle, yatırım açısından çok sayıda fırsat sağladığını vurguladı. 
     Bu doğrultuda Türkiye başta olmak üzere, Ortadoğu'daki varlıklarını arttırma yoluna gideceklerini belirten Johansson, Türkiye'nin ardından, Brezilya, Meksika, Çin, Güney Kore, Tayvan ve Singapur'da da faaliyetlerini arttırmayı planladıklarını ifade etti. 
     
</TEXT>
</DOC>
