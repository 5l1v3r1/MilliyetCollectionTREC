<DOC>
<DOCNO> 392202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sonspo04.html </URL>
<DATE> 2005/11/04/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Devler Ligi'nin en hırçını Fenerbahçe... 
</HEADLINE>
<TEXT>

     Şampiyonlar Ligi’nde 3 futbolcusu kırmızı kart gören F.Bahçe, bu alanda lider oldu, en çok faul yapanlar sıralamasında ise ikinci sırada. 
     
     Hep üst sıralarda 
     Fenerbahçe, 4. hafta maçları geride kalan Şampiyonlar Ligi’nde olumlu ve olumsuz istatistiklerde üst sıralarda yer aldı. 3 futbolcusu kırmızı kart gören Kanarya, bu alanda liderliğe yükselirken, toplam 84 faulle, 114 faullü Glasgow Rangers’ın ardından ikinci sırayı aldı. Atılan gollerde 1.75’lik ortalama tutturan Sarı - Lacivertli ekip, yenilen gollerde ise 2 tam ortalamaya sahip oldu. 
     
     Anelka ofsayta düştü 
     Kırmızı kart cezası nedeniyle Schalke maçında oynayamayan Alex, bu eksiğine karşın, 4’er gollü Ronaldinho ve Trezequet’in ardından 3 golle sıralamaya girdi. Brezilyalı oyuncu, 3’er asisti bulunan 4 oyuncunun ardından 2 asistle yer aldı. Nicolas Anelka ise, 4 maçta 9 kez ofsatya düşerek, Sparta Praglı Slepicka ile birlikte zirveyi paylaştı. Fransız yıldız ayrıca en çok faul yapılan oyuncular arasında. 
     
</TEXT>
</DOC>
