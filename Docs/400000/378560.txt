<DOC>
<DOCNO> 378560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/yazar/asik.html </URL>
<DATE> 2005/09/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Şimdiden kutlarız 
</HEADLINE>
<TEXT>


Tayyip Erdoğan, bugünlerde yine Amerika'da... Bu defaki seyahatinin nedeni Türkiye'nin BM Güvenlik Konseyi geçici üyeliğine adaylık için destek aramak 
Eh, koskoca Türkiye Cumhuriyeti'nin Başbakan'ı gelecek de aradığı desteği bulamayacak Eli boş dönecek Muhatapları kendisine, hayır, olmaz, biz senin istediğin o desteği vermeyiz, diyecek 
Mümkün mü Örneği var mı 
Komşu kapısına çevirdiği ABD'ye 2.5 yıllık başbakanlığı süresince 5. gidişi oluyor bu. Daha önceki gidişlerinde kimi zaman Bush, kimi zaman öteki yetkililerle buluşmuş... PKK, Kıbrıs, AB, vs. konularında destek istemişti. Elhak, hiçbir seyahatinden eli boş dönmedi Selis lisanıyla ikna kabiliyetini konuşturdu, vücut diliyle karşısındakileri etkiledi, her defasında ne istediyse... Hatta çoğu zaman istediğinden de fazlasını aldı 
Geriye kala kala bir tek Güvenlik Konseyi geçici üyeliğine destek kalmıştı. Onu da bu defa alıp gelecektir kuskusuz 
Her ne kadar ABD ile ilişkiler ve dış politikada durum düne göre daha kötüyse de, bunun başka sebepleri olmalı diye düşünüyor, hayırlara vesile olması dileğiyle Güvenlik Konseyi geçici üyeliğimizi şimdiden kutluyoruz 

Türkiye'ye son 1 yılda 23.5 milyar dolar sıcak para girmiş. 
Gel de o kadar sıcak paranın vatandaşı hiç ısıtmamasına şaşma .. 
Haldun Ertem 

Vakıflar örnektir İzmir Alsancak'ta Vakıflar Bankası ve Vakıflar Bölge Müdürlüğü bir tarihi binaya yerleşmiş. Ancak Vakıflar Bankası'nın kocaman ışıklı panosu binayı bozmuş, özelliğini örtmüş. 
Bu binanın karşısında benzer bir tarihi bina var. Oraya da Garanti Bankası yerleşmiş. Ancak Garanti Bankası çağdaş davranmış, binayı ışıklı panoyla bozmamış, giriş kapısının kenarına küçük bir tabela koymakla yetinmiş. Tarihi binaları afişle, tabelayla örtüp bozmamak konusunda Vakıflar Bankası'nın örnek olması gerekirdi. Tersi olmuş... 

Irak Cumhurbaşkanı Talabani, ABD Başkanı Bush için, "Irak'ı kurtaran adam" demiş. 
"Bana hayal bile edemediğim koltuğu veren adam" dese daha gerçekçi olurdu... 

Bayat haber Ülkenin ekonomik durumu çok iyi. Göstergeler çok olumlu. Gelin biz bu çok olumlu havaya limon sıkalım, biraz olumsuz bir Anadolu Ajansı haberini araya sıkıştıralım 
"Aydın'da son dönemlerde fırın, market ve büfelerde tanesi 150 Ykr'den satılan bayat ekmekler halktan büyük ilgi görüyor. Bir ekmek bayii diyor ki 
'Her gün ortalama 400 taze ekmek satıyorum. Satamadığım ekmekler de oluyor. Bunları ertesi güne saklıyorum, tanesini 150 Ykr'den maddi durumu iyi olmayan vatandaşlara satıyorum. Her gün ortalama 200 bayat ekmek satıyorum.'" 

Ya Telekom Tüpraş'ın satış işlemi tamam. Şimdi gündemde davalar var. 
Özellikle Tüpraş'ın yüzde 14.76 hissesinin, fevkalade kuşkulu şekilde, tek bir alıcıya 446 milyon dolara satışı üzerinde durulacaktır. Bugünkü değeri yaklaşık 1.2 milyar dolar olan yüzde 14.76 hissenin 7 ay önce nasıl olup da yangından mal kaçırırcasına 446 milyon dolara satıldığı umarız mahkeme sürecinde ortaya çıkar. 
Bu arada özelleştirme konusunda sağlıklı hesaplar yapan Yiğit Bulut, Radikal'deki yazısında ilginç bir noktaya değiniyor... Yüzde 55'i 6.5 milyar dolara satılan Türk Telekom'un, eğer yargı ihaleyi iptal ederse, 20 milyar dolara satılabileceğini bildiriyor. Söz sırası artık yargıda. 

Ali Sirmen'e Kenan Paşa'nın neden emekli olunca resim yapmaya başladığını sormuşlar geçenlerde. Cevap 
- Bir şeyleri asmadan duramıyor anlaşılan... 

Anaokulu... Küçük çocuğunu Ankara'da bir devlet okulunun yuvasına veren okurumuza ertesi gün bir ihtiyaç listesi göndermişler. Listede toplam 45 parça malzeme var. Mesela 
1 - 12'li pastel boya, 12'li suluboya, 12'li gazlı boya takımı, 6'lı parmak boya seti, 20 gr toz boya, yüzboyası, 
2 - 5 büyük pritt, 5 büyük uhu, 1 kg beyaz tutkal, 4 orta boy selobant, 
3 - 10 büyük fon kartonu, 15 renkli elişi k ğıdı, 5 büyük oluklu karton, 20 ince orta boy resim k ğıdı, 5 adet krapon k ğıdı, 5 adet mukavva, 5 adet siyah fon kartonu, 
4 - 100 adet galoş, 1 adet kolonya, 1 adet mobilya verniği, 10 adet oyun hamuru, yarım kilo oyun kili, 1 adet tiner... vs... vs... 



</TEXT>
</DOC>
