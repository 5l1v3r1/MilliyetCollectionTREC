<DOC>
<DOCNO> 382826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/soneko12.html </URL>
<DATE> 2005/09/30/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Yeni 10 dolarlık banknotlar 2006 başında piyasaya çıkarılacak 
</HEADLINE>
<TEXT>

     ABD, güvenlik özellikleri geliştirilmiş 10 dolarlık yeni banknotların, 2006 yılı başında piyasa çıkarılacağını duyurdu. 
     Daha önce 20 ve 50 dolarlık banknotlarının rengi ve tasarımını değiştiren ABD Hükümeti, yenilenmiş 10 dolarlık banknotları da gelecek yıl başında tedavüle çıkaracak. 
     ABD Darphanesi'nden yapılan açıklamaya göre, yeni 10 dolarlık banknotların üzerinde, Özgürlük Abidesi'ndeki meşalenin ve ABD Anayasası'nda yer alan ''We the people'' Biz, Halk sözcükleri yer alacak. 
     Yeni banknot, paranın sahte olup olmadığının kolayca kontrol edilebileceği güvenlik özellikleri ve kavuniçi, sarı ile kırmızı renklerinin soluk tonlarından oluşan bir fonu birleştiriyor 10 dolarlık banknot yeni tasarımlı ABD parası serisinden çıkarılan üçüncü banknot olup, bir sonraki tasarım değişikliği 100 dolarlık banknotta yapılacak. Yeni tasarımlı 20 ve 50 dolarlık banknotlar ise şu anda tedavülde bulunuyor. 
     
     ÖZELLİKLERİ 
     Yeni 10 dolarlık banknot, 2003 ve 2004 yıllarında tedavüle çıkarılan 20 ve 50 dolarlık banknotlarda olduğu gibi, kalpazanlıkla mücadele için en modern güvenlik özelliklerini içermekte olup bunlara, arasında nakitle çalışan personel ve tüketicilerin kolayca kontrol edebileceği üç özellik de dahil edildi. 
     Renk değiştiren mürekkep, banknot ön yüzü yukarıya ve aşağıya doğru eğildiğinde sağ alt köşedeki ''10'' rakamının rengi bakır renginden yeşile dönüşüyor. 
     Filigran, banknotu yukarıya, ışığa doğru tutarak eski Hazine Bakanlarından Alexander Hamilton'un soluk bir görüntüsünün büyük portresinin sağ tarafında görünüp görünmediğini kontrol ediyor. Bu görüntünün banknotun her iki tarafından görünmesi gerekiyor. Yeni tasarımlı 10 dolarlık banknotta filigran, şimdi daha kolay farkedilir hale getirildi. Filigranın yerini saptamaya yardımcı olmak amacıyla boş bir oval şekil tasarıma eklendi. 
     Emniyet şeridi ise banknotu yukarıya, ışığa doğru tutarak küçük harflerle ''USA TEN'' yazısını içeren küçük bir emniyet şeridi olup olmadığını kontrol edilecek Portrenin sağ tarafında ve dikey pozisyonda olması gerekecek. 
     Bu seriden çıkarılan her banknotta, bir ABD özgürlük sembolü yer alıyor. Eski Hazine Bakanlarından Alexander Hamilton'un portresinin sol tarafında Özgürlük Abidesi'nin meşalesinin kırmızı renkli bir görüntüsü yer alıyor ve yine Alexander Hamilton'un portresinin sağ tarafında metalik ve kırmızı renklerde küçük bir meşale bulunuyor. 
     Banknotun ön ve arka yüzünde, çeşitli yerlerde sarı renkte küçük ''10'' rakamları bulunuyor. 
     Dijital teknoloji alanında sağlanan ilerlemelerin dijital sahtekarlığı daha kolay ve ucuz hale getirmesi nedeniyle, ABD hükümeti para küpürlerini her yedi ila on yıl arasında yeniden tasarlamayı planlıyor. 
     Bu kapsamda ABD hükümeti, şu anda 5 dolarlık banknotun tasarımını değiştirmeyi düşünmüyor. 1 ve 2 dolarlık banknotların tasarımları da değiştirilmeyecek. 
     
</TEXT>
</DOC>
