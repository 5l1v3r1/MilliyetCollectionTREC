<DOC>
<DOCNO> 375468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/guncel/gun01.html </URL>
<DATE> 2005/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan polise tepki 
</HEADLINE>
<TEXT>


Başbakan, "Hilafetin kaldırılmasının protesto edildiği Hizb-ut Tahrir örgütünün Fatih'teki eylemine polis müdahale etmeliydi. Aksu ve Çiçek'e inceleme talimatı verdim" diye konuştu 

ÖNDER YILMAZ Ankara 

İstanbul Fatih Camii avlusunda cuma namazı çıkışı toplanan aşırı dinci yasadışı Hizb-ut Tahrir örgütünün Atatürk'e hakarete kadar varan sözlerle dolu bildiri okuması ve hilafetin kaldırılmasını protesto eden ifadeleri tepki topladı. Polisin eyleme seyirci kalması da tepkilere neden oldu. 
Recep Tayyip Erdoğan Başbakan Polisin göstericilere müdahale etmesi gerekirdi. İçişleri Bakanı Abdülkadir Aksu ve Adalet Bakanı Cemil Çiçek'e inceleme talimatı verdim.Deniz Baykal CHP lideri Basın toplantısını, cami avlusunda Atatürk'e, cumhuriyete saldırı şeklinde düzenledikten sonra polisin yanından elini kolunu sallayarak çekip gittiler. Bu normal gidişat mı AKP iktidarda olmasaydı Fatih Camii avlusunda mikrofon koyup Atatürk ve cumhuriyete küstah saldırı gerçekleşir miydi Din istismarına dayalı çatışma tohumları ekiliyor.Mehmet Ağar DYP lideri Önemli olan, bu tür olayların istihbaratının önceden alınması ve bu faaliyetlere zemin hazırlanmamasıdır. Bu kadar çok sayıda insanın gazete ve televizyonlara haber verip bildiri okumasına rağmen yetkililerin haberinin olmamasını tebessümle karşılıyorum. Bu insanların eylemini herkes görüyor, ancak görmesi gerekenler nasıl göremiyor Orhan Eraslan CHP Ceza Muhakemesi Kanunu'nun CMK böyle bir gösteriye polisin müdahalesini engelleyen hükmü yok. Polis CMK çıktıktan sonra memurlara, başka gösterilere müdahale etti. İş, Hizb-ut Tahrir olunca değişiyor. Müdahale etmemenin 2 nedeninden ilki, CMK'daki demokratikleşme doğrultusunda yapılan düzenlemeyi hedef seçmiş olabilirler. İkincisi, polis şefleri içinde İstanbul'daki eylem sempatiyle karşılanmış olabilir. 

Yetkileri var, kullanmıyorlar 

ERDAL KILINÇ İstanbul 
Polisin müdahale etmemesine tepki gösteren Adalet Bakanlığı yetkilileri, "Yasa nedeniyle, yasadışı bir eyleme izinsiz müdahale edememe söz konusu olamaz" dedi. Adalet Bakanı Cemil Çiçek, önceki hafta CMK'yla ilgili, "Suç oluştuktan sonra yapılacak yakalama izne bağlı değil. Yasal boşluk yok" demişti. 

'Suçüstü hali var' 
Ceza Hukukçusu Doç. Dr. Adem Sözüer, suçüstü halinde vatandaşın bile yakalama yetkisi olduğunu belirterek, "Suç işlendiği anda da polis yakalama ve arama yapabilir" dedi. Sözüer şunları söyledi "Bu olaylar için herhangi bir sınırlama bulunmamaktadır. Aksine, kamu düzeninin bu şekilde bozulduğu hallerde müdahale etmemek, görevin yerine getirilmemesi suçunu oluşturur." 


</TEXT>
</DOC>
