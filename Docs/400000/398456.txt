<DOC>
<DOCNO> 398456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/son/sonspo23.html </URL>
<DATE> 2005/11/27/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Galatasaray 0 - Fenerbahçe 1 Maç sonucu 
</HEADLINE>
<TEXT>

     Turkcell Süper Ligi'nde yapılan derbi maçta Fenerbahçe, deplasmanda Galatasaray'ı 1-0 yenerek en yakın takipçisiyle puan farkını 6'ya çıkarırken, galibiyet serisini ise 12 maça taşıdı. 
     İkinci yarıya mutlak gol bulma amacıyla başlayan Galatasaray, daha etkili gözükmesine karşın Fenerbahçe kalesinde tehlike yaratmakta zorlandı. İleride Hakan Şükür yalnız kalırken, teknik direktör Eric Gerets, Ümit'i oyuna alarak forveti takviye etti. Galatasaray, tüm çabasına karşın son dakikalarda Fenerbahçe kalesinde istediği baskıyı kuramadı ve 1-0'lık yenilgiye razı oldu. 
     İlk yarıya göre değişik bir oyun tarzı benimseyen Fenerbahçe, kontraatak futboluna yöneldi. Galatasaray ataklarını durdurup, orta alanda kapılan toplarla hızlı bir biçimde ileriye çıkan sarı-lacivertliler, Anelka ile rakip kalede tehlikeler yarattılar. Son dakikalardaki Galatasaray baskısını iyi göğüsleyen Fenerbahçe, derbi maçta gülen taraf oldu. 
     


     
</TEXT>
</DOC>
