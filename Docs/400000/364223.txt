<DOC>
<DOCNO> 364223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/dunya/axdun02.html </URL>
<DATE> 2005/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair özür diledi 
</HEADLINE>
<TEXT>



İngiltere Başbakanı Tony Blair, 27 yaşındaki Brezilyalı elektrik teknisyeni Jean Charles de Menezes'in geçen cuma günü terörist olabileceği şüphesiyle polis tarafından yanlışlıkla öldürülmesi nedeniyle özür diledi. 
Blair, bu masum genç adamın ailesinin duygularını anladıklarını da söyledi. Tony Blair, yine de çok zor şartlar altında işlerini yapmaya çalışan polisleri de anlamak gerektiğini belirtti. İngiliz Bağımsız Polis Şik yetleri Komisyonu, yanlışlıkla vurulan De Menezes'in, 5 değil 8 el ateş edilerek öldürüldüğünü açıkladı. 
Bu arada The Guardian gazetesi, De Menezes'in öldürülmesiyle ilgili olarak İngiltere polisinin yanıtlaması gereken soruları şöyle sıraladı 
Polisin şüphelenmesine ne yol açtı Şüpheliyse, De Menezes neden evden çıkar çıkmaz tutuklanmadı Şüpheliyse otobüse binmesine neden izin verildi Ateş etme yetkisi kimde Polis, De Menezes'i ateş etmeden önce tam olarak nasıl uyardı 


Kimlikleri saptandı 


İngiliz polisi, Londra'da 21 Temmuz'daki bombalı saldırı girişimleriyle ilgili 4 zanlıdan 2'sinin kimliğini, 24 yaşındaki Yasin Hassan Omar ve 27 yaşındaki Muktar Said İbrahim ya da Muktar Mohammed Said olarak açıkladı. Ancak faillerin etnik kökenleri belirtilmedi. 


</TEXT>
</DOC>
