<DOC>
<DOCNO> 392485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/siyaset/axsiy01.html </URL>
<DATE> 2005/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'den zorlu ödev 
</HEADLINE>
<TEXT>


İlerleme Raporu'nun açıklanacağı 9 Kasım günü, Katılım Ortaklığı Belgesi'nin de üçüncüsü yayımlanacak. Belge, iki yıl içinde yapılması gerekenlerle ilgili oldukça yüklü bir liste içeriyor 

Güven Özalp 


AB Komisyonu'nca 9 Kasım'da yayımlanacak İlerleme Raporu Türkiye'de bir yılda kaydedilen gelişmelerin fotoğrafını çekerken, aynı gün üçüncüsü yayımlanacak Katılım Ortaklığı Belgesi KOB ise Ankara'nın ev ödevini belirliyor. Belge, raporda dile getirilen eksikleri göz önüne alarak Türkiye'nin önüne "kısa vadede yapılması gerekenler" listesini koyuyor. 
Milliyet'in genel çerçevesini hafta başında geniş şekilde duyurduğu KOB taslağında, Türkiye'den bir - iki yıl içinde ilerleme sağlanması istenen siyasi nitelikli talepler şöyle 

Kıbrıs'ta kapsamlı çözüm bulunsun 
Ek Protokol Kıbrıs'ı da içine alacak şekilde uygulanmalıAralarında Kıbrıs Cumhuriyeti'nin de bulunduğu tüm AB üyeleri arasındaki ilişkilerin normalleştirilmesine yönelik adımlar atılmalıKıbrıs sorununa, BM çerçevesi ve AB'nin üzerine kurulu olduğu ilkelere uyumlu, kapsamlı bir çözüm bulunması yönündeki çabalar güçlü bir şekilde desteklenmeli 

Ruhban sınıfı eğitimi sağlansın 
Gayrimüslim azınlıkların zorlukları giderilmeliAvrupa standartlarıyla uyumlu bir yasa devreye girmeliBu kesimin mallarına el konulması ve satılması uygulamasına son verilmeliBu topluluklar yasal ve adli anlamda korunmalıEğitim, ruhban sınıfı eğitimi, mülkiyet hakları alanlarında, AB üyelerindeki uygulamaları örnek alan yaklaşım benimsenmeli 

Kürtçe öğrenimi için destek olunsun 
Türkçe dışındaki dillerin öğretilmesini desteklemek amacıyla uygun önlemler alınmalıTürkçe dışındaki TV ve radyo yayınlarına erişim sağlanmalıÖzellikle yerel ve bölgesel yayıncıların önündeki engeller kaldırılmalı 

Asker-sivil ilişkisi AB'ye uyarlansın 
Sivillerin askerler üzerindeki kontrolünü AB üyelerindeki uygulamalara uygun hale getirmeye devam edilmeliSavunma politikalarıyla buna bağlı harcamalara tam Meclis denetimi getirilmeliAskeri mahkemelerin sivilleri yargılamasına olanak sağlayan yetkiler kaldırılmalı 

İşkence ve kötü muamele önlensin 
Sıfır hoşgörü politikası bağlamında alınan önlemlerin Avrupa İnsan Hakları Sözleşmesi ve İşkencenin Önlenmesi Avrupa Komitesi önerilerine uyumlu bir şekilde uygulanması sağlanmalıİşkence ve kötü muamelede bulunanların cezasız bırakılmaları önlenmeliSoruşturmalar zamanlı ve etkili olmalı, BM'nin işkence konusundaki sözleşmesi imzalanmalı 

Savcı ve avukat eşit hale getirilsin 
Yargı bağımsızlığı sağlanmalıMahkeme salonlarında savunma avukatlık ve iddia makamlarının savcılık eşitliği sağlanmalıYargıç ve savcıların AİHS'nin uygulanması konusundaki eğitimleri sürmeliİnsan hakları konusundaki kararlarda yorumlar tutarlı ve AİHS çizgisinde olmalıBölgesel temyiz mahkemeleri oluşturulmalı 

İnsan hakları hızla geliştirilsin 
İnsan hakları ve temel özgürlüklerden dil, siyasi görüş, ırk, cinsiyet, etnik köken, din, yaş ve cinsel seçim ayrımı olmaksızın tüm bireylerin yararlanmasının yasalar ve uygulamalarla sağlanmasıİnsan haklarının gelişmesine katkıda bulunulmalı,İnsan hakları davalarını izleme amaçlı bir sistem oluşturulmalıİnsan Hakları ve Temel Hakların Korunması Avrupa Sözleşmesi imzalanmalıAİHM'nin ilgili kararlarıyla uyumlu bir şekilde yeniden yargılamaya yönelik düzenlemeler uygulanmalıKamu yetkilieri tarafından yapılan ayrımcılığın önüne geçilmesiyle ilgili 12. Protokol imzalanmalı 

Namus cinayetleri sona erdirilsin 
Kadın haklarıyla ilgili yasalar uygulanmalıNamus adına işlenen suçlar da dahil olmak üzere kadına yönelik her türlü şiddetle mücadele edilmeliEğitim, iş pazarına katılım, siyasal ve sosyal hayattaki de dahil olmak üzere kadının toplum içindeki rolünün gelişmesine yardımcı olunmalı 

Doğu ve Güneydoğu hızla kalkındırılsın 
Koruculuk sistemine son verilmeli, bölge mayınlardan temizlenmeliBölgesel farklılıkların giderilmesi için kapsamlı bir yaklaşım benimsenmeliYerlerinden edilmiş kişilerin dönüşleri kolaylaştırılmalıGüneydoğu'daki güvenlik durumu nedeniyle kayba uğrayanların zararları adil ve hızlı bir şekilde telafi edilmeli 

İfade ve örgütlenme özgürlüğü genişletilsin 
Seçim barajı ve parti kapatma konularında AB uygulamaları örnek alınmalıBasın özgürlüğünü de kapsayacak şekilde ifade özgürlüğünün Avrupa İnsan Hakları Sözleşmesi'ne uygun biçimde uygulanması sağlanmalıŞiddet içermeyen görüş bildirmeleri nedeniyle ceza alan kişilerin durumları düzeltilmeliSivil toplumun gelişmesine ve kamu politikalarının düzenlenmesine katılım sağlanmalıTürk sivil toplumuyla Avrupalı ortakları arasındaki iletişim ve işbirliği kolaylaştırılıp teşvik edilmeli 

Dokunulmazlıklar AB'deki gibi daraltılsın 
Kamu Görevlilerinin Etik Davranışına İlişkin İlkeler Yönetmeliği'nin uygulanmasının sağlanması ve bunun kapsamının, seçilmiş yetkilileri, yargı mensuplarını, akademisyenleri ve askeri personeli içine alacak şekilde genişletilmeliMilletvekillerinin dokunulmazlıkları Avrupa'daki uygulamalara paralel olarak daraltılmalıPartilerin finansmanı Avrupa standartlarına çekilmeliYolsuzlukla mücadeleye dahil olan tüm kurumlar güçlendirilmeli ve aralarındaki işbirliği artırılmalı 

Kamu yönetiminde şeffaflık sağlansın 
Kamu yönetimi ve personel politikalarıyla ilgili reformlar sürdürülmeliTam işlevsel ombudsman sistemi oluşturulmalıYerel yönetimin etkili, katılımcı ve şeffaf olması sağlanmalı 

Sendikal haklara saygı gösterilsin 
Tüm sendikal haklara AB ve ILO uygulamalarına uygun bir şekilde saygı gösterilmesi sağlanmalıSosyal diyalog güçlendirilmeli 

Sınır anlaşmazlıkları BM çerçevesinde çözülsün 
Mevcut sınır sorunlarının ve ilgili diğer sorunların BM Şartı çerçevesinde çözülmesi için çaba göstermeye devam edilmeli, gerekmesi halinde Uluslararası Adalet Divanı'na gidilmeli. 


</TEXT>
</DOC>
