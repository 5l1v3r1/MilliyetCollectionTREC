<DOC>
<DOCNO> 381978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sonspo32.html </URL>
<DATE> 2005/09/27/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Trabzonspor'da teknik direktör arayışları sürüyor... 
</HEADLINE>
<TEXT>

     Trabzonspor'da teknik direktör arayışları sürüyor. 
     Kulüp yönetim kurulu üyesi Metin Akbaşoğlu ve Önder Bülbüloğlu bazı teknik adamlarla görüşmek için Almanya'ya gitti. 
     Akbaşoğlu, AA muhabirine yaptığı açıklamada, Almanya'ya yeni ulaştıklarını ve bu akşam büyük olasılıkla ilk görüşmelerini yapacaklarını söyledi. 
     Akbaşoğlu, Alman teknik direktörler Schaefer, Top Möller, Augenthaller'ın yanı sıra Alman Milli Takımı'nda daha önce çalıştırıcılık yapan Lothar Matthaus'un da listelerinde bulunduğunu belirterek, ''Bir an önce bu görüşmelerden bir sonuç çıkararak teknik direktör sorununu çözmek istiyoruz'' diye konuştu. 
     
     HAZIRLIKLAR SÜRÜYOR 
     Öte yandan, hafta sonu Galatasaray ile deplasmanda yapılacak maçın hazırlıkları sürüyor. Yardımcı antrenör Orhan Çıkrıkçı yönetiminde yapılan antrenmana, sakatlıkları bulunan Szmykowiak ve Lee eul Young katılmadı. 
     Belinde ağrı hisseden Fatih ve sakatlığı süren Ufukhan koşu yaparken, Kürşat sakatlığının ardından ilk kez takımla birlikte çalışmalara başladı. 
     
</TEXT>
</DOC>
