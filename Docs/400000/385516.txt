<DOC>
<DOCNO> 385516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sonsiy09.html </URL>
<DATE> 2005/10/10/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
CHP, Sakal-ı Şerif olayını Meclis'e taşıdı... 
</HEADLINE>
<TEXT>

     Sakal-ı Şerif’i ayağına getirdiği için eleştirilen Kültür ve Turizm Bakanı Atilla Koç’a CHP Adana Milletvekili Tacidar Seyhan, kamuoyundan özür dilemeyi düşünüp düşünmediğini sordu. 
     Tacidar Seyhan, İstanbul Eyüp Camii’ndeki Sakal-ı Şerif’i, görmek için Atatürk Havalimanı’na getirttiği ortaya çıkan Kültür ve Turizm Bakanı Atilla Koç’un yanıtlaması istemiyle bir soru önergesi verdi. Önergesinde, tüm İslam alemine mal olmuş Kutsal bir emaneti, şahsa özel uygulamalarla bulunduğu yerden aldırtıp ayağa getirtmeyi doğru bulup bulmadığını soran Seyhan, "Manevi değerleri kişisel hazzınız için kullandığınızı kabul ediyor musunuz Ediyor iseniz kamuoyundan özür dilemeyi düşünüyor musunuz " dedi. 
     
     BİR SORU ÖNERGESİ DE KAMACI'DAN... 

     CHP Antalya Milletvekili Nail Kamacı, bakan ayağına Sakal-ı Şerif getirilmesini, Kültür Bakanı Atilla Koç’un yanıtlaması istemiyle hazırladığı soru önergesiyle TBMM gündemine taşıdı. 
     Önergesini Meclis Başkanlığı’na teslim eden Kamacı, Bakan Koç’un, Sakal-ı Şerif’i İstanbul Atatürk Havalimanı’na neden getirttiğini, bu konuda Başbakan Erdoğan’ın emri bulunup bulunmadığının yanı sıra Dubai Prensi Şeyh Raşid el Maktum istediği için getirtildiği ididalarını da yanıtlanmasını istedi. Şeyh Maktum’un, Kadir Gecesi’ne kadar Sakal-ı Şerif’i kendi ülkesinde sergilemek istediği iddialarını da soran Kamacı’nın önergesi şöyle 
     "Sakal-ı Şerif’in Dubai’ye gönderilmesi kararı verildi mi Verildiyse kimin emir ve imzasıyla verildi Eyüp Camiindeki Sakal-ı Şerif’i gece yarısı düzenlenen tutanakla teslim alan ve tutanağı düzenleyen bürokratlar kimlerdir Bu bürokratlar hakkında yasal tahkikat yapılacak mıdır " 
     
</TEXT>
</DOC>
