<DOC>
<DOCNO> 375148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sontur03.html </URL>
<DATE> 2005/09/02/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Elektrik teline takılan halıyı alırken akıma kapıldı... 
</HEADLINE>
<TEXT>

     Afyonkarahisar’da, evlerinin önünden geçen elektrik tellerine takılan halıyı almak isteyen genç kız, elektrik akımına kapıldı. 
     Edinilen bilgiye göre, Kızılören ilçesi Cumhuriyet meydanında, evlerinin önünden geçen elektrik tellerine takılan halıyı kurtarmak isteyen, 21 yaşındaki Rabia Topkaya, elektrik akımına kapıldı. 
     Yaralanan genç kız, Afyonkarahisar Devlet Hastanesi’nde tedavi altına alındı. Topkaya’nın hayati tehlikesinin bulunduğu öğrenildi. 
     Olayın ardından, Kızılören Belediye İtfaiye Ekipleri bölgenin elektriğini keserek, elektrik tellerine takılan halıyı aldı. 
     
</TEXT>
</DOC>
