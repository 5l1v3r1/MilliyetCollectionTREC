<DOC>
<DOCNO> 359916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/dunya/dun01.html </URL>
<DATE> 2005/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Camiler yine hedefte 
</HEADLINE>
<TEXT>


DIŞ HABERLER SERVİSİ 


Londra'daki terör saldırılarının ardından dünyanın dört bir yanındaki camilere saldırılar düzenlendi. İngiltere'nin Birkenhead, Leeds, Belvedere, Telford, ABD'nin Bloomington, Yeni Zelanda'nın Auckland kentindeki camiler hedefteydi. ABD'de Indiana eyaletine bağlı Bloomington kentinde önceki sabah saatlerinde bir cami kundaklanmak istendi. Çıkarılan yangın merkezin bir bölümüne zarar verdi. Yeni Zelanda'da da Auckland'da 4 camiye önceki akşam saldırılar düzenlendi. Auckland banliyösü Ponsonby'de saldırıya uğrayan caminin duvarına sprey boyayla "Huzur içinde yat Londra" yukarıda yazıldı. 4 caminin de camları kırıldı, maddi hasar verildi. İngiltere'nin Birkenhead kentinde de bir cami kundaklanmak istendi. Caminin sadece kapısı yandı. 


</TEXT>
</DOC>
