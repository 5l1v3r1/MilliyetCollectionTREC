<DOC>
<DOCNO> 392924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/guncel/agun.html </URL>
<DATE> 2005/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Muhbir kimliği çocuğa zarar verir' 
</HEADLINE>
<TEXT>


Devlet Bakanı Nimet Çubukçu'nun "Ziyaret ettiğim kurumlarda en az 4 muhbirim var" açıklaması için, selefi Güldal Akşit, "Çocuktan muhbir olmaz" derken, psikologlar bu yöntemin çocuklara zarar vereceğini söyledi 

GÜLAY FIRAT İstanbul 

Kadın ve Aileden Sorumlu Devlet Bakanı Nimet Çubukçu'nun, "Ziyaret ettiğim kurumların hepsinde şu anda en az dörder muhbirim var" açıklaması büyük tepki çekti. Çubukçu'nun selefi AKP'li eski bakan Güldal Akşit, "Bence çocuktan muhbir olmaz. Ben böyle bir yolu seçmedim" derken, yine eski bakanlardan Hasan Gemici, "talihsiz bir yaklaşım" açıklamasını yaptı. Uzmanlar da, çocuğu muhbir gibi kullanmanın tehlikelerine dikkat çekti. İşte tepkiler... 
GÜLDAL AKŞİT Eski Devlet Bakanı Bu tarz meselesi. Bence çocuktan muhbir olmaz. Tabii ki denetimsiz bırakmak yanlış. Muhakkak personeli denetlemek gerekir. Onun seçeneği. Her yiğidin bir yoğurt yiyişi var. Ben 2 yıl bu kurumların bağlı olduğu bir bakan olarak çalıştım, böyle bir yolu hiçbir zaman seçmedim. Ama her zaman kurum ziyaretlerimde çocuklarla özel görüşmeler yaptım, 'Çocuklar bir sıkıntınız var mı ' diye sordum. Karşınızdakiler nihayetinde çocuk, ona göre düşünmek gerekir.HASAN GEMİCİ Eski Devlet Bakanı Sayın Bakan'ın bu yaklaşımı hem kendi, hem de kurum adına son derece talihsiz bir yaklaşım ve yanlış. Çocuklara 'muhbir' misyonunun yüklenmesi, o çocukların sosyal ve psikolojik gelişimini son derece olumsuz etkileyecektir. Benim dönemimde telefonumu verdiğim, h l beni arayan çocuklar var. Ama arkadaşlarını gammazlamak şeklinde değil, kendi sorunlarını benimle paylaşıp çare aramak için ararlardı. Ama bu çocuklara 'muhbir kimliği' yükleyerek, 'etrafındaki olumsuzlukları, yanlışlıkları bana ihbar et' demek, herhalde dünyanın hiçbir yerinde yoktur. Sayın Bakan, çok sık bu tür yalan yanlış yöntemlerle, projelerle, kamuoyundaki imajını düzeltmeye çalışıyor, ama bu kuruma ve çocuklara zarar veriyor.FATMA BAŞAR İstanbul Barosu Çocuk Hakları Merkezi Başkanı Bir çocuğu böyle bir şeye alet etmek, ahlak ve terbiye bakımından çok çirkin. Sivil polis yetiştirir gibi... Onları arkadaşlarından ayırıyor, bambaşka bir misyon veriyor. İnsan haklarına aykırı. Demek ki güvenmediği bir personel çalıştırıyor.AYŞENUR BAY AYTEKİN Türk Psikologlar Derneği İst. Şube Bşk. Yrd. Çocuktan muhbirlik etmesini isterseniz, ona 'Başına kötü şeyler gelebilir, olursa bana söyle ' demiş, baştan çocuğa güvensiz bir yerde olduğunu söylemiş olursunuz. MURAT ALTUĞGUL Sosyal Hizmetler Derneği Başkanı Muhbir olarak seçilmek çocuğa vurulmuş bir damga. Yurtlarda yaşananların öğrenilmesi için daha demokratik yollar izlenmeli. 

'Kartvizitindeki telefon yanıt vermiyor' 

CHP İstanbul Milletvekili Güldal Okuducu, "Her yurtta çocuk muhbirim var" diyen Devlet Bakanı Nimet Çubukçu'ya şu eleştirileri yöneltti "Bakan topluma dönük şov yapıyor. Bu söz çocuklara ayıptır, züldür. Bu nasıl bir anlayıştır ki, devletin yurtlarına emanet edilmiş çocuklarla ilgili devletin bakanı muhbir tutuyor. Bakana bir sözlük hediye edelim de muhbirliğin ne anlama geldiğine baksın. Bakan, inceleme yaptığımız yurtta kartvizit dağıtmış. Ama yazılan telefonlar cevap vermiyor. O çocuklardaki sarsıntıyı, umut kırıklığını görünce ben bakanı savunmak zorunda kaldım. Bu çocuklarla böyle oynanır mı " 



</TEXT>
</DOC>
