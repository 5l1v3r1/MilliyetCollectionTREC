<DOC>
<DOCNO> 375637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/siyaset/siy02.html </URL>
<DATE> 2005/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, gezilerinde muhabirleri unutmadı 
</HEADLINE>
<TEXT>



Geçmiş zamanda başbakanların yurtdışı gezilerini izleyebilmek yalnızca genel yayın yönetmenleri ya da Ankara temsilcilerine nasip olan bir ayrıcalıktı. Mesut Yılmaz ya da Tansu Çiller, hatta Bülent Ecevit'in başbakanlıkları sırasında pek değişmeyen bir tabloydu bu. 
Muhabirler için özel uçağında başbakana eşlik etmek o yıllarda ancak bir düş olabilirdi. Erdoğan, yeni uçağı ANA'nın gelmesinden sonra bütün sistemi değiştirdi. Gezilere gazetecilerin katılımı genel yayın yönetmenleri, Ankara temsilcileri ve köşe yazarları arasında dönüşümlü şekilde gerçekleştirilirken, geçen hafta İtalya'ya yaptığı gezide ilk kez muhabirler de uçağa davet edildi. 
Böylelikle başbakanı izleyen, işin bütün kahrını çeken, ama iş yurtdışı geziler olunca havaalanında başbakanın uçağının gökyüzüne yükselişini izlemekle yetinmek zorunda kalan muhabirler de unutulmamış oldu. Erdoğan, İtalya'ya gidiş-dönüşte muhabirleri yanına davet ederek sorularını yanıtladı, işin resmi faslı kapandıktan sonra da onlara medeni durumları, eşleri ve çocuklarıyla ilgili sorular yöneltti. 
Uçakta bulunan Milliyet Muhabiri Abdullah Karakuş'un aktardığına göre, Erdoğan, "Çok yoruluyor musunuz " diye sormayı da ihmal etmedi. Uçakta evli bir gazeteci çift de vardı NTV Muhabiri Nermin Yurteri ile CNN-Türk Muhabiri Kemal Yurteri... Erdoğan, onlara da "Ufaklık nasıl bakalım" diye sordu. 
Gelelim en kritik soruya Başbakanlık muhabirlerine içki servisi yapıldı mı 
Yanıt şöyle A İçki arabası dolaştırılmamış, B ancak uçağın arka bölümünde muhtemel talebe karşılık vermek üzere içki bulundurulmuş, C Ancak içki isteyen muhabir olmamış... 
Geziye davet edilen muhabirler şunlar Milliyet Abdullah Karakuş, Hürriyet Hasan Tüfekçi, Radikal Tarık Işık, Sabah Bülent Aydemir AA Adem Kadam, Kayhan Özer, Star Fatma Sibel Yüksek, TRT Mümtaz Dizdarlar, NTV Nermin Yurteri, CNN-Türk Kemal Yurteri, Türkiye Sibel Tokgöz, Zaman Erdal Şen, Akşam Ali Ekber Ertürk. 



</TEXT>
</DOC>
