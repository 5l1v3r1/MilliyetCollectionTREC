<DOC>
<DOCNO> 384279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sontur04.html </URL>
<DATE> 2005/10/05/ </DATE>
<TIME> 01.15 </TIME>
<AUTHOR>  </AUTHOR>
<HEADLINE>
İşte AB bunun için gerekli... Duble yolda çukur faciası 5 ölü 
</HEADLINE>
<TEXT>

     Ersin ERCAN-Mutlu YUCA GEREDE Bolu , DHA 

Türkiye'nin AB üyeliği ve AB'nin standartları konuşulurken gece Boludan gelen haber üzücü olduğu kadar düşündürücü. 
     Gerede İlçesi’nde yeni yapılan duble yolda giderken, 15 santimlik çukura ön tekerleğinin girmesi sonucu kontrolden TIR, karşı şeritteki otomobile çarptı. Kazada aynı aileden 5 kişi yaşamını yitirdi. Bir emniyet yetkilisi sürücülerin kazaya neden olun çukurla ilgili daha önceden şikayetleri üzerine Karayolları Bölge Müdürlüğü'nü uyardıklarını ancak 'ekibimiz yok' denilerek onarımın sabaha ertelendiğini söyledi. Karayolları ekiplerinin kazadan hemen sonra çukuru kapatması dikkati çekti. 
     81 AS 992 plakalı TIR'la dün gece saat 22.00 sıralarında Ankara'dan İstanbul'a giden 58 yaşındaki Emir Özgenç, Gerede Gölü Mevkii'ne geldiğinde yeni yapılan duble yolda hız yaptı. Bu sırada ön tekerleklerden biri, yolda oluşan 15 santim derinliğindeki çukura girince, aşırı hızın da etkisiyle sürücü Emir Özgenç, direksiyon kontrolünü yitirdi. Orta refüj bulunmayan yolda karşı şeride geçen TIR, karşıyönden gelen 48 yaşındaki Nizamettin Taraşoğlu yönetimindeki 34 ZM 3253 plakalı Wolksvagen Passat marka otomobille kafa kafaya çarpıştı. 
     
     AYNI AİLEDEN 5 KİŞİ ÖLDÜ 

     Kazada hurdaya dönen otomobilin sürücüsü Nizamettin Taraşoğlu ile yanındaki eşi 45 yaşındaki Serap, 23 yaşındaki oğlu Murat, 18 yaşındaki kızı Nihan ve annesi 68 yaşındaki Fikriye Taraşoğlu olay yerinde yaşamlarını yitirdi. Kazada yaralanan TIR şoförü Emir Özgenç ise Gerede Devlet Hastanesi’nde tedavi altına alındı. 
     Demir yığınına dönen otomobilden güçlükle çıkarılan cenazeler, aynı hastanenin morguna kaldırıldı. 5 kişiye mezar olan otomobilin sürücüsü Nizamettin Taraşoğlu'nun İstanbul’da uluslararası sefer yapan bir otobüs işletmesinde şoförlük yaptığı, eşi çocukları ve annesini alarak Gerede'de oturan babaannesi Fitnet Taraşoğlu’nu ziyarete gittiği belirtildi. Taraşoğlu ailesiin 5 kişinin birden kazada ölmesi, memleketleri Gerede'de büyük üzüntüye neden oldu. Hastane morgunun önünde toplanan Taraşoğlu ailesinin yakınları ve komşuları gözyaşına boğuldu. 
     
     KARARNLIKTA ÇUKURU GÖREMEDİM'' 

     Hastanede tedavi altında bulunan TIR şoförü Emir Özgenç, kazaya yolun ortasındaki çukurun neden olduğunu belirterek, Karanlık olduğu için yolun ortasındaki çukuru göremedim. Ön tekerlek çukura girince, TIR’ın ön tarafı 1 metre havaya fırladı ve araç kontrolden çıktı. Sonrasını hatırlamıyorum. Benim o karanlıkta çukuru görmem mümkün değildi. Böyle şey olur mu Mezar gibi Tam yolun ortasındaydı. Çok üzgünüm'' dedi. 
     Kazanın hemen ardından olay yerine gelen Karayolları Bölge Müdürlüğü ekiplerinin çukuru kapattıklarını söyleyen bir emniyet yetkilisi, Bizi öğle saatlerinde arayan bir sürücü çukurun tehlike arzettiğini söyledi. Biz de Karayolları'nı arayıp bilgi verdik, uyardık. Ancak ekiplerinin olmadığını, bu nedenle çukuru sabah bugün kapatabileceklerini söylediler'' dedi. 
     Kazayla ilgili soruşturma sürüyor. 
     
</TEXT>
</DOC>
