<DOC>
<DOCNO> 394462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/spor/spo03.html </URL>
<DATE> 2005/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hesapta bu yoktu 
</HEADLINE>
<TEXT>


Denizlispor'un transfer teklifinde bulunduğu Ümit Karan'ın, Galatasaray'da huzursuz olduğu ve devre arasında Almanya'ya gitmek istediği öğrenildi. Bu gelişmeler Cim - Bom'da şok etkisi yarattı 


Galatasaray'ın forvet oyuncuları Ümit Karan ile Hasan Kabze'ye, Denizlispor'dan gelen transfer teklifi sarı - kırmızılıları sıkıntıya soktu. Hasan Kabze takımda oynayamayacağını düşündüğü için bu öneriye sıcak bakarken, Ümit Karan'ın da devre arasında Denizlispor yerine Almanya'ya gitmeye hazırlandığı belirtildi. 
Her iki futbolcunun da Galatasaray'da oynamak istememesinin ortaya çıkması krize neden oldu. Hasan Kabze ve Ümit Karan'ın, Teknik Direktör Gerets'in kendilerini sürekli yedek kulübesinde düşünmesi nedeniyle başka bir kulübe gitmeyi kafalarına koydukları ancak Teknik Direktör Gerets'in özellikle Ümit Karan'a karşı çıktığı öğrenildi. Hasan Kabze'nin ise yönetimin izin vermesi halinde Denizlispor'da forma giyebileceği bildirdi. 


</TEXT>
</DOC>
