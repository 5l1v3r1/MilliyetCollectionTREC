<DOC>
<DOCNO> 387203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/magazin/amag.html </URL>
<DATE> 2005/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Haluk Levent'in adı 100 bin YTL 
</HEADLINE>
<TEXT>


TMSF, 'Prestij Müzik'le birlikte haczettiği 18 sanatçının ismini de marka olarak satışa çıkardı. Marka değeri en yüksek sanatçı Haluk Levent 

ANKARA ANKA 

Tasarruf Mevduatı Sigorta Fonu TMSF , batık bankalardan kaynaklanan alacakları nedeniyle haczettiği 'Prestij Müzik'le birlikte, aralarında Haluk Levent, Hamiyet, Suat Suna ve Deniz Erdoğan'ın da bulunduğu 18 sanatçının ismini marka olarak satışa çıkardı. 


Alan ne yapacak 

Marka değerleri 5 ile 100 bin YTL arasında değişen sanatçılar arasında en yüksek bedel 100 bin YTL ile Haluk Levent'e biçildi. TMSF her bir markanın satışı için 5 dakikalık süre ayırdığı açık artırmaları 27 Ekim'de yapacak. Açık artırma, saat 14.00'te başlayacak. 
İsim haklarını satın alanlar, bu sanatçıların Prestij Müzik'le yaptıkları tüm çalışmaları yeniden kullanma, çoğaltma, basma ve tanıtma hakkına sahip olacak. 

İşte isimler ve fiyatları 

'Prestij Müzik' markası için 200 bin YTL muhammen bedel belirleyen TMSF'nin, sanatçıların isimleri için belirlediği bedeller şöyle 
Haluk Levent 100 bin YTL Hatice 40 bin YTL Altay 30 bin YTL Güçlü Soydem 30 bin YTL Suat Suna 30 bin YTL Nuray Hafiftaş 20 bin YTL Onur Sarıkaya 20 bin YTL Elif Karlı 15 bin YTL Aslı Hünel 10 bin YTL Deniz Erdoğan 10 bin YTL Ertuğrul Polat 10 bin YTL Hamiyet 10 bin YTL Kadir Demirel 10 bin YTL Servet Kocakaya 10 bin YTL Kim Bunlar 5 bin YTL Mehmet Öndül 5 bin YTL Nanu 5 bin YTL Tezhan 5 bin YTL Turgay Başyayla 5 bin YTL Yusuf Harputlu 5 bin YTL 

</TEXT>
</DOC>
