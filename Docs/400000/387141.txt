<DOC>
<DOCNO> 387141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/son/sonspo09.html </URL>
<DATE> 2005/10/16/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Formula 1'de markalar klasmanında şampiyon Renault oldu... 
</HEADLINE>
<TEXT>

     Formula 1'de sezonun markalar klasmanı şampiyonluğunu Renault kazandı. 
     Çin Halk Cumhuriyeti'nin Şangay kentindeki 5 bin 451 metre uzunluğundaki Şangay Uluslararası Pisti'nde 56 tur üzerinden bugün yapılan yarışta ilk sırayı Renault'un sürücüler klasmanı şampiyonu pilotu Fernando Alonso aldı. 
     19 yarışla tarihinin en yoğun dönemini geçiren Formula 1'de sezonun son yarışı olan Çin Grand Prix'sine genç pilot Alonso ilk cepte başlarken, tüm yarış boyunca güvenliği ve istikrarı elden bırakmadı. 
     Formula 1 tarihinin en genç şampiyon pilotu unvanını alan Alonso, markalar klasmanında şampiyonluğu takımına kazandırabilmek için yoğun mücadele ederken, Şangay'da elde ettiği 1.39 .618'lik derecesiyle damalı bayrağı ilk gören oldu. Alonso, bu birincilikle sezonun yedinci, toplamda da dokuzuncu galibiyetini elde etti. 
     Tüm sezon boyunca İspanyol pilotla rekabetini sürdüren McLaren Mercedes'ten Finli Kimi Raikkonen, bu yarışta 2. sırayı alırken, Toyota'nın Alman sürücüsü Ralf Schumacher 3. olarak yarışı tamamladı. 
     McLaren Mercedes'in bir diğer pilotu Juan Pablo Montoya, yarış esnasında aracında hasar meydana gelmesiyle pisti terketmek zorunda kalırken, takımının markalar klasmanındaki şampiyonluk ümitlerini tüketti. 
     Ferrari'nin tüm zamanların rekortmen pilotu Michael Schumacher ise Çin Grand Prix'sini de tamamlayamayarak, sezonu hayal kırıklığıyla kapadı. 
     
     Çin Grand Prix'sinde alınan sonuçlar şöyle 

     1 Fernando Alonso İspanya , Renault 1 39 53.618. 
     2 Kimi Raikkonen Finlandiya , McLaren, 04.015. 
     3 Ralf Schumacher Almanya , Toyota, 25.376. 
     4 Giancarlo Fisichella İtalya , Renault, 26.114. 
     5 Christian Klien Avusturya , Red Bull, 31.839 
     6 Felipe Massa Brezilya , Sauber, 36.400. 
     7 Mark Webber Avustralya , Williams, 36.842. 
     8 Jenson Button İngiltere , BAR, 41.248. 
     9 David Coulthard İngiltere , Red Bull, 44.247. 
     10 Jacques Villeneuve Kanada , Sauber, 59.977. 
     11 Tiago Monteiro Portekiz , Jordan, 01 24.648. 
     12 Rubens Barrichello Brezilya , Ferrari, 01 32.812. 
     13 Antonio Pizzonia Brezilya , Williams, 1 tur. 
     14 Robert Doornbos Hollanda , Minardi, 1 tur. 
     15 Jarno Trulli İtalya , Toyota, 1 tur. 
     16 Christijan Albers Hollanda , Minardi, 5 tur. 
     - Takuma Sato Japonya , BAR, 22 tur kala. 
     - Narain Karthikeyan Hindistan , Jordan, 28 tur kala. 
     - Juan Pablo Montoya Kolombiya , McLaren, 32 tur kala. 
     - Michael Schumacher Almanya , Ferrari, 34 tur kala. 
     
     SÜRÜCÜLER ŞAMPİYONASI 

     Bu yıl ilk kez Türkiye'de de gerçekleştirilen Formula 1 sezonunda sürücüler klasmanında şampiyonluk ipini 2 hafta önce Fernando Alonso göğüslerken, onu uzun süre yakından takip eden Kimi Raikkonen 2. sırada, Ferrari'nin Alman pilotu Michael Schumacher ise 3. sırada kaldı. 
     Alonso, Çin Grand Prix'siyle birlikte sezonun 7. yarışını kazanırken, Raikkonen ile birincilik sayısını eşitledi. Schumacher ise tartışmalı ABD Grand Prix'si hariç bu sezon podyumun en üstüne çıkmayı başaramadı. Sezonun bir diğer dikkat çekici ismi ise Minardi'nin Hollandalı sürücüsü Robert Doornbos'tu. Doornbos, 19 yarışta hiç puan alamayarak son sırada yeraldı. 
     
     Formula 1'de bu sezon sürücüler klasmanında puan durumu şöyle 

     1 Fernando Alonso İspanya Renault, 133. 
     2 Kimi Raikkonen Finlandiya McLaren, 112. 
     3 Michael Schumacher Almanya Ferrari, 62. 
     4 Juan Pablo Montoya Kolombiya McLaren, 60. 
     5 Giancarlo Fisichella İtalya Renault, 58. 
     6 Ralf Schumacher Almanya Toyota, 45. 
     7 Jarno Trulli İtalya Toyota, 43. 
     8 Rubens Barrichello Brezilya Ferrari, 38. 
     9 Jenson Button İngiltere BAR, 37. 
     10 Mark Webber Avustralya Williams, 36. 
     11 Nick Heidfeld Almanya Williams, 28. 
     12 David Coulthard İngiltere Red Bull, 24. 
     13 Felipe Massa Brezilya Sauber, 11. 
     14 Jacques Villeneuve Kanada Sauber, 9. 
     15 Christian Klien Avusturya Red Bull, 9. 
     16 Tiago Monteiro Portekiz Jordan, 7. 
     17 Alexander Wurz Avusturya McLaren, 6. 
     18 Narain Karthikeyan Hindistan Jordan, 5. 
     19 Christijan Albers Hollanda Minardi, 4. 
     20 Pedro de la Rosa İspanya McLaren, 4. 
     21 Patrick Friesacher Avusturya Minardi, 3. 
     22 Antonio Pizzonia Brezilya Williams, 2. 
     23 Takuma Sato Japonya BAR, 1. 
     24 Vitantonio Liuzzi İtalya Red Bull, 1. 
     25 Robert Doornbos Hollanda Minardi, -. 
     
     MARKALAR ŞAMPİYONASI 

     Şangay'daki yarışa kadar yoğun bir rekabetin yaşandığı markalar klasmanı mücadelesinde Alonso ve Fisichella'nın aldığı puanlar Renault'u zirveye taşıdı. 
     Son yarışta pisti terketmek zorunda kalan Juan Pablo Montoya ile birlikte Alonso'nun gerisinde kalan Raikkonen, takımına şampiyonluk için yetecek puanı toplayamadı. 
     Markalar klasmanındaki puan durumu ise şöyle 
     1 Renault, 191. 
     2 McLaren-Mercedes, 182. 
     3 Ferrari, 100. 
     4 Toyota, 88. 
     5 Williams-BMW, 66. 
     6 BAR-Honda, 38. 
     7 Red Bull-Cosworth, 34. 
     8 Sauber-Petronas, 20. 
     9 Jordan, 12. 
     10 Minardi Cosworth, 7. 

     
</TEXT>
</DOC>
