<DOC>
<DOCNO> 387418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sontur16.html </URL>
<DATE> 2005/10/17/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
'Bu enayiler kazıklanmış' 
</HEADLINE>
<TEXT>

     M. Nuri ŞİRİN DHA 

      KAHRAMANMARAŞ’ta düzenlenen operasyonda, piyasaya sahte para sürmek isteyen biri çocuk 5 kişi yakalandı. Operasyonla ilgili bilgi veren Emniyet Müdürü Necdet Çelikbilek, Bu enayileri, diğer kalpazanlar kazıklamış. Çünkü sahte paraları pahalıya almışlar'' dedi. 
     5 kişinin İstanbul’dan aldıkları sahte paraları kentte piyasaya sürdükleri ihbarını değerlendiren Kaçakçılık ve Organize Suçlar Müdürlüğü’ne bağlı ekipler, operasyon düzenledi. Bir işyerinde sahte para bozdurmaya çalışan M.P., S.K., A.G., K.G. ile 12 yaşındaki T.G., polis tarafından suçüstü yakalandı. Yakalananların üzerinde yapılan aramada 20 sahte 50 YTL ile 1 ruhsatsız tabanca ve 1 mermi ele geçti. Sahte paraları İstanbul’dan getirip bu kişilere verdiği belirlenen, ancak ismi açıklanmayan bir kişi ise aranıyor. 
     Sahte para operasyonuyla ilgili açıklama yapan Kahramanmaraş Emniyet Müdürü Necdet Çelikbilek, yakalanan kişilerin sahte parayı İstanbul’dan belirli bir para karşılığı alıp, piyasaya sürdüğünü belirtti. Çelikbilek, Bunlar enayi, aslında kalpazanlar bunları kazıklamışlar. Bu sahte paraları 500 YTL’ye bunlara vermişler. Aslında normalde 200 YTL’ye bunları almaları gerekirdi. Sahte paraları çok pahalıya almışlar. Bu parayı elden çıkartmak isteyenler, bunları kazıklamış'' dedi. 
     
</TEXT>
</DOC>
