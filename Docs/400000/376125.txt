<DOC>
<DOCNO> 376125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonspo20.html </URL>
<DATE> 2005/09/06/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Galatasaray-Sivasspor maçının bilet fiyatları belli oldu... 
</HEADLINE>
<TEXT>

     Galatasaray, Turkcell Süper Ligi’nin 5. haftasında 11 Eylül Pazar günü Sivasspor’la yapılacak karşılaşmanın hazırlıklarını sabah antrenmanıyla sürdürdü. 
     Florya Metin Oktay Tesisleri’nde gerçekleştirilen çalışmanın başında bir süre ısınma hareketleri yapan futbolcular, daha sonra tekrar tesislere dönerek salonda 1 saat kondisyon çalıştı. 
     Sarı-kırmızılı oyuncular, son bölümde sahada koşunun ardından çalışmayı tamamladı. 
     Antrenmana milli takımlarda bulunan futbolcuların yanı sıra, sakatlığı bulunan Ergün katılmadı. 
     Sarı-kırmızılılar, akşam yapacakları antrenmanla Sivasspor maçı hazırlıklarını sürdürecek. 
     
     BİLET FİYATLARI AÇIKLANDI 
     Galatasaray’ın 11 Eylül Pazar günü Sivasspor’la yapacağı karşılaşmanın bilet fiyatları açıklandı. 
     Sarı-kırmızı kulübün resmi internet sitesinde yapılan açıklamaya göre, Ali Sami Yen Stadı’nda oynanacak Sivasspor maçının bilet ücretleri tribünlere göre şöyle 
     VIP.......... 80 YTL. 
     Numaralı üst. 70 YTL. 
     Kapalı üst... 60 YTL. 
     Kapalı alt... 40 YTL. 
     Eski açık.... 20 YTL. 
     Yeni açık üst 20 YTL. 
     Yeni açık alt 15 YTL. 
     Biletler, 8 Eylül Perşembe günü saat 11.00’den itibaren Biletix’te satışa sunulacak. 
     Diğer yandan, Ali Sami Yen Stadı’nın yenilenen ve Sivasspor maçıyla hizmete girecek olan eski açık tribünü için dün satışına başlanan sezonluk biletlere yoğun talep olduğu bildirildi. 
     
</TEXT>
</DOC>
