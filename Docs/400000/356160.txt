<DOC>
<DOCNO> 356160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sondun12.html </URL>
<DATE> 2005/06/28/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Times Türkiye'nin üyeliği öldürülecek mi 
</HEADLINE>
<TEXT>

     BBC 

İngiliz Times gazetesinin bugünkü sayısında, "AB'ye Türkiye ile müzakereleri durdurmak için son dakika çağrısı" başlığı yer alıyor. 
     Çağrının sahibi Fransa'nın müstakbel cumhurbaşkanı olarak görülen İçişleri Bakanı Nicolas Sarkozy 
     "Sarkozy birlik kendi siyasi krizini kurumlarını elden geçirerek çözümleyene dek genişlemenin askıya alınması çağrısı yaptı. "Avrupa'nın sınırları olmalı" diyen Sarkozy'ye göre bu durumun istisnası, sadece Bulgaristan ve Romanya olabilir." "Bu çağrı, Türkiye'nin üyeliğini desteklemede öncü rol oynayan İngiltere ile Fransa arasındaki gerginliği daha da tırmandıracaktır. Bu ifadeler Almanya'dan da derhal "AB taahhütlerini yerine getirmeli" şeklinde bir yanıt buldu." Bununla birlikte Times pek iyimser bir görüşte değil 
     "Pek çok AB diplomatı, referandumlar ardından Türkiye'nin üyelik sürecinin öldürülmesini kaçınılmaz görüyor. Ama hiç bir siyasetçi, suikastçi olarak görülmek istemediği için bu yavaş bir ölüm olabilir." 

     
</TEXT>
</DOC>
