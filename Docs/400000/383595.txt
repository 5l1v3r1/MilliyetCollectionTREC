<DOC>
<DOCNO> 383595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonsiy04.html </URL>
<DATE> 2005/10/03/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Celal Doğan DTH nikahı için yarın karar günü 
</HEADLINE>
<TEXT>

     DEP eski milletvekilleriyle DEHAP’lıların çalışmalarını yürüttüğü Demokratik Toplum Hareketi’nin DTH 
     Kurucular Kurulu, Gaziantep eski Büyükşehir Belediye Başkanı Celal Doğan’ın liderliğindeki yeni oluşumla birlik konusunda karar vermek üzere yarın toplanacak. 
     Celal Doğan geçtiğimiz haftalarda DTH adına eski milletvekilleri Orhan Doğan, Hatip Dicle, Leyla Zana ve Selim Sadak’la ortak partileşme konusunda görüşmeler yapmıştı. DTH, bu görüşmelerin değerlendirilerek iki oluşum arasında birlik konusunda karara varacak. 
     Yarın yapılacak toplantıda, Celal Doğan’ın daha önceki toplantılarda birlik için ortaya koyduğu koşullar değerlendirilecek. Toplantıdan olumlu bir sonuç çıkarsa, yeni parti kısa bir zaman sonra kurulacak. 
     
     GENEL BAŞKAN CELAL DOĞAN 
     Birlik kararı çıkması halinde kurulacak yeni partinin genel başkanının da çok büyük olasılıkla Celal Doğan olması bekleniyor. Böylesi ortak bir partinin kurulması durumunda CHP’den kopan başta Zülfü Livaneli olmak üzere bazı milletvekilleriyle de katılımlar için görüşmeler yapılabileceği belirtiliyor. 
     
</TEXT>
</DOC>
