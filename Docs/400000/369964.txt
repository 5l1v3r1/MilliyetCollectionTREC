<DOC>
<DOCNO> 369964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonsiy05.html </URL>
<DATE> 2005/08/15/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Memur, ücret adaletsizliğinden şikayetçi 
</HEADLINE>
<TEXT>

     Bağımsız Büro Çalışanları Sendikası’nın BÇS , memur sendikalarının hükümetle yapacağı toplu görüşmeler öncesinde yaptırdığı anketten "Kamudaki en önemli sorun ücret adaletsizliği" sonucu çıktı. 
     Bağımsız Büro Çalışanları Sendikası BÇS tarafından yedi bölgede seçilen 41 ilde toplam 1732 memur ile yüzyüze yapılan anketin sonuçları açıklandı. Ankette yöneltilen "Kamudaki en önemli sorun nedir" sorusuna, memurların yüzde 56’sı "ücret adaletsizliği", yüzde 27’si "hukuk dışı keyfi uygulamalar", yüzde 15’i de "siyasi müdahale" yanıtını verdi. Ankete katılan memurların yüzde 56’sı önceki yıllarda hükümetle yapılan toplu görüşmelerde sendikaları "başarısız" bulduğu ankette sendikaları "başarılı" bulan memur oranı yüzde 9’da kaldı. Ankete katılanların yüzde 34’ü ise sendikaları "kısmen başarılı" bulduğunu belirtti. Sendikaları başarılı bulmayanların 66’sı "sendikaların hükümete karşı ortak hareket etmediğini", yüzde 34’ü de "sendikaların taleplerini gerçekçi bulmadıklarını" ifade ettiler. Ankete katılanların yüzde 56’sının halen bir sendika üyesi oldukları, yüzde 25’inin hiç üye olmadığı, yüzde 16’sının da üyelikten ayrıldıkları kaydedildi. 
     
</TEXT>
</DOC>
