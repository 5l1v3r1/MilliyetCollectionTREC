<DOC>
<DOCNO> 366029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sondun20.html </URL>
<DATE> 2005/08/01/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Türkiye, dünyanın en popüler 25'inci ülkesi... 
</HEADLINE>
<TEXT>

     Dünyada markalaşmış ülkeler sıralamasında Türkiye 25’nci olarak son sırada kaldı. 
     Dünyada marka haline gelmiş ülkeler araştırmasında Türkiye 25’inci sırada yer aldı. Bu yıl ikincisi yayınlanan The Anholt-GMI Nation Brands Index, 25 ülkeyi değerlendermeye alıyor. Geçtiğimiz nisan ayında 11 ülkeyi kapsayan ilk sıralamada, Türkiye 11’inci olarak yine son sırada yer almıştı. 
     Sıralamada Avustralya birinci, Kanada ikinci, İsviçre üçüncü oldu. İlki geçtiğimiz nisan ayında yapılan sıralamada 4’üncü sırada yer alan ABD, bu kez 11’inci sıraya geriledi. 
     Listeye 13 yeni ülke dahil edilmesine rağmen sıralamada 25’inci olan Türkiye ve 24’üncü olan Rusya için düşülen "Marka olarak ciddi yara almış ya da marka olma sürecini tamamlayamamış ülkeler sıralamaya dahil edilmediği sürece bu iki ülke muhtemelen en altta ya da alt sıralarda yer almaya devam edecek" notu dikkat çekti. 
     
     DEMOKRATİK DEĞİL 
     İki ülkenin de anlatacağı pek çok güzel hikayesi olduğu belirtilen raporda, iyi marka yönetimlerinin olmamasının ya da kamunun önyargılarının Türkiye ve Rusya’yı listenin alt sıralarına attığına vurgu yapılıyor. 
     Raporun değerlendirme kısmında, bir ülkenin iyi bir marka olabilmesi için, tutarlı, liberal, tarafsız, iyi bilinen markalar üretebilen, uluslararası medyayı iyi kullanabilen ve demokratik bir Batı devleti olmasının önemli olduğunun görüldüğü vurgulandı. 
     Amerika’nın listedeki büyük düşüşün de yorumlandığı raporda, Amerika markasının prestij kaybında, tepki çekmesi dış politikalarının sorumlu olduğu belirtildi. 
     Rapor, on ülkeden bin temsilcinin görüşleri hazırlanarak hasırlandı. 

ANKA 
     
</TEXT>
</DOC>
