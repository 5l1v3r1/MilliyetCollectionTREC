<DOC>
<DOCNO> 365006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sondun33.html </URL>
<DATE> 2005/07/28/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Arnavut turistlerin ilk tercihi Türkiye 
</HEADLINE>
<TEXT>

     Türkiye, tatil için yurtdışına giden Arnavutların tercih ettiği ülkelerin başında geliyor. 
     Yapılan bir araştırmaya göre, Arnavutların yüzde 60'ı tatillerini ülke içinde, yüzde 40'ı ise ülke dışında geçiriyor. 
     Tatillerini ülke dışında geçiren Arnavutların yüzde 22.6'sı Türkiye'yi, yüzde 19'u Karadağ'ı, yüzde 16'sı Yunanistan'ı, yüzde 13'ü İtalya'yı, yüzde 6.5'i Almanya'yı, yüzde 6'sı ise Fransa'yı tercih ediyor. 
     Seyahat acentalarının 15 Nisan'da başladığı Türkiye rezervasyonları sırasında en çok 1-15 Ağustos dönemi için rezervasyon yaptırıldı. 
     Arnavutlar, Türkiye'de tatil için, daha önce de tatil yaptıkları Antalya, Alanya, Kemer ve Belek'i tercih ettiklerini belirttiler. 
     Arnavutların tatil için en çok Türkiye'yi tercih etmesinin nedenlerinin başında ise iki ülke arasında vizenin kaldırılması ile fiyatların uygunluğu geliyor. 
     
</TEXT>
</DOC>
