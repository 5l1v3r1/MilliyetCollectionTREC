<DOC>
<DOCNO> 369164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/spor/spo11.html </URL>
<DATE> 2005/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Paraşüte, Denktaş rüzg rı 
</HEADLINE>
<TEXT>


Barış İçin Bir Adım projesi kapsamında Ankara'da düzenlenen geceye katılan KKTC eski Cumhurbaşkanı, KKTC'deki yapılacak atlayışları da memnunlukla karşılayacaklarını söyledi 


KKTC eski Cumhurbaşkanı Rauf Denktaş barış için atlayış yapan bayan paraşüt takımını Kıbrıs'a davet etti ve "Kuzey Kıbrıs, Türkiye ile bir bütündür ve Türkiye gibi her zaman barışın yanında olmuştur" dedi. 
Kavaklıdere Rotary Kulübü'nün "Barış İçin Bir Adım" projesi kapsamında Ankara Dedeman Oteli'nde düzenlediği barış gecesinin onur konuğu olan Rauf Denktaş, 2430 Bölge Güvernörü Malik Aviral, Türk Hava Kurumu Başkanı Yusuf Güngör ve Türkiye Bayan Paraşütçüler Takımı 4-u-tr Kaptanı Funda Meltem Sakik'in de katıldığı gecede, projeye övgüler yağdırdı. 
KKTC'nin dünyaya her zaman barıştan yana bir duruş sergilediğini söyleyen Denktaş, proje kapsamında KKTC'de paraşütle gerçekleştirilecek atlayışları memnunlukla karşılayacağını belirtip, "Kuzey Kıbrıs Türk Cumhuriyeti ve Türkiye Cumhuriyeti bir bütündür ve bu bütünlüğü bütün dünyaya her zaman göstermeye hazırdır" diye konuştu. 
Türk Hava Kurumu'nun, ülke gençlerine yönelik her türlü havacılık faaliyetlerine destek verdiğini ifade eden THK Başkanı Yusuf Güngör ise proje kapsamında THK'nın her türlü öneriye açık olduğunu söyledi, Türkiye'deki tüm gençlerin yüzünü gökyüzüne çevirmelerini isteyerek "Büyük Atamız 'istikbal göklerdedir' diyerek bizlere son derece değerli bir yol haritası bırakmıştır. Bizler ise ardımızdan gelen laik cumhuriyetin gençlerine layık olduğu tüm hizmetleri yerine getirme misyonunun farkında olarak çalışmalarımızı sürdüreceğiz" ifadesini kullandı. 



</TEXT>
</DOC>
