<DOC>
<DOCNO> 389676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/magazin/amag.html </URL>
<DATE> 2005/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazıl Say, ABD'de çok satanlar listesinde 
</HEADLINE>
<TEXT>


Fazıl Say'ın 'Kara Toprak' adlı CD'si, Billboard dergisinin 'çok satanlar' listesinde 6. sırada 


Besteci ve piyanist Fazıl Say'ın 'Black Earth' Kara Toprak isimli CD'si ABD'de, Billboard dergisinin çok satanlar listesinde 6. sıraya yükseldi. Say'ın, Beethoven'ın sonatlarından oluşan CD'si ise aynı listede 22. sırada yer alıyor. 
Say, CD'sinin ABD'de gördüğü ilgi için, "Klasik müzik dinleyicileri daha çok orijinal eserlerle ilgileniyor. şık Veysel'in bir teması üzerine yaptığım bu beste makamsal müziğimizi modern bir anlayışla işliyor. Elbette ki ilginin kaynağında Anadolu'nun köklü müzik kültürünün etkileyici gücü var" dedi. 

Profili de yazıldı 
Billboard'da ayrıca Barry A. Jeckel'in Say üzerine kaleme aldığı bir profil de yayımlandı. Say'ın ilham kaynakları arasında Mozart ve Beethoven'ın yanı sıra, Stravinsky, Bartok ve caz piyanisti Art Tatum'un da bulunduğu kaydedildi. 


</TEXT>
</DOC>
