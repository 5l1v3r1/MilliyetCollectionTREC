<DOC>
<DOCNO> 359617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/sondun24.html </URL>
<DATE> 2005/07/09/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Srebreniça katliamı... Saraybosna'da binlerce insan toplandı... 
</HEADLINE>
<TEXT>

     Avrupa'nın İkinci Dünya Savaşı'ndan sonra gördüğü en büyük katliam olan, Bosna-Hersek'te 11 Temmuz 1995'teki Srebreniça kıyımının onuncu yıldönümü için binlerce insan bugün başkent Saraybosna'da toplandı. 
     Bosna Savaşı'nda Nisan 1992-Kasım 1995 , on dört yaş ve üzerinde sekiz bin silahsız Boşnak erkeğinin katledildiği Srebreniça'da ölenlerden 610 insanın cenaze kalıntısı, 11 Temmuz Pazartesi günkü anma ve defin töreni için kamyon römorklarıyla Saraybosna içinden geçti. İzleyenler içinde oğlunu, kocasını yitirmiş insanlar da vardı. 
     Sabra Muyiç, Associated Press'in Saraybosna muhabirine, ''Bu geçen kafile içinde taşınan cenazelerin içinde büyük oğlum var. Bulunamayan diğer oğlumu, kocamı arıyorum'' dedi. 
     Kafileyi izleyenler arasında Bosna'nın dönüşümlü üçlü başkanlık kurulunun Müslüman üyesi Süleyman Tihiç de vardı. 
     Adli tıp uzmanları, 10 yıl içinde Srebreniça'dan taşınmış 60 toplu mezarda 5 bin ceset buldular. DNA araştırmaları, on yılda 2 bin 79 kişinin kimliğini belirleyebildi. Kayıp Kişileri Arama Kurulu'nun Müslüman Boşnak üyesi Yasemin Odobasiç, bugün Saraybosna'da pazartesi günkü tören için taşınan 610 cenazeden ikisinin 14 yaşında az sayıda kurbanın da 70 yaşın üzerinde kişilere ait olduğunu belirtti. 
     Yetmiş yaşındaki Hata Haliloviç, ''Biraz olsun sükunet buldum. Oğullarım Hakkı ile Hazım'ı 10 yıl sonra buldum'' dedi. Kimlikleri belirlenmiş 610 kişi Visoko'ya ebedi istirahatgaha konulacak. 
     Baba Haliloviç, konuşmasını pazartesi 10. yıldönümü için hazırlanan Visoko mezarlığında duası arasında yaptı. 
     Srebreniça'nın dış semti Potocari'de 1327 kişi defnedilmiş bulunuyor. 
     Dua eden dokuz yaşındaki Envera Haliloviç'in de dedesi, babası, iki amcası Srebreniça'da öldürülmüş. Envera'nın annesi, katliamda kendisine 1 aylık hamileymiş. 
     
     8 OĞUL-TORUN 
     Srebreniça'dan kurtulan Behiye Ordagiç, arkadaşı Hayriye Ademoviç yanında olduğu halde merak ediyor ''Hayriye Srebreniça'dan kurtuldu. Sabahı görecek mi '' Hayriye Ademoviç, bugün Saraybosna'dan Visoko'ya tabutların önünde dua etti. Yaşlı Hayriye Ademoviç, Srebreniça'da katliamda oğulları ve torunlarından sekizini yitirmiş. 70'lerindeki Ademoviç, katliamdan ailesi içinde yalnızca kendisiyle kocasının kurtulduğunu anlattı. 
     Behiye Ordagiç, ''Hayriye, pazartesi Srebreniça'ya gidiyor, sekiz oğlu ve torunu için'' dedi ve şunu ekledi ''Kocam, oğlum bulunamadı. Hayriye'nin canları bulundu.'' Srebreniça katliamını bilerek uygulayan Sırp Generali Ratko Mladic ile siyasi lider çocuk psikiyatrı Radovan Karaciç, Hollanda-Lahey'deki BM'nin Eski Yugoslavya Savaş Suçları Mahkemesi'nce hala ''aranıyor.'' Boşnaklar, Sırplar ve Hırvatlardan, Bosna savaşında 250 bin insan hayatını kaybetti. 
     
</TEXT>
</DOC>
