<DOC>
<DOCNO> 392869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sontur18.html </URL>
<DATE> 2005/11/07/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Mahsur kalan 4 çoban kurtarıldı 
</HEADLINE>
<TEXT>

     Antalya’nın Gündoğmuş İlçesi’ne bağlı Payallar Yaylası’nda, yoğun kar nedeniyle 4 gündür mahsur kalan 5 çobana ulaşıldığı bildirildi. 
     AA muhabirinin jandarma yetkililerinden aldığı bilgiye göre, Ramazan Bayramı’nın birinci gününden bu yana yoğun kar ve tipi nedeniyle Payallar Yaylası’nda mahsur kalan çobanlar Ramazan Ulusoy, İzzet Demirkaya, Hasan Demirkaya, Hikmet Demirkaya ve Abdi Özgür’e, jandarma, Karayolları ve Köylere Hizmet Götürme Şube Müdürlüğü ekipleri tarafından ulaşıldı. 
     Yetkililer, sağlık durumlarının iyi olduğunu belirttikleri çobanların, yanlarındaki koyun ve kuzularla Payallar Yaylası’nda boş bulunan konutlara sığındıklarını kaydettiler. 
     Kurtarma ekipleri ile çobanların ilçe merkezine dönüşe geçtikleri bildirildi. 
     
</TEXT>
</DOC>
