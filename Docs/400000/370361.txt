<DOC>
<DOCNO> 370361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sontur19.html </URL>
<DATE> 2005/08/16/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
OKS sonuçları açıklandı. Tıklayın... 
</HEADLINE>
<TEXT>

     Aday Numaranızı T.C. Kimlik No Giriniz 

Ortaöğretim Kurumları Öğrenci Seçme ve Yerleştirme Sınavı OKS 2005 yerleştirme sonuçları açıklandı. 
     Milli Eğitim Bakanlığı’ndan yapılan açıklamaya göre, 703 bin 534 adayın tercih yapmaya hak kazandığı sınav sonunda, bu adaylardan 68 bin 637 aday tercih hakkını kullanmadı, 634 bin 897 aday tercih yaptı. 
     Yerleştirme sonuçlarına göre, 192 bin 62 aday asil olarak kazandı, 39 bin 455 öğrenci ise mülakata girmeye hakkı elde etti. 
     Okul türlerine göre Fen Liseleri ve Sosyal Bilimler Liselerine ayrılan 5 bin 712, Anadolu Liselerine ayrılan 118 bin 930 kontenjanın tamamı doldu. Erkek Teknik Öğretim Genel Müdürlüğü’ne bağlı Anadolu Teknik ve Anadolu Meslek Liselerine ayrılan 20 bin 341 kontenjana, 17 bin 718 öğrenci asil olarak yerleşti. Bu okullar için 2 bin 510 öğrenci mülakat hakkı kazandı, 113 kontenjan boş kaldı. 
     Kız Teknik Öğretim Genel Müdürlüğü’ne bağlı Anadolu Teknik ve Anadolu Kız Meslek Liselerine ayrılan 24 bin 650 kontenjana, 12 bin 398 öğrenci asil olarak girmeye hak kazandı. Bu okullara 11 bin 104 öğrenci mülakat hakkı kazanırken, bin 148 kontenjan dolmadı. 
     Ticaret Turizm Öğretimi Genel Müdürlüğü’ne bağlı okulların 39 bin 450 olan kontenjanının 8 bin 162’sine adaylar yerleşirken, 25 bin 841 aday bu okullar için mülakat hakkı kazandı. Bu okullarda, 5 bin 447 kontenjan boş kaldı. 
     Anadolu Öğretmen Liseleri’ne ayrılan 13 bin 170 kontenjanın tamamı doldu. Anadolu İmam Hatip Liselerinin 14 bin 550 kontenjanının 12 bin 399’u dolarken, 2 bin 151 kontenjan boş kaldı. Sınava giren ve tercih yapan 2 bin 909 öğrenci özel fen liselerine yerleştirildi. Özel fen liselerinde 2 bin 94 kontenjan dolmadı. 
     Sağlık Meslek Liselerine 68 öğrenci, diğer bakanlıklara bağlı meslek liselerine 596 öğrenci yerleşti. Bu okullarda boş kontenjan kalmadı. 
     Sonuçlara göre, Türkiye genelindeki orta öğretim kurumlarına, 192 bin 62 aday asil olarak yerleşti. 39 bin 455 aday ise mülakat hakkı kazandı. Tüm okullarda, toplam 10 bin 953 kontenjan boş kaldı. 
     Ortaöğretim Kurumları Öğrenci Seçme ve Yerleştirme Sınavı OKS 2005 sonuçlarına göre, sınavda MF ve TM puan türünde birinciliği paylaşan 5 adaydan 3’ü fen liselerine, 1’i Galatasaray Lisesi’ne yerleşti, biri ise tercih yapmadı. 
     Milli Eğitim Bakanlığı’ndan yapılan açıklamaya göre, sınavla ilgili ikinci tercihler için 27 Ağustos-2 Eylül günleri arasında başvuru yapılacak. İkinci yerleştirme sonuçları 7 Eylül’de ilan edilecek. 
     Sonuçlara göre, Matematik-Fen MF ve Türkçe-Matematik TM puan türlerinde birinciliği paylaşan 5 adaydan İstanbul FMV Özel Işık İlköğretim Okulu’ndan Atakan Özel, İstanbul Atatürk Fen Lisesi, Malatya Özel Rahime Batu İlköğretim Okulu’ndan Büşra Eroğlu, İstanbul Büyükçekmece Özel Fatih Fen Lisesi, Bursa Özel Emine Örnek İlköğretim Okulu’ndan Ece İrem Arslan, Galatasaray Lisesi ve İstanbul Özel Merter Fatih İlköğretim Okulu’ndan Reyyan Ergüder, İstanbul Büyükçekmece Özel Fatih Fen Lisesi’ne yerleşti. 
     Birincilerden Bursa Özel Tunçsiper İlköğretim Okulu’ndan Anıl Balkan’ın ise tercih yapmadığı bildirildi. 
     OKS TM puan türüne göre, ilk 10’a giren 32 adayın 20’si fen liselerini tercih etti. 
     Milli Eğitim Bakanlığı Sağlık İşleri Dairesi Başkanlığı’na bağlı 3 sağlık meslek lisesi haricindeki Sağlık Bakanlığı’na bağlı 226 sağlık meslek liselerinin sonuçlarının da yarın açıklanacağı bildirildi. 
     
</TEXT>
</DOC>
