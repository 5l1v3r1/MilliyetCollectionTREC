<DOC>
<DOCNO> 363831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sondun03.html </URL>
<DATE> 2005/07/24/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
İtalyan basını İslamcı terörizm Avrupa Birliği’ni çökertecek 
</HEADLINE>
<TEXT>

     İtalya’da yayımlanan Corriere della Sera gazetesi, terörizmin Londra’yı da vurmasından sonra Avrupa Birliği’nin AB geleceğini tartışma konusu yaptı. 
     Gazetede, "İslamcı terörizm Avrupa Birliği’ni çökertecek" başlığıyla yayımlanan yazıda, eski İtalya Başbakanı Giuliano Amato, Avrupa Parlamentosu Başkan Yardımcısı Pierre Moscovici, İngiltere’deki Avrupa Reform Merkezi Başkanı Charles Grant ve ABD ile AB arasında işbirliğini artırma amacıyla kurulan Alman Marshall Fonu üyesi Ulrike Guerot’un görüşlerine yer verdi. 
     Amato, AB’nin genişleme sürecine ilişkin bir soruyu yanıtlarken, "Genişleme bağlamında, ben Türkiye konusunda netlikten yanayım. 
     Balkanlar konusunda Almanya’nın sadece Hırvatistan’ı desteklemesinden korkuyorum. Hırvatistan’ın tam üye yapılıp diğerlerinin dışarıda bırakılması fecaat olur" dedi. 
     Tartışmacıların "Anayasa konusundaki duraksamadan sonra AB’nin geleceğini yeniden canlandırmak için sizce ne yapılması gerekiyor " sorusuna verdikleri yanıtlarda, Türkiye’nin üyelik sürecine değinmeleri dikkati çekti. 
     Amato, AB’yi Türkiye konusunda net bir tavır sergilemeye çağırırken, Grant, bu meselenin İngiltere’nin AB dönem başkanlığındaki en önemli konu olacağını belirtti. Grant, " İngiltere Başbakanı Tony 
     Blair bütçe konusunda uzlaşma sağlamaya çalışacak. Ama onun dönem başkanlığındaki en önemli konu, Türkiye ile tam üyelik müzarekerelerinin başlatılması olacak" dedi. 
     Guerot ise "Genişleme sürecinin, öncelikle Türkiye’den başlayarak frenlenmesi lazım" diye konuştu. Terörizmle mücadele konusunda dinsel diyaloğun da önem taşıdığını belirten Guerot, "Avrupa liderleri arasında bu Müslüman cemaatle dinsel bir diyaloğa rehberlik etmek için gerekli otoriteye sahip olan biri var mı Muhtemelen Papa var. 
     Bunu Alman diye söylemiyorum. Bu sorunu çözümlemezsek geleceğimiz konusundaki tehlikeler daha da artacaktır" dedi. 
     Moscovici ise Papa’ya bu tür bir rol biçilmesine karşı çıkarak şöyle konuştu 
     "Avrupa Birliği’nin İslam dünyasıyla diyalog mu kurması lazım 
     Bir Fransız olarak, bu işi Papa’nın yapabileceğine inanmıyorum. 
     Ortadoğu’da bir rol oynayabilmemiz için dış politika ve güvenlik konusunda bir siyasetimizin olması lazım". 
     
</TEXT>
</DOC>
