<DOC>
<DOCNO> 355155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sonspo05.html </URL>
<DATE> 2005/06/24/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Rüştü sorunu Daum'u çileden çıkardı... 
</HEADLINE>
<TEXT>

     Sezon 30 Haziran'da açılıyor. Kaleci sorununun çözülmesini bekleyen Daum, Fenerbahçe Yönetimi'nin harekete geçmesini istiyor. 
     
     Şartlar değişmeyecek 
     Fenerbahçe’de Rüştü bilmecesi devam ediyor. Teknik Direktör Daum’un yabancı hakkını kaleciden yana kullanmak istememesi nedeniyle Rüştü’yü kesinlikle takımda tutmayı planlayan Kanarya, Barcelona’ya taviz vermemeye kararlı. İspanyol ekibi, Rüştü’nün AB statüsü kazanmasından sonra bonservis fiyatını yukarılara çekmesi, kiralık vermeye de yanaşmamasına rağmen, Fenerbahçeli yöneticiler tecrübeli kaleciyi geçen yılki şartlarda almak istiyor. 
     
     Bir an önce bitirin’ 
     Bu durum ise Daum’u çileden çıkardı. Çünkü Barcelona’nın kampına kadar tatil yapacak olan Rüştü, 10 Temmuz’da İspanya’ya gidecek. 30 Haziran’da sezonu açacak olan Fenerbahçe, çalışmalara Rüştü’süz başlayacak. Transferle ilgili somut bir adım atmayan ve bekleme politikası izleyen yönetimin bu tutumu Alman hocayı rahatsız ediyor. Daum, Bu transferi bir an önce bitirin'' mesajını verirken, Rüştü’nün kampa mümkün oluduğunca erken katılmasını istiyor. 
     
</TEXT>
</DOC>
