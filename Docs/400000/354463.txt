<DOC>
<DOCNO> 354463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sonspo34.html </URL>
<DATE> 2005/06/22/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Ersun Yanal ile yollar ayrıldı... 
</HEADLINE>
<TEXT>

     Futbol Federasyonu, A Milli Takım Teknik Direktörü Ersun Yanal ile yollarını ayırdı. 
     Futbol Federasyonu Başkanı Levent Bıçakcı, Yanal ile akşam üzeri basından gizli bir görüşme yaptı. 
     Akdeniz Oyunları için İspanya’ya giden kafileye, dahil olduğu halde katılmadığı için tepki gören Yanal’ı İstanbul’a çağıran Bıçakcı’nın, tatilini bırakıp dönen teknik adam ile yaptığı görüşmenin ardından, karar yazılı olarak açıklandı. 
     Açıklamada, yapılan görüşme sonunda, Futbol Federasyonu ile Ersun Yanal arasındaki sözleşmenin karşılıklı feshine karar verildiği bildirildi. 
     Futbol Federasyonu Başkanı Bıçakcı’nın açıklaması şöyle 
     "Almanya yolunda önemli adımları birlikte attığımız değerli hocamızla, bugün itibariyle yollarımızı ayırmış bulunuyoruz. Kararı karşılıklı ve dostluk çerçevesinde aldık. 
     Ersun Yanal geçtiğimiz yönetim döneminde göreve geldi, ancak buna rağmen kendisi ile yola devam edildi. Kurumsallık, sürekliliği ve alınan kararlarda kişiselliğin ötesine geçilmesini gerektirir. Biz, geride bıraktığımız dönemde bunu gerçekleştirdiğimize inanıyoruz." 

     
</TEXT>
</DOC>
