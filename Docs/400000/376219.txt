<DOC>
<DOCNO> 376219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonyas13.html </URL>
<DATE> 2005/09/06/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Benzinden tasarruf için hafta sonu tatili 2 güne çıktı 
</HEADLINE>
<TEXT>

     Bangladeş'te, istikrar tedbirleri çerçevesinde benzinden tasarruf için, hafta sonu tatilinin 2 güne çıkarılmasına karar verildi. 
     Yetkililer, 9 Eylül'den itibaren tüm devlet dairelerinde ve yarı özel kurumlarda, cuma-cumartesi günleri hafta sonu tatili yapılacağını bildirdiler. 
     Böylece, gerek özel araçların gerekse toplu taşım araçlarının daha az kullanılmasıyla benzin tasarrufu yapılacağı belirtildi. 
     Daha önce haftada 6 gün çalışan Bangladeşli işçi ve memurlar, haftada 5 gün çalışmalarına karşılık hafta arasında bir saat fazla işte kalacaklar. 
     Bu arada, otobüs ve kamyon şirketleri, artan petrol fiyatlarını protesto için yarından itibaren ülke çapında 2 günlük grev çağrısında bulundular. 
     Ülkede ulaşım giderleri, pazar gününden bu yana yüzde 20 oranında arttı. 
     
</TEXT>
</DOC>
