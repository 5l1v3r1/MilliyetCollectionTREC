<DOC>
<DOCNO> 357062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sonspo09.html </URL>
<DATE> 2005/06/30/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Göztepe'ye FİFA darbesi .. 6 puanı silindi .. 
</HEADLINE>
<TEXT>

     Yılmaz COŞKUN İZMİR DHA 

      SEKSEN yıllık tarihinin en zor günlerini yaşayan Göztepe'ye son darbe de FİFA'dan geldi. 
     İki yıl önce Almanya'dan transfer edilen Gökhan Kula'nın eski kulübü Berlin Türkiyemspor, 40 bin euro yetiştirme bedelini ödemediği gerekçesiyle sarı kırmızılı kulübü FİFA'ya şikayet etti. Alman Futbol Federasyonu kanalıyla yapılan şikayeti değerlendiren FİFA, yapılan tüm uyarılara rağmen parayı yatırmayan Göztepe'nin 6 puanını silinmesine, borcun ödenmemesi halinde ise bir alt kümeye düşürülmesine karar verdi. 
     Olayı doğrulan Futbol Federasyonu Yönetim Kurulu Üyesi Mahmut Özgener, FİFA'dan gelen yazıda, Göztepe'nin 6 puanını silmediğiniz ve bu konudaki karar yazısını bize göndermediğiniz taktirde, Türk kulüpleri ve Türk milli takımı uluslararası müsabakalara alınmayacak'' ifadesinin yer aldığını söyledi, şöyle konuştu 
     Göztepeli yöneticilerle bu konuyu ele aldık. Son olarak bize Türkiyemspor'dan alınan ve borcun ödendiğini gösteren Şubat 2004 tarihli bir ibraname verdiler. Bu belgenin işe yarayacağını umuyorum.'' Benzer bir olayın geçen ay Kocaelispor'un başına geldiğini hatırlatan Mahmut Özgener, yeşil siyahlı takımın Ayew ve Lazarov'un 134 bin dolar borcunu son gün ödeyerek 6 puanını silinmekten kurtardığını açıklarken şunları söyledi 
     FİFA, bu konularda çok hassas. Eğer verilen sürede borç ödenmezse Göztepe lige eksi 6 puanla başlar. İkinci sürenin sonunda ise bir alt lige, yani amatör kümeye düşürülür. Ayrıca olayın milli takımı ilgilendiren boyutu da var. Ancak sorunu o noktalara gelmeden çözmenin yollarına arıyoruz.'' 
     
</TEXT>
</DOC>
