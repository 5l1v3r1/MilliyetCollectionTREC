<DOC>
<DOCNO> 362704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sondun43.html </URL>
<DATE> 2005/07/20/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
İsrail'de, geri çekilme karşıtları Guş Katif yolunda... 
</HEADLINE>
<TEXT>

     İsrail’de, hükümetin Ağustos ayı ortasında başlayacak geri çekilme uygulamasını engellemek amacıyla 3 günlük yürüyüş başlatan yerleşimciler ve destekçileri, eylemin son gününde, 48 saatten fazla bekledikleri Kfar Maimon’dan Guş Katif’e doğru harekete geçti. 
     Yürüyüş saatinin açıklanmasıyla birlikte, bölgeyi abluka altına alan polis ve askerler de yerleşimcilerin 2 gün geçirdikleri Kfar Maimon’un çitleri etrafında etten bir duvar ördüler. 
     Kfar Maimon’un ana giriş kapısı da güvenlik güçlerince tutulurken, köyün içindeki binlerce protestocu, İsrail Eski Baş Hahamı Avraham Şapira tarafından yönetilen toplu duaya katıldıktan sonra, saat 20.00 sularında, yine Şapira ve diğer bazı hahamların da ön safta yer aldığı yürüyüşe başladı. 
     Hedeflerini, Gazze Şeridi’nde Guş Katif olarak açıklayan göstericiler, ana giriş kapısı yerine, Kfar Maimon’un arka kapısına doğru yol alıyorlar. 
     
</TEXT>
</DOC>
