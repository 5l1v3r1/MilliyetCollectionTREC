<DOC>
<DOCNO> 351341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/son/sonyas04.html </URL>
<DATE> 2005/06/12/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Moskova'da 7. bira festivali... 
</HEADLINE>
<TEXT>

     Moskova'da her yıl geleneksel olarak yapılan bira festivalinin yedincisi bu akşam düzenlenecek törenlerle sona erecek. 
     Yetkililer, Lujiniki Stadı'nda 9 gün önce başlayan festivale şu ana kadar 18 bin kişinin katıldığını ve bu sayının bugün 20 bini geçmesini beklediklerini söylediler. 
     Festival için toplam 1200 güvenlik görevlisinin görev aldığı, çok sayıda kişinin sarhoş olmasına rağmen, sadece 9 kişinin tutuklandığı belirtildi. 
     Moskova'daki festivalde, Rus bira üreticilerinin yanı sıra Alman, Çek ve Ukraynalı bira üreticilerinin içecekleri sunuluyor. 
     Festivale katılan her bira üreticisi firma animasyonlarla tüketicileri kendi standına çekmeye çalışırken, alana gelenlerin aldıkları giriş biletinin arkasındaki sorulara vereceği yanıtlara göre ''en iyi açık'', ''en iyi yerli'' ve ''en iyi yabancı'' bira seçilecek. 
     
</TEXT>
</DOC>
