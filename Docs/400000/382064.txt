<DOC>
<DOCNO> 382064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sonyas09.html </URL>
<DATE> 2005/09/27/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Dik memenin altın ölçüsü 19-21 cm 
</HEADLINE>
<TEXT>

     Uzmanlar, memenin ideal ölçüsü konusunda anlaştılar. Buna göre 'meme başıyla boyun çukuru arasındaki mesafe 19-21 santimetre olursa' o meme, ideal memedir. 
     Türkiye'de kadınların yüzde 40'ının meme büyütmek, yüzde 60'ının küçültmek için ameliyat olduğunu belirten Acıbadem Kadıköy Hastanesi'nden Doç. Dr. Raffi Gürünlüoğlu, kadınların dik meme istediklerini söyledi. 'Mastopeksi' olarak adlandırılan 'meme askılama' ameliyatını, 'Memeyi kaslara asıp dikleştiriyoruz. Meme sarkmasının derecesine göre dikliği ayarlıyoruz' şeklinde özetleyen Doç. Gürünlüoğlu, bu ameliyatta vücut anatomisi ve hastanın beklentilerinin önemli olduğunu, içi boş memeleri doldurmada ise silikon kullandıklarını kaydetti. Meme başıyla boyun çukuru arasındaki 19-21 santimlik mesafenin ideal ölçü olduğunu söyleyen Plastik Cerrahi Uzmanı Doç. Dr. Raffi Gürünlüoğlu, 'Bu ölçüye bakarak kadının boyu, omuz genişliği, memenin yerleşimi, göğüs kafesinin durumuna göre ölçüm yaparak memeyi yeniden yapılandırıyoruz' dedi. 
     
     4 KİLOLUK MEMELER 
     Büyük memeleri yüzünden kadınların kamburluk, boyun fıtığı, sırt ağrısı, psikolojik sıkıntı duyduklarını ifade eden International Hospital Etiler Polikliniği'nden Plastik Cerrahi Uzmanı Op. Dr. Mithat Ulay ise, 'Bazı hastalardan 4 kiloluk meme dokusu çıkarıyoruz. Burada 19-21 santimetrelik ideal ölçüyü gözeterek hastanın anatomisine göre meme yapıyoruz' dedi. Dr. Ulay, meme küçültme ameliyatlarının Hollanda ve Almanya'da özel sigortalar tarafından karşılandığını, meme büyüklüğünün ırklara göre değiştiğini vurguladı. 
     
     ANATOMİ ÇOK ÖNEMLİ 
     Estetik bir memenin tarifini 'uygun büyüklükte, uygun yerleşimde ve güzel şekilli' olarak tanımlayan Memorial Hastanesi Plastik ve Rekonstrüktif Cerrahi Uzmanı Op. Dr. Tuğrul Turan, 'Burada iki ölçü var. Birinde kişi kolunu 90 derecelik açıyla memesinin üzerine koyduğunda meme başının kolunun ortasına gelmesi gerekir. İkincisinde ise, boyun çukurundan meme başına olan mesafenin 19-21 santimetre uzaklıkta olması estetiktir' değerlendirmesini yaptı. Güzel memenin kadının anatomisine göre şekilleneceğini vurgulayan Dr. Turan, 'Bu ölçü, güzel göğüsleri olan minyon bir kadında 17 santimetre, uzun boylu güzel göğüslü bir kadında 24 santimetre olur. O zaman 19 santimetreye çekmeye çalışmak estetik görüntüyü bozabilir' diye konuştu. 
     
     Uzun boyluda değişiyor 
     International Hospital Plastik ve Rekonstrüktif Cerrahi Uzmanı Op.Dr. Nuri Soysal, 19-21 santimetre ölçüsünün meme kaldırma ve dikleştirme işleminde kullanılan bir 'ölçümleme standardı' olduğunu, kısa ve uzun boylu kadınlar arasında bu ölçüde bazı farklılıklar olabildiğini anlattı. Dr. Soysal, 'İdeal memenin 19-21 santimetre arasında bir mesafede olabileceği düşünülüyor. Bu bizim daha objektif değerlendirme yapmamızı sağlıyor. 
     
</TEXT>
</DOC>
