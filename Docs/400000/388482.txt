<DOC>
<DOCNO> 388482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/yazar/gunes.html </URL>
<DATE> 2005/10/21/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Enflasyon hedeflemesine geçilirken 2 
</HEADLINE>
<TEXT>


Enflasyon hedeflemesi EF , basit anlatımıyla, para otoritesinin düzenli biçimde enflasyon hedeflerini açıklaması ve beklentileri aşağıya doğru biçimlendirmeye çalışması. Tabii, enflasyonun temel etmeni eğer beklentilerse. 
EF için MB'nin hem ciddi bir saygınlığa sahip olması, hem de maliye politikasında çok sıkı bir disiplinin izlenmesi gerek. Özetle, kolay iş değil EF. 
Genellikle düşük enflasyonlu ve gelişmiş ekonomilerde EF başarılı oluyor. Buna rağmen EF uygulandığında iki grup ekonomi arasında zamanla buluşma convergence etkisi yarattığını savunanlar var. İlginçtir, farklı ekonomik istikrar programları uygulayıp bir türlü sonuç elde edemeyen ülkeler EF'ye geçtiklerinde, ilk kez uygulayanlara göre daha başarılı oluyorlar. Ancak, bunun nedeni daha çok para otoritelerinin son umut diye EF'ye dört elle sarılması. Bu nedenle EF en olumsuz dönemle karşılaştırılıyor. 
Bizde tüm politikalar denendikten sonra EF'nin uygulamaya konulması bu anlamda bir şans. Üstelik MB mali krizlerle çok ciddi saygınlık kaybetse de, son yıllarda hedeflenen enflasyonun altındaki gerçekleşmeler elini daha da güçlendiriyor. 
EF'nin en önemli tarafı kamuya yapılan açıklama. Bu açıklamaların hangi sıklıkla ve hangi süreyle yapılacağı çok önemli. EF'nin, kimi literatürde büyümeye ve faiz oranlarına olumlu etkisi belirtilir. Oysa araştırmalar bu savların pek güçlü olmadığını gösteriyor. Çünkü EF'ye geçen ülkelerde büyüme genellikle yükselse bile, ülkeden ülkeye sonuçlar çok değişiyor. Üstelik biz 2006'da yavaşlama bekliyoruz. EF ile bu katmerlenebilir ve program zorlanabilir. 
Faizlere gelince. Malum kısa vadeli faizleri para politikası, uzun vadeli faizleri ise enflasyon beklentileri belirler. Oysa araştırmacılar OECD ülkelerinde bono faizlerine baktıklarında ilişkisiz oranlar görmüşler. Hatta EF uygulamayan ülkelerin aksine faizler daha düşükmüş. Bu ülkelerde kısa vadeli faizlerin oynaklığının da daha az olduğu görülmüş. Kısacası, araştırmacılar EF'nin temel şartları olan, MB'nin bağımsızlığı ve kamuoyu açıklamalarının pek bir yararı olmadığı kanısına varan araştırmalar da var. 
Ama bu şartların pek bir zararı da yok EF uygulayıp çok başarılı sonuçlar alan ülkeler de az değil. MB'nin açık EF politikasına geçmeden, 
Veri tabanı ve raporlamanın güçlendirilmesi,Enflasyon tahmin sistemlerinin güçlendirilmesi,3 aylık bir makro modelin hazırlanması gerekiyordu. 
Bunlar ne kadar gerçekleşti, bilemiyoruz. Ancak şu anda EF'ye oldukça uygun bir ortam var. Mesela, geriye dönük sözleşmelerin büyük kısmı kiralar hariç ekonomiden kalkmış durumda. Böylece beklentiler haricinde bir tanesi hariç, petrol fiyatı enflasyonu besleyen damarlar tıkanmış görünüyor. 
H l şu anda reel faizler yüksek seyrediyor. Enflasyon hedeflemesi içinse siyasal çalkantıların olmaması, hatta aksine gayet istikrarlı bir ortam gerekiyor. Kur istikrarlı ve döviz rezervleri de bol. Hele AB sürecine girilmesi işleri bayağı kolaylaştırıyor. 
Ortada tek bir sıkıntı var. EF tıpkı sıkı para politikası gibi dışsal şoklar sürecinde uygulanırsa durgunluğun boyutu artıyor. Önümüzdeki yıl yavaşlama olasılığını belirttik. Buna bir de EF politikasını eklersek iş katmerlenecek, durgunluk artacaktır. 



</TEXT>
</DOC>
