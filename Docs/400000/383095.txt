<DOC>
<DOCNO> 383095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sondun31.html </URL>
<DATE> 2005/10/01/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Bali adasında patlamalar 32 ölü 
</HEADLINE>
<TEXT>

     Endonezya'nın Bali adasındaki patlamalarda ölü sayısı 32'ye yükseldi. 
     Fransa'nın Cakarta Büyükelçiliği'nden adının açıklanmasını istemeyen bir yetkili, ölülerin götürüldüğü 2 hastaneden aldığı bilgilerin ardından yaptığı açıklamada, Sangla hastanesine 21, Graha Asih hastanesine 11 cesedin getirildiğini, patlamalarda 101 kişinin yaralandığını belirtti. 
     Yetkili, ölenler arasında bir Japon ile bir Avustralyalının da bulunduğunu belirterek, patlamalarda bir Fransız'ın hafif yaralandığını söyledi. 
     Endonezya terörle mücadele yetkilileri, patlamaların teröristlerin işi olduğunu ve eşzamanlı 4 bombalı saldırı düzenlendiğinin açıklık kazandığını bildirdi. 
     Turizm cenneti olarak anılan Bali’de 12 ekim 2002’de çoğu Avustralyalı turist 202 kişi, dinci terörün bombalı saldırısının kurbanı olmuştu. 
     Jimbaran'a 30 kilometre uzaklıktaki Kuta'da da eşzamanlı bir patlamanın meydana geldiği belirtildi. Kuta'daki patlamanın verdiği zarar hakkında açıklama yapılmadı. 
     Polis kaynakları, yetkililerin olayı araştırmak üzere bölgeye hareket ettiklerini söylediler. 
     Kuta'da Ekim 2002'de düzenlenen ve çoğu turist 202 kişinin ölümüne yol açan bombalı saldırılardan, El Kaide bağlantılı İslami Cemaat sorumlu tutulmuştu. 
     
</TEXT>
</DOC>
