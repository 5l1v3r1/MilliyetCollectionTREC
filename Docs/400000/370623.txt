<DOC>
<DOCNO> 370623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonspo06.html </URL>
<DATE> 2005/08/17/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Yönetim, Alex'ten hesap soracak, internet sitelerine yasak gelecek 
</HEADLINE>
<TEXT>

     'Teknik heyeti eleştirme’ yasağını delen Alex’i Sarı-Lacivertli yöneticilerin bir kaç gün içinde sorguya çekeceği ifade edilirken, Sambacı’ya ciddi bir para cezası kesilmesi bile gündemde. Yerli oyunculara uygulanan kendi internet sitelerinden açıklama yapma yasağının Başkan Aziz Yıldırım’ın talimatıyla bundan sonra yabancılara da uygulanması bekleniyor. Böylece çifte standarttan yakınan yerli oyuncuların sıkıntısı da ortadan kaldırılmış olacak. Öte yandan Alex’in internet sitesine yaptığı açıklamaları daha önce Daum ve yönetim ile paylaştığı öğrenildi. 
     
     Alex ne demişti 
     Şimdiye dek, geçen yıla oranla iyi bir görüntü sergilemedik. Aynı eksiklerimiz var ve farklı birşey sunamadık. Futbolcular isteksiz değil, hatta daha çok istekliyiz. Ama saha içinde organizasyon eksikliği var. Rakipler bizim nasıl oynadığımızı biliyor. Eğer yeni birşey yapamazsak, maçlar zorlu olacak. Arka arkaya üçüncü kez şampiyon olacağımıza inanıyorum ama daha çok antrenman yapmalı ve daha iyi oynamalıyız.'' 
     
</TEXT>
</DOC>
