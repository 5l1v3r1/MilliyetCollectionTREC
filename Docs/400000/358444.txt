<DOC>
<DOCNO> 358444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sontur29.html </URL>
<DATE> 2005/07/05/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Orman Bölge Şefi kayboldu 
</HEADLINE>
<TEXT>

     Kütahya’nın Emet İlçesi Orman İşletme Müdürlüğü’nde şef olarak görev yapan Süleyman Zengin’in, kaybolduğu belirtildi. 
     AA muhabirinin aldığı bilgiye göre, Zengin’in, işletme içinde bulunan lojmana ve işyerine gitmemesi üzerine, ailesi ve mesai arkadaşları durumu jandarmaya bildirdi. 
     Cep telefonunun kapalı olduğu bildirilen Zengin’in bulunması için arkadaşları bölgede arama başlattı. 
     Orman İşletme Müdürü İzzet Yurtoğlu, Zengin’den 2 gündür haber alınamaması üzerine Cumhuriyet Savcılığı’na giderek, konuyla ilgili bilgi verdi. 
     Bu arada, Zengin’in dün gece bir arkadaşına cep telefonu aracılığıyla "Şimdilik beni aramayın" şeklinde mesaj gönderdiği öğrenildi. 
     Zengin’i arama çalışmalarının sürdürüldüğü bildirildi. 
     
</TEXT>
</DOC>
