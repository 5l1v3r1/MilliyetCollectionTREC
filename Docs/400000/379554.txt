<DOC>
<DOCNO> 379554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/spor/spo12.html </URL>
<DATE> 2005/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Erciyes püskürdü 1-2 
</HEADLINE>
<TEXT>


Kayseri Erciyesspor güçlü Gaziantep'i deplasmanda dize getirdi. 46'da Erdal'ın golüyle yenik duruma düşen konuk ekip, 61'de Cenk'le eşitliği sağladı, 80'de sahneye çıkan Timuçin takımını galibiyete taşıdı 


Süper Lig'in yeni takımı Kayseri Erciyesspor flaş sonuçlara imza atmaya devam ediyor. Gaziantepspor'a konuk olan Mavi - Beyazlı takım, güçlü rakibini avladı, 3 puanı hanesine yazdırdı. 
11. dakikada Cenk kafayı vurdu, top az farkla yandan auta çıktı. 39'da Lazarov ortaladı, Ivanov indirdi, İlhan'ın şutunda kaleci Fadhel gole izin vermedi. 41'de Erdal ceza sahası dışından çok sert vurdu, Fadhel topu son anda çeldi. Erdal 46'da yaklaşık 25 metreden nefis bir şutla topu filelere yollayarak Gaziantep'i öne geçirdi. 61'de Cenk ceza alanı içinde plase bir vuruşla ağları sallayıp skora denge getirdi. 80'de Burak'ın şutunda top direkten geri geldi. Dönen topu iyi takip eden Timuçin meşin yuvarlağı filelere gönderdi. Kalan süredeki Gaziantep baskısı sonuç getirmeyince Kayseri Erciyes sahadan 3 puanla ayrıldı. 

Maçın karnesi 
HAKEMLER Erol Ersoy, Cemal Gemici, Kemal Yılmaz 
GAZİANTEPSPOR Hasagiç 5 - Hakan 4 Dk.90 Engin , Abdel Fahmi 4 , Bekir 5 , Faruk 5 - İlhan 5 , Erdal 6 , Tarık El Taib 5 Dk.83 Serkan 4 , Özgür 4 Dk.84 Hasan 3 - Lazarov 4 , Ivanov 4 
ERCİYESSPOR Fadhel 5 - Ömer 5 , Cem 5 , Bouazizi 6 , Gökhan 6 - Timuçin 8 , Die 7 , Devran 7 , Cesar 5 Dk.46 Mutlu 6 - Cenk 7 Dk.85 Mehmet , Agali 6 Dk.71 Burak 5 
GOLLER Erdal Dk.46 , Cenk Dk.61 , Timuçin Dk.80 
SARI KARTLAR Dk.31 Hakan, Dk.42 Özgür Gaziantepspor 


</TEXT>
</DOC>
