<DOC>
<DOCNO> 383317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sondun34.html </URL>
<DATE> 2005/10/02/ </DATE>
<TIME> 23.59 </TIME>
<AUTHOR>  </AUTHOR>
<HEADLINE>
İngiltere, Viyana engelini aşmaya çalışıyor 
</HEADLINE>
<TEXT>

     Avrupa Birliği dönem başkanı İngiltere Dışişleri Bakanı Jack Straw'ın, Avusturya Dışişleri Bakanı Ursula Plasnik ile ikili görüşmelerde bulunarak, müzakerelerin başlaması konusunda Viyana engelini aşmaya çalıştığı bildirildi. 
     Dönem başkanlığı sözcülüğü, iki bakanın, Viyana'nın Müzakere Çerçeve Belgesine ekletmek istediği değişiklik üzerinde müzakere ettiğini belirtiyorlar. 
     AB ülkelerinin tamamının müzakerelerin başlamasından yana olduğunu ifade eden İngiliz diplomatlar, 17 Aralık Brüksel zirvesinde alınan kararın yerine getirilmesi konusunda üye ülkelerin hemfikir olduğunu, ancak hem Türkiye'yi hem de Viyana'yi tatmin edecek bir uzlaşı üzerinde durulduğuna dikkati çekiyorlar. 
     Müzakereler, daha çok Avusturya'nın ''tam üyelik olmaması halinde imtiyazlı ortaklık olmasını'' çağrıştıracak bir ifade ekletmek istemesi, Türkiye'nin ise buna karşı çıkması temelinde düğümleniyor. 
     Bu arada dönem başkanlığının, görüşmelerle ilgili olarak Türk Dışişleri Bakanlığını sürekli bilgilendirdiği ve Ankara'nın görüşünü aldığı öğrenildi. 
     
</TEXT>
</DOC>
