<DOC>
<DOCNO> 385957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/siyaset/siy07.html </URL>
<DATE> 2005/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İHL mezunları AKP grubunda 
</HEADLINE>
<TEXT>


AYDIN HASAN Ankara 


AKP yöneticileri, kendilerini şik yet için Ankara'ya gelen imam hatip lisesi İHL mezunlarının temsilcilerini, DYP'yi ziyaret etmemeleri için oyalamaya çalıştı. 
22 il ve 40 imam hatip lisesini temsilen toplam 65 mezun, dün AKP iktidarını üniversite sınavlarında uygulanan katsayı nedeniyle muhalefete şik yet etmek için Ankara'ya geldi. İmam Hatip Liseleri Mezunları Derneği Genel Başkanı İbrahim Solmaz'ın başkanlık ettiği heyetin programında, saat 11.00'de DYP ziyareti vardı. Ancak AKP yöneticileri devreye girerek, heyeti saat 11.00'de AKP grup toplantısına götürdü. 

AKP'liler alkışladı 
Heyet, burada AKP milletvekilleri tarafından uzun süre alkışlandı. AKP Grup Başkan Vekili Salih Kapusuz da, heyet üyeleriyle uzun bir görüşme yaptı. Heyeti son olarak Adalet Bakanı Cemil Çiçek kabul etti. Heyetin DYP Genel Başkanı Ağar'la görüşmesi de saat 16.00'da gerçekleşebildi. Heyet Başkanı Solmaz, "Fark derslerinin verilmesi sağlanarak eşitlik getirilmeli. Meclis'te çoğunlukları var, siyasi destekleri var, mazeretleri yok demeye geldik" diye konuştu. 



</TEXT>
</DOC>
