<DOC>
<DOCNO> 356371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sontur27.html </URL>
<DATE> 2005/06/28/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Para isteyenlere direndi, kalbinden bıçaklandı 
</HEADLINE>
<TEXT>

     Uşak’ın Karaaağaç Mahallesi’nde kendisinden para isteyen 2 kişiye karşı koyması üzerine kalbinden bıçaklanan genç, kurtarılamadı. 
     Alınan bilgiye göre, Karaağaç Mahallesi Mende Pazarı civarında evine giderken yolunu kesen ve kendisinden para istediği iddia edilen 2 kişiye direnen İsa Çavuşoğlu 24 , kalbinden bıçaklandı. 
     Uşak Devlet Hastanesi’nde tedavi altına alınan Çavuşoğlu, hayatını kaybetti. 
     Olayla ilgili soruşturma başlatan polis, cinayeti işledikleri gerekçesiyle tiner bağımlısı oldukları öne sürülen M.Ş. 14 ve A.A’yı 16 gözaltına aldı. Zanlılar, çıkarıldıkları mahkemece tutuklanarak Uşak E Tipi Cezaevine gönderildi. 
     Acılı baba Yaşar Çavuşoğlu, kentte sokak çocuklarının arttığına iddia ederek, yetkilileri göreve çağırdı. 
     Çavuşoğlu, "Sokak çocukları, bali, tiner gibi kötü alışkanlıklara başlıyor. Bunun sonucunda da oğlum gibi gencecik filizlerin canına mal oluyor. Devlet bir an önce bu işe çözüm bulmalı. Bu konuda sorumsuz olan devlete dava açacağım" dedi. 
     
</TEXT>
</DOC>
