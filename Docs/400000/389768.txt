<DOC>
<DOCNO> 389768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sondun31.html </URL>
<DATE> 2005/10/26/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
İsrail'de intihar saldırısı 5 ölü, 30 yaralı 
</HEADLINE>
<TEXT>

     İsrail'in Hadera kentinde düzenlenen intihar saldırısında 4 kişinin öldüğü bildirildi. 
     Saldırıda 30 kişinin yaralandığı, bunlardan 5'inin durumunun ağır olduğu belirtildi. 
     İsrail televizyonu, saldırıyı İslami Cihat örgütünün üstlendiğini duyurdu. Örgüt, saldırının pazartesi günü liderlerinden birinin Batı Şeria'da İsrail tarafından öldürülmesinin intikamını almak için düzenlendiğini bildirdi. 
     Filistin müzakere heyetinin başkanı Saib Erekat, saldırıyı kınadı. 
     Erekat, ''İsrailli sivillere karşı yapılan saldırıları her zaman kınadığımız gibi bu saldırıyı da kınıyoruz. Gerek bu gerekse başka bir saldırının taraflar arasındaki ateşkesi zayıflatmasına izin vermeyeceğiz. Şiddet şiddeti doğurur ve biz bu kısır döngüye geri dönmek istemiyoruz'' dedi. 
     Filistin militan grupları, geçen mart ayında ateşkes ilan etmişler, o zamandan beri İsrail-Filistin çatışmasında şiddet olayları büyük ölçüde azalmıştı. 
     
</TEXT>
</DOC>
