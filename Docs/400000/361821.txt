<DOC>
<DOCNO> 361821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/spor/spo09.html </URL>
<DATE> 2005/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Vestel'e iyi not 
</HEADLINE>
<TEXT>


Siyah-Beyazlılar, güçlü Sırbistan-Karadağ temsilcisi Beograd'ı salladı ama yıkamadı, özellikle ilk yarıda çok etkili bir oyun ortaya koyan Ege takımının golünü Zafer attı 


Avusturya'da yeni sezona hazırlanan Vestel Manisaspor, dün oynadığı hazırlık maçında Beograd takımıyla 1-1 berabere kaldı. 
Siyah - Beyazlılar, Sırbistan - Karadağ'ın güçlü temsilcisi karşısında özellikle ilk yarı etkili bir oyun ortaya koydular. 16. dakikada Zafer'in sayısı ile öne geçen Vestel ilk yarıyı da 1-0 önde kapadı. 
İkinci yarıda, Beograd, Ege temsilcisi önünde daha çok pozisyon bulmaya başladı. 63'te sahneye çıkan İvanoviç takımına beraberliği getiren golü kaydetti. Kalan dakikalarda iki ekipte gol çıkaramayınca karşılaşma 1-1 sonuçlandı. Vestel Manisaspor Teknik Direktörü Levent Eriş ise çok güçlü bir takımla oynadıklarını vurgulayarak, "Özellikle ilk yarıda mükemmeldik" dedi. 
Avusturya kampının kendileri açısından çok olumlu geçtiğini belirten Eriş, " 90 dakika aynı tempoda oynayan, saha içinde birbiriyle ve oyun disiplininden kopmayan bir takım oluşturduk. Zamanla daha iyi olacağımızı düşünüyorum" dedi. 


</TEXT>
</DOC>
