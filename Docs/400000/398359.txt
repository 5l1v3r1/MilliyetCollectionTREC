<DOC>
<DOCNO> 398359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/yazar/theper.html </URL>
<DATE> 2005/11/27/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Gençlik bu kadar kolay harcanamaz 2 
</HEADLINE>
<TEXT>


Azmettirmenin dışında suça yardım dahi cezalandırılmıştır. Yine Ceza Kanunumuza göre yardım şunlardır 
a Suç işlemeye teşvik etmek veya suç işleme kararını kuvvetlendirmek veya fiilen işlenmesinden sonra yardımda bulunulacağını vaat etmek. 
b Suçun nasıl işleneceği hususunda yol göstermek veya fiilin işlenmesinde kullanılan araçları sağlamak. 
c Suçun işlenmesinden önce veya işlenmesi sırasında yardımda bulunarak icrasını kolaylaştırmak. 
Yani mesele, "Küçük bir çocuk yakaladık, elimiz kolumuz bağlı, ne yapalım " meselesi değildir. Bunu söylemek görevden kaçmaktır. Peki hiç bu fıkraların uygulandığını gördünüz mü Ben görmedim. Sekiz yaşındaki bir çocuk ailesinin teşviki olmadan bir suç makinesi olabilir mi Mümkün mü 
Öyleyse yapılacak şey, çocuk eğitim kurumuna, ana baba cezaevine. Cezaevine derken mübalağaya kaçmıyorum, zira yakalanan her çocuğun poliste yüzlerce kaydı var. Her bir suç için bir yıl hapis cezası verilse o kişinin senelerce cezaevinde yatması gerekir. Hemen hatırlatayım, her suç işleyen çocuk müşkülde kaldı mı son model bir araç yaklaşıp çocuğu kaçırıveriyor. Bu koordinasyon sekiz yaşındaki çocuğun mu 
Hapis cezası, suç işleyen kimsenin hürriyetinden mahrumiyeti gerektiren bir cezadır. Öncelikle söylemek istiyorum ki, devlet ceza vermekten korkmamalıdır, kamu düzeninin sağlanması için ceza verilir. Tüm dünyada bu böyledir. Kaçınılacak olan insan onuruyla bağdaşmayan cezadır. Hapis cezasının, hükümlünün hürriyetini kısıtlayıcı, suç işlenmesini caydırıcı özelliği vardır. 
Cezaevindeki insanın aklını başına toplaması gerektiği gibi kimsenin telaffuz etmediği bir başka özelliği de sokaktaki masum insanların belli bir süreye bağlı olsa dahi suç işleyen kişilerden korunması amacı da vardır. Onun için hapishaneler boşaltılırken akılları başlara toplamak gerekirdi. Bugün de suç işlemiş kişilerin sırtı sıvazlanmakla bir yere varılmaz. Toplumun ve de özellikle siyasi kadronun, yarının mafya liderlerinin önünü kesmesi şarttır. Aksi halde bu ülke suçlu cenneti olma yolundadır. 
12 yaşını bitirmiş suçlular için açıklamalarım bir başka güne kaldı. Onların durumu daha vahim. 



</TEXT>
</DOC>
