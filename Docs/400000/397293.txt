<DOC>
<DOCNO> 397293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/soneko01.html </URL>
<DATE> 2005/11/23/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
Otomobilde sunulan yıl sonu fırsatları 
</HEADLINE>
<TEXT>

     Otomobil satışlarında yıl sonu kampanyalarıyla satışları artırmayı hedefleyen şirketler, birbirinden cazip imkanlarla tüketici çekmeye çalışıyor. Kampanyalarda 300 YTL’den başlayan ve 17 bin YTL’ye varan indirimler yapılıyor 

Halil Okşit Ekonomist 

Yıl sonu yaklaşırken otomobilde dev kampanyalar ardı ardına devreye sokuluyor. 
     Bazı modellerde 17 bin YTL’ye varan indirimlerin yapıldığı kampanyalarda, 12 aya kadar sıfır faizli kredi de kullandırılıyor. 2005 yılı başında satışlarında düşüş yaşayan sektörün ağustos ayındaki yeni model yılında satışların yukarı doğru ivme kazanmasında kampanyaların rolü büyük. Otomobil alma hazırlığı yapanlar için küçük ve orta sınıf model otomobillerde geçerli olan tüm kampanyaları bir araya topladık. 

Volkswagen’lerde yüzde 9'lara varan indirim 
Volkswagen VW Türkiye Distribütörü Doğuş Otomotiv, tüm modellerinde önemli indirimlere gitti. Birçok modelde yüzde 9'a kadar varan indirimler otomobil alacaklara göz kırpıyor. 
     Kampanya kapsamında, Volkswagen sahibi olmak isteyenlere tavsiye edilen anahtar teslim fiyatı üzerinden indirim imkanı, 60 aya varan uzun vade veya 6 aya kadar tercih edilen modele göre 10.000 ytl ile 25.000 ytl arasındaki miktarlar için 0 faiz olanakları sunuluyor. 
     Euro ile satılan Phaeton ve Touareg hariç, tüm VW binek araç modellerini kapsayan kampanyada tavsiye edilen kampanyalı anahtar teslim fiyatı üzerinden yüzde 70’e kadar olan miktarlar YTL bazında kredilendirilebiliyor. 
     Audi’de yüzde 0.49 faiz 
Doğuş Otomotiv’in önemli markalarından Audi’nin tüm modellerinde Garanti Bankası kampanyası yürütülüyor. Balon ödeme yöntemiyle tüm Audi modellerinde YTL'de yüzde 1.34, Euro’da yüzde 0.55'ten başlayan faiz oranları, eşit ödemeyle ise yine tüm modellerde YTL'de yüzde 1.34, Euro’da yüzde 0.49'dan başlayan faiz oranları ile araç alınabiliyor. 

Citroen’de indirim 17 bin YTL 
Otomotiv modelleri bazında en büyük kamyanyayı Picasso 2.0 HDI dizel modeliyle yapıyor. 17 bin 92 YTL tutarındaki Picasso indirimini, C2 SX 1.4i modelinde 4 bin 82, C3 SX 1.4i modelinde 5 bin 817 ve C4 SX 1.4i modelinde 4 bin 276 YTL’lik indirim izliyor. 

Ford’da avantaj, eskilerde 
Yeni Fiesta ve yeni Fusion modellerinin devreye girmesiyle eski Fiesta ve Fusion modellerindeki kampanyasını değiştirdi. Ford, ayrıca tüketici kredisi desteği de veriyor. Peşin indirimi modellere göre 550 YTL ile bin 800 YTL arasında değişiyor. Ford’un peşin indirimiyle birlikte kullanılabilen kredi kampanyası ise daha çok yeni Focus ailesine yönelik. C-max ve Mondeo modellerinde 20 bin YTL’ye 12 aya kadar sıfır faizli kredi desteği veren Ford, yeni Focus için de kasım ayı başından itibaren aynı desteği vermeye başladı. Fiesta, Fusion modellerinde ise 10 bin YTL’ye 12 ay sıfır faiz kampanyası devam ediyor. 

Dacia Logan’da indirim var 
Romanya ve İran’da Renault şemsiyesi altında üretilen Dacia Logan, Türkiye’de de sevilen modeller arasında yer aldı. Logan ailesinde 808 bin YTL ile 2 bin 368 YTL’lik indirimler uygulanıyor. 

Daihatsu’da indirim, bin YTL’den başlıyor 
Toyota Group bünyesindeki otomotiv şirketlerinden Daihatsu, Türkiye pazarına sunduğu Sirion ailesinin 1.0 ve 1.3 lt motorlu versiyonlarında bin YTL indirim yapıyor. Cuore serisindeki indirimler ise 3 bin ile 3 bin 510 YTL arasında değişiyor. Daihatsu’nun en çok indirim yaptığı YRV MT Klimalı otomobil ise 4 bin 500 YTL’lik indirimle 22 bin YTL’den satılıyor. Daihatsu kampanyasında Terios serisine ise 3 bin YTL’lik indirim uygulanıyor. 

Mitsubishi kampanyada 
Mitsubishi marka araçların Türkiye’deki temsilcisi Temsa, Colt 5 kapı ve Lancer modellerinde kampanya düzenliyor. Kampanya kapsamındaki Colt ailesi modellerinde 2 bin 425 YTL’lik, Lancer modellerinde ise 4 bin 42 YTL’lik indirim yapılıyor. 

Fiat Punto, 3 bin 500 YTL indirimli 
Türkiye otomobil pazarında hem üretici hem de ithalatçı olarak yer alan Fiat da kampanya indirimi uyguluyor. Fiat’ın son kampanyasında Panda serisi 1.2 Dynamic’e bin 250 YTL, Palio serisinde 2 bin 250 YTL, Punto ailesinde 2 bin ile 3.500 YTL arasında, İdea serisinde 2 bin 450-2 bin 900 YTL, Albea’da 750 ile bin 500 YTL arasında, Marea’da bin YTL, Stilo’da 2 bin YTL indirim uygulanıyor. 

Honda’da indirim bin YTL 
Türkiye’de Civic’ten sonra ikinci model City üretimine hazırlanan Honda, Civic, Jazz ve CR-V modellerinde indirimler 790 YTL ile bin 38 YTL arasında değişiyor. 

Kia Cerato 3 bin YTL indirimli 
Anadolu Grubu şirketlerinden Çelik Motor tarafından Türkiye pazarına sunulan Kia marka araçlarda indirimler 970 YTL ile 3 bin 72 YTL arasında değişiyor. 

Hyundai Accent 6 bin YTL indirimli 
Hyundai 300 YTL’den başlayan ve 6 bin 500 YTL’ye ulaşan indirimler yapıyor. Markanın en çok satılan modellerinden olan Accent serisinde 4 bin 750 YTL ile 6 bin YTL arasında indirim yapılıyor. Elantra modelindeki indirim ise 4 bin 250 YTL. Yeni pazara sunduğu Getz ve Matiz serisinde indirim uygulamayan Hyundai, Atos serisinde de 300 YTL’lik kampanya indirimi yapıyor. 

Lada’da 617 YTL’lik kampanya 
En ekonomik otomobiller arasında başı çeken Lada ailesinde de 617 YTL’lik kampanya indirimi yapılıyor. Kampanya, Niva serisini kapsamıyor. 

Nissan’ları peşin alan k rlı çıkıyor 
Micra ve Almera için peşin alımlarda bin YTL’lik indirim yapılıyor. Micra 20 bin 900 YTL, Almera 24 bin 900 YTL’ye satılıyor. Nissan ile Koç Finans işbirliğinde 10 bin YTL’ye 12 ay yüzde 0 faizle kredi imkanı veya bin YTL peşin alım indimi uygulanıyor. Nissan, Primera serisini ise 33 bin 700 YTL’den başlayan fiyatlardan satışa sunuyor. 
Opel’den 2 bin 750 YTL indirim 
Opel modellerinde bin 750 ile 2 bin 750 YTL arasında değişen indirimler yapılıyor. Kampanyaya Tigra ve Zafira modelleri dahil edilmemiş. 

Peugeot’dan isme taksit 
Kasım sonuna kadar geçerli olan bir kampanya ile Peugeot marka araçları modeline uygun aylık taksitlerle satın almak mümkün. Buna göre 206 serisi ayda 206 YTL, 307 serisi ayda 307 YTL ve 407 serisi ayda 407 YTL taksitle satın alınabiliyor. Aylık yüzde 1.0 ile 1.17 arasında değişen faiz oranları sunulan Peugeot kampanyasında, ayrıca 307 model araçlar için 12 bin YTL tutarındaki krediye 12 ay sıfır faiz uygulanıyor. Peugeot kampanyasında azami vade 48 ay. 

Benzinli Renault’lara ekstra indirim 
Clio Symbol ve Megane modellerinde 2 bin 770 YTL ile 6 bin 759 YTL arasında değişen indirimler uygulayan Renault, Megane Sedan Authentique benzinli ile Clio Symbol benzinli modellerinde ekstradan 750 YTL’lik indirim yapıyor. Clio Symbol fiyatı 18 bin YTL’den, Megane Sedan fiyatını da 27 bin 400 YTL’den başlıyor. 

Skoda’da 3 bin 370 YTL’ye varan indirim var 
Skoda’nın bütün modellerini kapsayan peşin indirim kampanyası düzenleyen Yüce Auto, yeni araç alımlarında 3 bin 370 YTL’ye varan indirim imkanları sunuyor. 
     Seat’ta indirim 2 bin 343 YTL’yi buluyor Doğuş Otomotiv iştiraklerinden Seat Katalonya’nın Türkiye pazarına sunduğu Seat modellerinde bin 673 YTL ile 2 bin 343 YTL arasında peşin indirimi yapılıyor. 

XL-7 55.5 bin YTL 
Suzuki’nin SUV segmentinde öne çıkan dizel modeli XL-7 Diesel, 63 bin 750 YTL yerine 55 bin 500 YTL’ye satışa sunuldu. Kampanya stoklarla sınırlı. 

Toyota Avensis indirimli 
Toyota modellerinden Avensis, Corolla ve Verso’da kampanya yapılıyor. Avensis 1.6 Elegant A T’de 4 bin YTL’lik indirim söz konusu. Toyotasa, binek modellerinde Toyota Kasko'' paketini de ücretsiz hediye ediyor. Binek otomobillerdeki indirimler, 3 bin YTL ile 4 bin 604 YTL arasında değişiyor. 


     Hangi modelde, ne kadar indirim var 
     

Marka Model İndirim YTL Marka Model İndirim YTL Citroen C3 SX 1.4i 5.817 Kia Cerato 1.6 GLS Com. 3.072 Citroen C4 SX 1.4i 4.276 Lada Vega 617 Citroen Picasso 2.0 HDI Dizel 17.092 Mitsubishi Colt 1.5 AMT GP 2.425 Dacia Logan Laureata 1.6 MPI 2.368 Mitsubishi Lancer 4.042 Daihatsu YRV MT 4.500 Nissan Micra ve Almera 1.000 Daihatsu Sirion 1.000 Opel Corsa 1.0i essentia 1.750 Daihatsu Terios 3.000 Opel Astra Classic 1.4i 2.750 Fiat Panda 1.500 Opel Meriva 1.6i essentia 1.500 Fiat Palio ailesi 2.250 Renault Clio HB Aut. 1.2 5.000 Fiat Punto ailesi 2.000 - 3.500 RenaultModus Aut. 1.4 2.770 Fiat İdea ailesi 2.450 - 2.900 Renault Megane Sedan 1.4 6.421 Fiat Albea ailesi 750 - 1.500 Renault Scenic Aut. 1.6 6.759 Fiat Marea ailesi 1.000 Seat Cordoba 1.4 2.343 Fiat Stilo 1.4 Activa 2.000 Seat Leon 1.6 1.850 Ford Fiesta eski 1.200 kdv Seat altea 1.673 Ford Fiesta yeni 800 kdv Seat Toledo 2.092 Ford Fusion eski 1.800 kdv Skoda Fabia Classic 1.2 3.252 Ford Fusion yeni 1.400 kdv Toyota Corolla ailesi 3.112 - 4.498 Ford C-max 900 - 1.250 kdv Toyota Verso 3.195 Ford Mondeo 1.550 kdv Toyota Yaris 1.0 Terra 3.346 Honda Civic Sedan 1.6 LS 790 Toyota Avensis ailesi 3.270 - 4.604 Honda Jazz 1.4 LS Sport 1.038 Suzuki G.Vitara XL-7 Diesel 8.750 Hyundai Accent 4.750 - 6.000 Volkswagen Touran 2.0 TDI 140 hp 5.633 Hyundai Elantra 4.250 Volkswagen Golf 2.0 GTI 200 hp 4.596      
</TEXT>
</DOC>
