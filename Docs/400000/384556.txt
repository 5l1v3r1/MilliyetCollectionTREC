<DOC>
<DOCNO> 384556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sonspo19.html </URL>
<DATE> 2005/10/06/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Çaykur Rizespor, Giray Bulak ile anlaşamadı 
</HEADLINE>
<TEXT>

     Çaykur Rizespor Kulübü Genel Kaptanı Yılmaz Zehiroğlu, teknik direktör Giray Bulak ile yaptıkları görüşmelerden olumlu sonuç alamadıklarını söyledi. 
     Zehiroğlu, AA muhabirine yaptığı açıklamada, teknik direktör Giray Bulak'ı takımın başına getirmeyi düşündüklerini belirterek, ''Hafta başından bu yana yaptığımız görüşmeler sonucunda Giray Bulak ile anlaşacağımızı düşünüyorduk. Ancak yapılan görüşmelerde olumlu sonuç elde edilemedi'' dedi. 
     Teknik direktör arayışlarına devam ettiklerini ifade eden Zehiroğlu, ''Görüştüğümüz bazı isimler var. Bu süre zarfında çalışmalarımızı alt yapı hocalarımız ile sürdüreceğiz. En kısa sürede teknik direktör sorununu çözüp lige verilen arayı en iyi şekilde değerlendirmek istiyoruz. Bu ara yeni hocamızın takım ile kaynaşması açısından iyi bir fırsat olacak'' diye konuştu. 
     Yeşil mavililerin teknik direktör konusunda Hüseyin Kalpar ve Gigi Multescu ile görüşme yaptığı öğrenildi. 
     
</TEXT>
</DOC>
