<DOC>
<DOCNO> 395512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sonspo07.html </URL>
<DATE> 2005/11/16/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Türkiye-İsviçre maçının hakemi Gördüğümü çalarım... 
</HEADLINE>
<TEXT>

     Türkiye-İsviçre maçını yönetecek Bleeckere dev karşılaşma öncesi konuştu. Cantalejo ile değiştirilmesi olay olan Belçikalı hakem, Kendime güveniyorum. Gördüğümü çalarım'' dedi. 
     
     Baskı altında kalmam’ 

     Olay hakem Frank de Bleeckere bugünkü zorlu karşılaşma öncesi sessizliğini bozdu ve çarpıcı açıklamalar yaptı. Yaklaşık 10 gün önce İspanyol Luis Medina Cantalejo’nun yerine Türkiye-İsviçre maçına atanan tecrübeli hakem Belçika basını aracılığıyla sorularımızı yanıtladı. Bleeckere karşılaşmanın öneminin bilincinde olduğunu belirtip, Ben kendime güveniyorum ve iyi bir hakem olduğuma inanıyorum. Böyle zorluk derecesi çok yüksek maçlarda daha önce düdük çaldım. Baskı altında kalacağımı kesinlikle sanmıyorum'' yorumunda bulundu. 
     
     Kaderi bu maça bağlı 

     Hakkında ortaya atılan spekülasyonların kendisini ilgilendirmediğini kaydeden Bleeckere, Geçmişimde herhangi kötü bir olay bulunmuyor. Sahaya çıktı mı gördüğümü çalarım. Kimseye tölerans göstermem'' diye konuştu. Bu arada Türkiye - İsviçre Play-Off rövanşının Belçikalı hakem için de çok büyük önem taşıdığı öğrenildi. FIFA’nın Bleeckere’nin performansını yakın takibe aldığı ve Dünya Kupası’nda görev alıp almayacağına bu karşılaşma sonrasında karar vereceği ifade edildi. Bleeckere, 2004 Avrupa Futbol Şampiyonası’nda da maç yönetmişti. 

     
</TEXT>
</DOC>
