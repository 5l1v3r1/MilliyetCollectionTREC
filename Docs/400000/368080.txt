<DOC>
<DOCNO> 368080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sonspo10.html </URL>
<DATE> 2005/08/08/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Gençlerbirliği, Deniz konusundaki iddiasında ısrarlı... 
</HEADLINE>
<TEXT>

     G.Birliği, F.Bahçe’nin hükmen yenik sayılması gerektiği iddiasını tekrarlarken, Futbol Federasyonu'nu görevini kötüye kullanmakla suçladı. 
     
     2 yıla kadar ceza 
     Fenerbahçe ile yaptıkları maç öncesi, kendilerine 1 milyon Euro tazminat ödemesi gereken Deniz Barış’ı oynatması halinde Fenerbahçe’nin hükmen yenik sayılması gerektiğini ileri süren Gençlerbirliği Başkanı İlhan Cavcav’ın iddialarını bu kez kulüp avukatı tekrarladı. Yazılı bir açıklama yapan avukat Yılmaz Savaşer, şu görüşlere yer verdi Futbolcunun yıllık lisansı vize edilemez, edilmişse de geçersizdir. Fenerbahçe, vizesi hukuken geçersiz oyuncu oynatmakla Futbol Müsabaka Talimatı’nın 27 b maddesini ihlal etmiştir. Bu nedenle hükmen yenik sayılmalıdır. Talimatın 23. maddesi, talimatlara aykırı davranan kulüp ve futbolcuların 2 yıla kadar hak mahrumiyetiyle cezalandırılmasını öngörmektedir.'' 
     
     Doğru söylemiyorlar’ 
     Ancak Futbol Federasyonu tarafından haklarında hiçbir işlem yapılmamaktadır. Fenerbahçe Spor Kulübü ve futbolcusu Deniz Barış, TFF Emir ve Talimatları’na, yasa ve genelgelerine uymadığı, Türkiye Futbol Federasyonu’na aykırı beyanda bulundukları TFF Başkan ve Genel Sekreteri de, görevlerini kötüye kullanarak, kulüp ve futbolcu hakkında talimatları uygulamadıkları, tam aksine Hukuki tüm yetkilerimizi kullanıyoruz, görevlerimizi yerine getiriyoruz'' demek suretiyle doğru söylemedikleri için hukuken ve cezai açıdan şahsen sorumludurlar. Fenerbahçe’nin 2005 06 sezonu için tescili yapılamaz, yapılan tescil de hükümsüzdür. Bu nedenle Gençlerbirliği ile oynadığı maçta hükmen yenik sayılmalıdır.'' 
     
</TEXT>
</DOC>
