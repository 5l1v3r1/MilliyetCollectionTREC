<DOC>
<DOCNO> 356508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/yazar/akyol.html </URL>
<DATE> 2005/06/29/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Üniversite ve bilim 
</HEADLINE>
<TEXT>


DÜNYANIN en iyi 500 üniversitesi sıralamasında biz yokuz Bu konuda ayrıntı isteyen okuyucularıma, kolay girilebilecek bir internet adresini veriyorum 
http ed.sjtu.edu.cn ranking.htm 
Dünkü yazım üzerine, olumlu, olumsuz, yağmur gibi tepkiler aldım. 
Haklı uyarılar vardı "500 üniversite" sıralaması elbette mutlak değildir, fakülteler düzeyinde bir sıralama yapılsa, Türkiye mesela tıp dalında sıralamaya girer... 
Bilimsel yayınların sayısında "özerk üniversite"miz 1980 öncesinde İran'ınkinin gerisindeydi 2004 yılında 14156 yayınla dünyada 21. sıraya çıktık. Bu da bir gerçek. 
Ama bilim üretmede yeterince başarılı olamadığımız belli. 
Farklı kıstaslar uygulayan The Times'ın Avrupa'nın en iyi 50, dünyanın en iyi 200 üniversite sıralamasında da bizden bir üniversite yok. 

NEDEN kitaplar doldurulacak, değişik açılardan irdelenecek bir sorun... 
Para elbette önemli. Organizasyon elbette önemli mesela akademik terfilerde bilimsel yayın şartının getirilmesi, bilimsel atıf indekslerinde yerimizi bir hayli yükseltmiştir. 
Üniversitenin piyasa ile ilişkisi, akademik rekabet, performans değerlendirmesi gibi mekanizmalar da çok önemli. 
Ben başka bir soruna, zihniyet meselesine dikkat çekmek istiyorum. 
TÜBA Türkiye Bilimler Akademisi tarafından yayımlanan "Günce" adlı derginin 20-21. sayısında, saygın sosyal bilimcimiz Prof. Metin Heper'in bir makalesi bu bakımdan çok önemli. www.tuba.gov.tr 
Osmanlı'dan beri bizde "merkez"i oluşturan devletçi seçkinler, "kenar"daki halkı, toplumu anlamaya çalışmak yerine, "merkez"in ideolojik değerlerine göre adam etmek istemişler, böyle bir zihniyet teşekkül etmiştir... 

Prof. HEPER devam ediyor 
"Bu durumun sonucu olarak, ülkemizde seçkinler genellikle normatif değerlere ağırlık veren ve ütopik bir dünya görüşüne sahip olmuşlardır. Bu kişiler hemen daima 'nedir' ve 'neden' sorusundan ziyade, 'nasıl olmalı' sorusu ile meşgul olmuşlardır. Görgül ampirik araştırmalar bu kişilerin ilgisini çekmemiştir. 
1930'larda Cumhuriyet'in kurucuları çağdaş bir millet yaratmak için uğraş verirken, üniversitenin de yardımını istemişlerdir. Bu olgu da üniversite çevresinde özellikle sosyal ve beşeri bilim insanları arasında yaygın olan, hemen yalnızca 'nasıl olmalı' sorusuyla ilgilenme eğilimini güçlendirmiştir. Sosyal bilim insanlarının pek çoğu, öğrenmeden her şeyi bildiklerini sanmaya ve dolayısıyla kendilerini her konuda fetva vermeye yetkili olduklarını düşünmeye başlamışlardır. 
Bekleneceği gibi bu gelişme, özellikle sosyal ve beşeri bilimleri olumsuz şekilde etkilemiştir. 'Nasıl olmalı' sorusuna odaklanma olgusu, verilerden ziyade ideoloji ile haşır neşir olmayı beraberinde getirmiştir. Bilgi ile ideoloji eşitlenmiştir... 
İdeoloji, ayrıca, uçsal kavram ve modellerle düşünme alışkanlığına yol açmıştır. Her görüşte bir parça da olsa hakikat payı bulunabileceği düşüncesi itibar görmemiştir. Tek doğru fikri, bağımsız araştırma, öğrenme ve onların da geçici olması mukadder yeni doğrulara ulaşmaya kapıları kapamıştır.." 

Prof. YAŞAR Ocak, Osmanlı medresesinde bilimin, 12. yüzyıl İslam bilimi kadar bile gelişmemiş olmasını "medresenin devlet organı" ve "devlete memur yetiştiren kurum" olmasına bağlar. 
Cumhuriyet'te aynı anlayış bu defa cumhuriyetçilik için devam ettirilmiş. Ama neticede bizim zihniyetimizde "nedir, neden " sorularından ziyade, "nasıl olmalı " sorusu ağır basıyor. 
Halbuki bilim "nedir, neden " soruları ile başlar. "Nasıl olmalı " sorusu ise siyasetin, ideolojinin, ahlakın, felsefenin, dinin, estetiğin alanına girer. 
Bizde üniversite tasfiyelerine bakın, her devirde, bilimsel performans değil, siyasi kıstaslara göre 'temizlik' yapılmıştır. 
H l üniversitelerimizin önemli bir bölümünde "performans değerlendirmesi" yoktur ama "ideoloji, yandaşlık, akrabalık" gibi değerlendirmeler çoktur 
Netice ortada... 



</TEXT>
</DOC>
