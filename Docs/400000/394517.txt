<DOC>
<DOCNO> 394517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sondun24.html </URL>
<DATE> 2005/11/13/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Saddam'ın 1100 avukatı savunmadan çekildi 
</HEADLINE>
<TEXT>

     Devrik Irak Devlet Başkanı Saddam Hüseyin'in savunma ekibindeki 1100 kadar Iraklı avukatın, güvenliklerinin yeterince sağlanmadığı gerekçesiyle davadan çekildikleri bildirildi. 
     Başkent Bağdat'ta bugün avukatlar adına dağıtılan bildiride, Saddam'ın Iraklı baş avukatı Halil el Duleymi'nin davadan çekilip çekilmediği belirtilmedi, ancak Bağdat'taki diğer avukatların zor şartlar ve tehlikeli koşullar altında savunma görevlerine devam ettikleri kaydedildi. 
     Avukatlar ayrıca, Saddam'ın Irak'ta yargılanmasına devam edilmemesini de istediler. 
     Saddam'ın yargılandığı mahkemenin yargıçlarından Raid Cuhi ise mahkemenin duruşmalara devam edeceğini belirterek, 28 Şubat'ta yapılacak duruşmaya savunma avukatlarının katılmaması durumunda, mahkemenin kendisinin savunma avukatları belirleyeceğini kaydetti. 
     Cuhi, AP'ye telefonla yaptığı açıklamada, mahkeme tarafından belirlenen avukatların da mahkemenin ertelenmesini isteyebileceklerini, o zaman mahkemenin durumu değerlendireceğini söyledi. 
     Saddam ve birlikte yargılandığı kişilerin iki avukatı vurularak öldürülmüştü. 
     
</TEXT>
</DOC>
