<DOC>
<DOCNO> 391190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sontur31.html </URL>
<DATE> 2005/10/31/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Yolcu otobüsü kasise takıldı 2 yaralı 
</HEADLINE>
<TEXT>

     Erzurum’da, Atatürk Üniversitesi yerleşkesindeki kasisten geçen halk otobüsünde bulunan 2 kadın yolcudan birinin beli, diğerinin ayağı kırıldı. 
     AA muhabirinin edindiği bilgiye göre, Nuri Varol idaresindeki 25 EK 417 plakalı özel halk otobüsü, Atatürk Üniversitesi kampusundaki kasisten geçtiği sırada, yolculardan Hilal Kızıltunç Özmen 28 ile Ergin Topçu 63 yaralandı. 
     Olay yerine gelen ambulansla Aziziye Araştırma Hastanesi’ne kaldırılan yaralılardan Özmen’in belinin, Topçu’nun ise ayağının kırıldığı belirlendi. 
     Özmen’in ağabeyi Atatürk Üniversitesi Öğretim Üyesi Prof. Dr. 
     Ahmet Kızıltunç, gazetecilere yaptığı açıklamada, pratisyen doktor olan kardeşinin "özel halk otobüsünün zaten yüksek olarak yapılan kasise süratli girdiğini" söylediğini belirterek, araç sürücüsü hakkında suç duyurusunda bulunacağını bildirdi. 
     Diğer yaralı Topçu’nun yakınları da kazaya sebebiyet verenler hakkında şikayetçi olacaklarını söylediler. 
     
</TEXT>
</DOC>
