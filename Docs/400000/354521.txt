<DOC>
<DOCNO> 354521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur57.html </URL>
<DATE> 2005/06/22/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
İşsiz gencin "bıçaklı" eylemi... 
</HEADLINE>
<TEXT>

     Trabzon’da elinde bıçak ve döner bıçağı alan bir genç, işsiz olduğu gerekçesiyle eylem yaptı. 
     Fatih Devlet Hastanesi önüne gelen M.B, elindeki bıçağı boğazına dayayarak, döner bıçağını çevreye savurmaya başladı. İşsizlikten bunaldığını söyleyen genç, kendisini ikna etmeye çalışan polisler ile arkadaşlarına zor anlar yaşattı. 
     Yaklaşık 1 saat süren eylem sırasında zaman zaman alkol alan genç, sürekli işsiz olduğunu ve iş istediğini söyledi. 
     Genç, daha sonra elindeki bıçaklarla birlikte ara sokaklara kaçtı. 
     Bir süre polisten kaçan genç, daha sonra sokaktaki bir kahvehanede oturdu. 
     Burada polisler ve arkadaşlarıyla oturup çay ve sigara içen genç, yanındakilerle bir süre sohbet etti. 
     Bıçağı vermesi halinde kendisine bir şey yapmayacaklarını söyleyen polislerin ikna ettiği M.B, bıçağını arkadaşlarına verdi. 
     "İşsizlikten bunaldım. Bu nedenle canıma kastettim" diyen M.B, polisler tarafından gözaltına alındı. 
     
</TEXT>
</DOC>
