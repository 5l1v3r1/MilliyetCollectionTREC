<DOC>
<DOCNO> 397760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sonyas13.html </URL>
<DATE> 2005/11/24/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İngiltere'yi sarhoş eden yasa 
</HEADLINE>
<TEXT>

     İngiltere'de halk yeni yürürlüğe giren bir yasayı çılgınlar gibi kutladı, publarda sabahlara kadar eğlendi. 
     Dün geceyarası kabul edilen yasaya göre 90 yılı aşkın süredir 23.00'de kapatılan pub ve barlar artık müşterilere 24 saat hizmet verebilecek. Kökeni 1. Dünya Savaşı'na dayanan yasağın kalkmasının ardında saat 23.00'de bar müşterilerinin stadyum boşalır gibi aynı saatte sokaklara dökülmesi yatıyor. 
     Ancak bu uygulamanın, zaten içki sorununun ileri düzeyde olduğu İngiltere'de alkolizm ve suç oranını artıracağını düşünenlerin sayısı hiç de az değil. 
     
     BARDAK DOLU MU, BOŞ MU 

     Yasanın gündeme geldiği tarihten bu yana konuyu tartışan İngiliz halkı ve basını, yeni uygulamanın zarar ve yararlarını tartışıyordu. 
     Konuyu, Bardağın yarısı dolu mu, yarısı boş mu’ başlığıyla işleyen Independent gazetesine göre yasağın kalkması insanların saat 11'e doğru içkileri "kafaya dikmesini" engelleyecek ve sarhoş sayısı azalacak. 
     Uzmanlar ise yeni uygulamanın alkol tüketimini ve suç oranını artıracağını belirtiyor. 
     

     
</TEXT>
</DOC>
