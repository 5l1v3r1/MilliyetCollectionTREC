<DOC>
<DOCNO> 384539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sonspo02.html </URL>
<DATE> 2005/10/06/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Doping yapan sporcuya hapis ve para cezası geliyor 
</HEADLINE>
<TEXT>

     UĞUR TENEKECİOĞLU Ankara DHA 

      SPORDAN Sorumlu Devlet Bakanı Mehmet Ali Şahin, Türk Ceza Kanunu’nda yapılacak değişiklikle doping yapan sporculara hapis ve para cezası verilebileceğini söyledi. 
     Bakan Şahin, federasyon başkanlarıyla Ankara Gölbaşı Tesisleri’nde toplantı yaptı. Toplantıya Halter Federasyonu Başkanı Hasan Akkuş, Okçuluk Federasyonu Başkanı Uğur Erdener, Boks Federasyonu Başkanı Caner Doğaneli ve Voleybol Federasyonu Başkanı Hüsnü Can’ın katılmaması dikkat çekti. Federasyon başkanlarının görüşleri, sıkıntıları ve özellikle doping konularının görüşüldüğü toplantıda Bakan Mehmet Ali Şahin özellikle dopingle ilgili alınabilecek tedbirler üzerinde dururken, alınabilecek önlemleri şöyle sıraladı 
     TCK’da değişiklik yapılarak doping alan sporculara para ve hapis cezası verilebilir. Bunun üzerinde çalışmalıyız. Dünya Anti Doping Ajansı WADA bir birim kurarak, şampiyonlar öncesi habersiz kontrolleri biz de yapabiliriz. Bu uygulama sporcularımızın şampiyonalara daha sağlıklı çıkmasını sağlar. Doping alan ve ceza alan sporcuları milli takıma almayalım. Bu sporcular çok başarılı da olsalar, doping yaptıkları için kamuoyunda tepki oluyor. Doping alan sporcunun antrenörünü de sporcuyla aynı cezaya çarptıralım. En kısa sürede hem federasyon başkanlarını hem de milli sporcuların ailelerinin katılacağı bir toplantı yapılsın ve bu toplantıda sporcu aileleri de bilinçlendirilsin. Çünkü bir sporcunun yaşamında ailelerinde büyük önemi var.'' 
     
</TEXT>
</DOC>
