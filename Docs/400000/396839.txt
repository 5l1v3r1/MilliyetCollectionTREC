<DOC>
<DOCNO> 396839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sonyas04.html </URL>
<DATE> 2005/11/21/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
Ünlü 'madam'dan kadınlara genelev 
</HEADLINE>
<TEXT>

     Radikal gazetesi 

Hollywood'un ünlü 'madamı' Heidi Fleiss, artık kadınları mutlu edecek. 
     Kadınlara 'genelev' hizmeti vermeye hazırlanan Fleiss, mek n olarak vahşi batı eyaleti Nevada'yı seçti. 'Heidi'nin Damızlık Çiftliği' adlı genelev için saati 250 dolarlık jigololar aranıyor. 
     Los Angeles Times'a konuşan Fleiss, artık kadınların daha özgür olduğunu, daha fazla para kazanan kadınların insanlarla kaynaşmak için yeterli zamanları olmadığını söyledi. Fleiss, sayısız kadının kendisiyle aynı şeyleri söylediğini, konuştuğu kadınların, "Eğer bu projeyi gerçekleştirirsen, kapıda ilk biten ben olurum" dediklerini öne sürdü. 
     Fleiss, genç kızlarla birlikte olmak uğruna evi terk eden yaşlı kocaların ardından evlerinde oturup ağlayan kadınlar için kredi kartlarıyla gidebilecekleri bir mek n olacağını söyledi. 
     Nevada, ABD'de genelevlerin yasal olarak işletilebildiği tek eyalet. 
     Fleiss, 1995 yılında ünlü isimlere hizmet verdiği birinci sınıf genelevi nedeniyle tutuklanmış, kara kitabının içinde geçen isimlerin kamuoyuna duyurulmasıyla büyük bir skandal patlamıştı. 
     
</TEXT>
</DOC>
