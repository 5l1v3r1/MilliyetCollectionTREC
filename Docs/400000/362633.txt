<DOC>
<DOCNO> 362633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/yasam/axyas01.html </URL>
<DATE> 2005/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Lüks tutkunlarına alışveriş haritası 
</HEADLINE>
<TEXT>


Newsweek dergisi, son sayısında lüks tutkusunu işledi ve alışveriş meraklısı zenginlere neyi, nereden alabileceklerini gösteren bir yol haritası hazırladı 

DIŞ HABERLER SERVİSİ 

Dünyada son yıllarda büyük bir lüks ve konfor çılgınlığı yaşanıyor. Daha fazla lüks vaat eden, ancak orta halli insanların ürünlerinin yanına bile yaklaşamayacakları markalar, yeni pazarlama stratejileri geliştirerek kasalarını dolu tutmaya çalışıyor. 
Mesela Louis Vuitton'un Tokyo'daki Omotesando binasındaki "Celux Club"ına girebilmek için alışveriş yapılmasa bile 2 bin dolarlık üyelik ücretini ödemek gerekiyor. Bu parayı ödeyenler, sınırlı sayıda üretilmiş ürünlerini herkesten önce satın alabilme şansına kavuşuyor. 

Helikopter pistli kulüp 
Delux Club, 87 tuvaleti, henüz gösterime girmeyen filmleri oynatan sineması, helikopter pistiyle, lüks tutkusunun vardığı noktayı işaret ediyor. 
Newsweek dergisi de lüks tutkusunu detaylarıyla işlediği son sayısında zenginlere dünyanın neresinden, ne alabileceklerine dair ipuçları verdi... 

Hangi şehirden ne alınır 
AVRUPA 
Londra Brown'daki Fendy Spy çantalar, 2300 dolar olmasına rağmen tükendi. Berlin China Club'a üye olabilmek için 11945 doları gözden çıkarmak gerekiyor. Moskova 240 bin dolara bir Bentley Continental GT alabilirsiniz. Paris Kendinize Colette'ten 344 dolara bir çift espadril alın. 

AFRİKA 
Johannesburg Kırsaldaki Tsala Treetop Lodge'da geceliği 525 dolara kalabilirsiniz. 

ORTADOĞU 
Dubai Birleşik Arap Emirlikleri Kuleleri'ndeki alışveriş merkezinde Gucci'den Cartier'e, Jimmy Choo'dan Emilio Pucci'ye, birçok ünlü markanın mağazaları bulunuyor. 

ASYA 
Pekin 1200 dolarlık Louis Vuitton çantalar çok popüler. Zengin Çinliler Porsche'un 190 bin dolarlık cipine de ilgi gösteriyor. Hong Kong Oyuncu Maggie Cheung'un şirketi Qeelin'in üretimi kabak şeklindeki elmas ve altın mücevherler çok popüler. Şans getirdiğine inanılan bu mücevherlerin taklitleri de mevcut. Tokyo Popüler düz ekran televizyonlar 2900 dolardan başlıyor. Sharp'ın 65 inçlik televizyonu 16 bin dolarlık bir etiket fiyatıyla ağustosta çıkacak. Mumbai Vertu Signature White Platinum cep telefonları 39 bin dolara satılıyor. 

ABD 
Los Angeles Lisa Kline'ın rock roll esintili mücevherleri ve deri eşyaları. 
New York Bunun gibi uzun bluzlar, 800 dolarlık Dries Van Noten tasarımı Barneys'de popüler. Sağlıklı ve zengin misiniz O zaman yıllık 23 bin 500 dolar ödeyerek "E gym"de spor yapabilirsiniz. 

LATİN AMERİKA 
Rio de Janerio Mücevherci H. Stern, ününü elmas işleyerek yaptı. Ofislerindeki örnekler, Rio'da en çok turist çeken mek nlardan. Trendy tasarımları gören zengin turistler kolayca alıcı oluyor. Mexico City Lüksün "yüklü" bir fiyat etiketi taşıması gerekmediğini kanıtlayan Swarovski kristal saatleri 176 dolara, Natural Sea Beauty'nin nemlendiricileri 50 dolara satılıyor. 


</TEXT>
</DOC>
