<DOC>
<DOCNO> 367766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/spor/spo03.html </URL>
<DATE> 2005/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapılar kapandı 
</HEADLINE>
<TEXT>


Galatasaray'ın ilgilendiği Pires'e Arsene Wenger onay vermezken, Basinas da Eric Gerets'e takıldı. Böylece Sarı-Kırmızılılar, sadece Kily Gonzales'i beklemeye başladı 

ERHAN TELLİ 


Galatasaray'ın olası transferleri, teknik direktörlere takıldı. Robert Pires'e Arsenal Menajeri Arsene Wenger engel olurken, Basinas ise Gerets'in vetosuna takıldı. 
Fransız futbolcu için Wenger ile önceki akşam bir görüşme yapan Sarı - Kırmızılılar'ın 2. Başkanı Turgay Kıran, Pires konusunda yardımcı olmalarını rica etti. Ancak Arsenal ekibinin teknik patronu, bu futbolcuya ihtiyacı olduğunu ifade ederek, Pires'te beklentilerinden vazgeçmelerini rica etti. Fransız oyuncunun alternatifi olarak gösterilen Kily Gonzales'te de intimalin zayıf olduğu vurgulandı. 
Orta alana düşünülen diğer isim olan Yunanlı Basinas için de Gerets'ten olumsuz yanıt geldi. Bu bölgede Saidou'yu düşündüğünü ifade eden Belçikalı çalıştırıcı, "Takımımızda Basinas'ın özelliklerine sahip birçok oyuncumuz var. Ben o bölgede Saidou'dan faydalanmayı düşünüyorum. Sağ kanada bir oyuncu alırsak, bize büyük faydası olur" dediği bildirildi. 
Ay sonuna kadar vakti olan yönetimin, Eric Gerets'in onay vereceği bir ismi transfer etmeyi planladığı kaydedildi. 

Orhan Ak beklentisi 

Konyaspor maçının son hazırlıklarını dün gerçekleştiren Galatasaray'da Orhan Ak 18 kişilik kadroya alındı. Kulüp Roktoru Murat Çevik, bağırsak enfeksiyonu geçiren futbolculardan Hakan Şükür'ün durumunun iyiye gittiği açıklarken, Orhan'ın ise iyileşme sürecine girdiğini ifade etti. 

Sambacı'dan 500 misli k r ettiler 

Conceiçao'yu 1000 Euro'luk sembolik bir bonservis bedeliyle transfer eden Galatasaray, Brezilyalı futbolcuyu bir yıl sonra 500 bin Euro'ya Panathinaikos'a transfer ederek 500 misli k r elde etti. 
Yıllık maliyetinin 2 milyon Euro'yu bulması nedeniyle "istenmeyen adam" ilan edilen ve kulüp bulması istenen Conceiçao, Gerets'in göreve gelmesiyle yeniden kıymete binmiş, ancak takımda kalması için ikna edilememişti. 

GALATASARAY - KONYASPOR 

Kadrolar 
GALATASARAY 
Mondragon 
Cihan 
Tomas 
Song 
Orhan 
Hasan Şaş 
Sabri 
Saidou 
Iliç 
Altan 
Necati 
Hakan 

KONYASPOR 
Özden 
Yasin 
El Saka 
Ü.Bozkurt 
E.Albayrak 
Z.Demir 
Batista 
M.Hacıoğlu 
Eray 
Z.Biryol 
T.Türkmen 

STAT Ali Sami Yen, SAAT 20.00, HAKEM Cem Papila, YAYIN Lig TV, CEZALI Ceyhun Eriş Konyaspor , SAKAT Ayhan Galatasaray , Erman, Ozan Konyaspor 


</TEXT>
</DOC>
