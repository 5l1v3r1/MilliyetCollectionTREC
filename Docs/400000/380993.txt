<DOC>
<DOCNO> 380993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sontur49.html </URL>
<DATE> 2005/09/23/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Pazaryolu'ndaki trafik kazasında yaralı sayısı 56'ya yükseldi... 
</HEADLINE>
<TEXT>

     Erzurum’un Pazaryolu İlçesi’nde meydana gelen trafik kazasında yaralananların sayısı 56’ya yükseldi. 
     Erzurum Valiliği Kriz Merkezi’nden alınan bilgiye göre, Pazaryolu İlçesi’nde, yurda kaçak giren yabancı uyrukluları taşıdığı belirlenen kamyonun uçuruma yuvarlanması sonucu meydana gelen kazada, kamyondaki yabancı uyruklulardan 6’sı öldü, 56’sı yaralandı. 
     Yaralılardan sağlık durumu ciddiyetini koruyan 15 kişinin Erzurum’a sevk edildiği, 41 kişinin ise İspir Devlet Hastanesi’nde tedavi altına alındığı bildirildi. 
     Bu arada, kamyondakilerin, Afganistan, Pakistan ve Bangladeş uyruklu olduğu öğrenildi. 
     Pazaryolu Kaymakamı Mesut Yakuta, kamyonda bir yedek 2 şoför olduğunun belirlendiğini yedek şoförün yakalandığını, ancak şoförün henüz bulunmadığını kaydetti. 
     
</TEXT>
</DOC>
