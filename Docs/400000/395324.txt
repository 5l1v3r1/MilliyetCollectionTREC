<DOC>
<DOCNO> 395324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/siyaset/siy01.html </URL>
<DATE> 2005/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Başbakan dahi fetva veremez' 
</HEADLINE>
<TEXT>


Prof. Bilgin, "Başın kapanması konusunda Diyanet İşleri Başkanlığı bile karar veremez" dedi 

ÖNDER YILMAZ Ankara 


İlahiyat profesörleri, Erdoğan'ın, türban konusunda "Mahkeme söz söyleme hakkına sahip değil. Söz söyleme hakkı ulemanındır" açıklamasını "maksadını aşan ifade" olarak değerlendirdi. İlahiyatçılar, AİHM'nin türban kararını dini açıdan değil, Türkiye'nin devlet uygulaması ve hukuki yapısı açısından karara bağladığını vurguladı. 
Prof. Beyza Bilgin AİHM'ye müracaat hukuk ve insan hakları açısındandır. Dini uygunluk açısından değildir. Başın kapanması konusunda Diyanet İşleri Başkanlığı dahi karar veremez. Çünkü geçmişte mezheplere göre farklı uygulamalar vardır. Bunu başbakan da söyleyemez, fetva veremez. Biz dinin kanunlarıyla yönetilmiyoruz. Anayasa, ceza hukuku din kurallarına göre değildir. Ulemanın din konusundaki tavsiyesi kişinin bileceği iş. Bunu bir devlet adamı dayatamaz. 

'Maksadı aşan ifade' 
Prof. Dr. Zekeriya Beyaz AİHM türbanın dinen caiz olup olmadığına karar vermiyor. Devletin kamu alanında dini simgelerin kullanılmasına karar vermeye yetkisi olup olmadığını tespit ediyor. Onlar dini araştırmıyor ki. Başbakan'ın açıklaması tamamen maksadını aşan bir ifade. 
Eski Diyanet İşleri Başkanı Süleyman Ateş Hiçbir mahkeme dinin emirleri konusunda karar alamaz. AİHM meseleye dini açıdan değil, Türkiye'nin hukuki davranışı açısından karar veriyor. 
Atatürk Üniversitesi İlahiyat Fakültesi Dekanı Profesör Bahattin Kök "Biz dini konularda akademik çalışma yapıyoruz. Biz akademisyen olarak kendimizi ulema yerine koymuyoruz." 


</TEXT>
</DOC>
