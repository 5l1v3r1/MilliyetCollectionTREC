<DOC>
<DOCNO> 399462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/ekonomi/eko04.html </URL>
<DATE> 2005/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan'a 2.5 katrilyonluk 'yedek' ödenek 
</HEADLINE>
<TEXT>


SALİHA ÇOLAK Ankara 

TBMM Plan ve Bütçe Komisyonu'nda, Merkezi Yönetim Bütçe Yasası'nda yapılan değişiklikle, 2.5 katrilyon liralık ek ödenek Maliye Bakanı Kemal Unakıtan'ın kararına bağlandı. CHP tarafından erken seçim sinyali olarak algılanan bu düzenleme ile sağlanan ödenek büyük oranda, köy hizmetlerinin tasfiyesinin ardından hükümetin taşrada oy kaybetmesine neden olan köy yollarının yapımı ile tarıma yönelik desteklemeler ve yıl içinde ortaya çıkan ihtiyaçları karşılamak üzere 'yedek ödenek' kaleminde kullanılacak. 

'Ayrıntılı düzenleme yok' 
Bütçe görüşmeleri sırasında CHP'li Akif Hamzaçebi, yaklaşık 2.5 katrilyon liralık bir ödeneğin kullanımının Maliye Bakanı Unakıtan'ın yetkisine bırakılmasının, 'seçim işareti' olduğunu belirterek, nerede nasıl kullanılacağına ilişkin ayrıntılı bir düzenleme yapılmadan yedek ödenek adı altında farklı kalemlere aktarılan bu ödeneğin genel bütçe kapsamına alınması gerektiğini vurguladı. Tasarının 11. maddesinin e fıkrasında düzenlenen, "TMSF tarafından yönetim ve denetimi devralınan kuruluşların kesinleşmiş vergi, harç, ceza, gecikme zammı ve faizi ile GSM, Hazine borçlarına karşılık tahsil edilecek gelir tahminini aşan kısımdan Maliye Bakanlığı ve Hazine Müsteşarlığı bütçelerine aktarma yapma yetkisi Unakıtan'a verildi. 

'TRT özelleştirilmeli' Unakıtan, TRT 2'de katıldığı programda "TRT'yi özelleştirmeyi düşünüyor musunuz " sorusuna şu yanıtı verdi "Esasında özelleştirilmesi gereken kuruluşların başında geliyor TRT. Biz TRT'yi bu sene, merkezi bütçenin içine koymadık. TRT artık kendi yağınla kavrulmak mecburiyetindedir. Kendi gelirini de kendisi yaratması lazım, kendi giderlerini de kendi gelirleriyle karşılaması lazım. Haa onu yapmadı mı Başka tedbirler alınır. Bana göre özelleştirilmesi gerekiyor." 


</TEXT>
</DOC>
