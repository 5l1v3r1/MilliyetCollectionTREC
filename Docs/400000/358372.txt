<DOC>
<DOCNO> 358372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sonsiy08.html </URL>
<DATE> 2005/07/05/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
DYP AKP hükümeti Hitler rejiminden farksız 
</HEADLINE>
<TEXT>

     DYP Genel Başkan Yardımcısı Saffet Arıkan Bedük, AKP Hükümetinin "Hitler rejiminden farksız hale geldiğini" ileri sürdü. 
     Bedük yaptığı açıklamada Başbakan Recep Tayyip Erdoğan’a "Başbakan, oturduğu makamın azarlayan değil, kuçaklayan bir yüce makam olduğunu unuttu" diye seslendi. 
     Erdoğan’ın fukara edebiyatı üzerine kurduğu siyaset anlayışının çöktüğünü belirten Bedük, bunun gelir dağılımındaki adaletsizlikten anlaşılabileceğini bildirdi. 
     Erdoğan-YÖK gerginliğine de değinen Bedük, "Bu çarpık tabloya bugün bir de eğitim kurumlarıyla girilen kavga eklenmiştir" dedi. 
     
     AĞIZ DALAŞINDA 
     Bedük, "Başta YÖK Başkanı olmak üzere, üniversite rektörleriyle ağız dalaşına girebilen sayın Başbakan’ı, oturduğu koltuğun hakkını vermeye ve devlet umuruna yakışır tarzda devlete hükümet etmeye davet ediyoruz" dedi. 
     Bedük, TBMM içtüzük değişikliğine de gönderme yaparak şöyle devam etti 
     "Muhalefetin sesisi susturmak için her türlü ayak oyununu deneyen ve dikta rejimlerini aratmayacak kanun değişiklikleriyle iktidarını sağlamlaştırmaya çalışan Erdoğan’ın başındaki AKP hükümeti, bugün İkinci Dünya Savaşı’ndaki Hitler rejiminden farksız hale gelmiştir." Bedük, Erdoğan’ın sonun başlangıcını gördüğü için sorunları kavgayla halledebileceğini zannettiğini belirtirken, "Sayın Başbakan, yakın bir gelecekte ısrarla kaçtığı, üstünü örtmeye çalıştığı seçim sandığını kendisi ortaya çıkarmak zorunda kalacaktır" diye konuştu. 
     
</TEXT>
</DOC>
