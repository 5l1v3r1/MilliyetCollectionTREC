<DOC>
<DOCNO> 367781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/yasam/axyas02.html </URL>
<DATE> 2005/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu hale 14 yıllık kocası getirdi 
</HEADLINE>
<TEXT>


Saffet Özdemir, eşi Rabiye'yi çocuklarının gözleri önünde dövdü, kafasında kırdığı şişeyle yüzünü ve vücudunu doğradı 

FEVZİ KIZILKOYUN Ankara DHA 

Ankara'da 3 çocuk annesi Rabiye Özdemir 33 , aile içi şiddet ve geçimsizlik nedeniyle 14 yıllık eşi Saffet Özdemir'den 40 boşanmak için 22 Temmuz'da dava açtı. 
Ardından İstanbul'daki ailesinin yanına giden Rabiye Özdemir, çocuklarını ise götürmesine izin vermedikleri için eşinin ailesinin yanında bıraktı. Ankara Büyükşehir Belediyesi'nden Nevşehir Belediyesi'ne tayini çıkan Saffet Özdemir, bir süre sonra çocuklarıyla İstanbul'a giderek eşini evlerine dönmeye ikna etti. 

Gözaltına alındı 
Çift, kızları A. 4 ve oğulları O'yu 12 yanlarına alarak bir otele yerleşti. Ortanca çocukları M. 8 ise amcasının yanında kaldı. 
Ancak Saffet Özdemir önce telefonla aradığı ailesi, ardından da eşiyle tartışmaya başladı. 
Sinirlenen Saffet Özdemir, yumruklayarak yere düşürdüğü eşinin başına masada bulunan şişeyle vurdu. Ardından kırılan şişeyle, eşinin yüzünü ve vücudunun çeşitli yerlerini kesti. Rabiye Özdemir Gazi Üniversitesi Tıp Fakültesi Hastanesi'ne kaldırılırken, eşi gözaltına alındı. 


</TEXT>
</DOC>
