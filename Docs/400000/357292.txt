<DOC>
<DOCNO> 357292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sondun30.html </URL>
<DATE> 2005/07/01/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
İspanya AB sözünü tutmalı, Türkiye ile müzakereler başlamalı 
</HEADLINE>
<TEXT>

     İspanya Dışişleri Bakanı Miguel Angel Moratinos, AB'nin sözünü tutarak Türkiye ile 3 Ekim tarihinde üyelik müzakerelerine başlaması gerektiğini söyledi. 
     İspanyol haber ajansı EFE'nin haberinde, AB dönem başkanlığının İngiltere'ye geçmesi sebebiyle Moratinos'un İngiltere'nin Madrid Büyükelçisi'nde verilen resepsiyona katıldığı ve burada Türkiye için de destek istediği ifade edildi. 
     Moratinos'un resepsiyondaki konuşmasında ''Avrupa, Türkiye'ye sırtını çevirmemeli ve sözünü yerine getirip üyelik müzakerelerine ekim ayında başlamalı'' dediği kaydedildi. 
     Moratinos'un, İngiltere'nin 6 ay yürüteceği AB dönem başkanlığı sürecinin ülkeler arasında ''uzlaşmayı'' sağlamaya yönelik olmasını, Avrupa'nın yapılanması sürecinin devam etmesini temenni ettiği belirtildi. 
     
</TEXT>
</DOC>
