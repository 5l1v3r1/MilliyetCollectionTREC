<DOC>
<DOCNO> 388315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sonspo06.html </URL>
<DATE> 2005/10/20/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Çobanoğlu, Denizlispor'u Galatasaray'a hazırlıyor 
</HEADLINE>
<TEXT>

     Denizlispor Menajeri Can Çobanoğlu, takımların ismine bakmaksızın sahaya çıkıp puan almak zorunda olduklarını belirtti. 
     Denizlisporlu futbolcular, hafta sonunda İstanbul'da oynayacakları Galatasaray maçının hazırlıklarını teknik direktör Nurullah Sağlam yönetiminde Gümüşler'deki Denizlispor Tesisleri'nde sürdürdü. Antrenmanda futbolcular düz koşu, kondisyon, hazırlık pasları ve top çalma çalışması yaptı. 
     Bu arada gazetecilere açıklamada bulunan Denizlispor Menajeri Can Çobanoğlu, Galatasaray maçına 3 futbolcudan yoksun olarak çıkacaklarını ifade ederek, Serhat ve Hüseyin'in kırmızı kart cezalısı olduğunu, Güven'in ise uzun süre takımdan ayrı kalacağını söyledi. 
     Galatasaray maçının zorlu geçeceğini kaydeden Çobanoğlu, şöyle konuştu 
     ''Bizim bütün maçlarımız zorludur. Takımların ismine bakmaksızın sahaya çıkıp puan almak durumundayız. Galip gelmek durumundayız. Galatasaray da çok iyi futbol oynayan, kuvvetli bir ekip. Denizlispor da kuvvetli bir ekip. Seyircilere hoş gelecek, kora kor mücadele olacak. Zevkle seyredilecek bir mücadele olacak diye bakıyorum. Sportif anlamda her iki takımın da maçtan iyi çıkmasını istiyorum, ama bizim daha çok puana ihtiyacımız var.'' 
     
</TEXT>
</DOC>
