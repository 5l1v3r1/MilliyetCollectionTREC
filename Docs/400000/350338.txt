<DOC>
<DOCNO> 350338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/soneko43.html </URL>
<DATE> 2005/06/09/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Soros, Güler Sabancı ile bir araya geldi... 
</HEADLINE>
<TEXT>

     Ünlü yatırımcı ve spekülatör George Soros, Sabancı Holding Yönetim Kurulu Başkanı Güler Sabancı ile bir araya geldi. 
     Sakıp Sabancı Müzesi'nde basına kapalı olarak gerçekleştirilen görüşme öncesinde gazetecilere açıklama yapan Güler Sabancı, Açık Toplum Enstitütüsü ile Sabancı Üniversitesi arasında birçok çalışma yapıldığını kaydetti. 
     Bunlardan en önemlisinin Türk eğitim sistemiyle ilgili çalışmalar olduğunu vurgulayan Sabancı, ''Kendisine Türkiye adına teşekkür ediyorum. Böyle bir vakıfla Türk eğitim sistemi için yapılan çalışmalar için kendisine teşekkür ediyorum. Bunun dışında Açık Toplum Enstitüsü biliyorsunuz ki çok başarılı çalışmalar yapıyor. Kendisini Sakıp Sabancı Müzesi'nde ağırlamaktan mutluyum. Sakıp Bey'in eviyken gelmişti. Şimdi müze olarak gezdireceğim'' şeklinde konuştu. 
     Sabancı bir gazetecinin, ''Soros ile ortak yatırım düşünüyor musunuz '' sorusunu, ''Şu anda en büyük yatırımı yapıyoruz. Bu yatırımı eğitime yapıyoruz. Bugünün gündemi eğitim'' diye yanıtladı. 
     Güler Sabancı, bir gazetecinin, Soros'un ''imkan olursa yatırıma hazırız'' ifadesini hatırlatması üzerine de ''Biz bu konuları konuşmaya gelmedik. Biz bugün üniversite ve eğitim konuşmaya geldik. Ama neden olmasın '' dedi. 
     George Soros da kendisinin daha önce 1999 yılında Sabancı Üniversitesi'ni ziyaret ettiğini söyledi. 
     Soros, Sabancı Topluluğu'nun Açık Toplum Enstitüsü'ne ilgi gösterdiğini kaydetti. Bir soru üzerine Soros, Salı günü dünya çapındaki askeri ve politik krizlerin değerlendirileceği bir konferansa katılmak üzere Ankara'ya gideceğini bildirdi. 
     
</TEXT>
</DOC>
