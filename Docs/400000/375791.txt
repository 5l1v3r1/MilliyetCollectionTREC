<DOC>
<DOCNO> 375791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sonspo04.html </URL>
<DATE> 2005/09/05/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Fenerbahçe maçı için Ailton'a özel ilgi... 
</HEADLINE>
<TEXT>

     F.Bahçe maçı yaklaşırken, Ailton’a Türkiye’de derbiye verilen önemi anlatan Çalımbay, Sambacıya özel bir çalışma programı verdi. 
     Beşiktaş’ta her ne kadar önümüzdeki hafta Çaykur Rizespor ile kozlarını paylaşacak olsa da akıllar ister istemez 6. haftadaki Fenerbahçe maçında... Hem teknik heyet hem de futbolcular derbiyi şimdiden düşünmeye başlarken, Siyah-Beyazlılar’ın hocası Rıza Çalımbay, yeni transferlere özel ilgi gösteriyor. Sergilediği performans ve attığı gollerle kısa sürede taraftarın sevgilisi haline gelen Ailton’a Türkiye’de derbiye verilen önemi anlatan Çalımbay’ın Sambacıya özel bir çalışma programı sunduğu da öğrenildi. Ailton’dan Diyarbakırspor maçını unutmasını ve her iyi golcünün zaman zaman goller kaçırabileceğini bildiren Çalımbay’ın, Beşiktaş’a kısa sürede uyum sağladın. Taraftarın sana ilgisi de oldukça iyi. Eğer bu performansını Rİze’de ve derbide de sürdürürsen mükemmel olur'' dediği öğrenildi. 

     
</TEXT>
</DOC>
