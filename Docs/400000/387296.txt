<DOC>
<DOCNO> 387296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sondun48.html </URL>
<DATE> 2005/10/17/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
DSÖ "Kuş Gribi diğer ülkelere yayılabilir" 
</HEADLINE>
<TEXT>

     Dünya Sağlık Örgütü DSÖ , kuş gribinin diğer ülkelere yayılabileceğini, ancak en büyük tehdidin, kuş gribi virüsünün değişime uğrayarak insanları etkileyen bir virüse dönüşmesi ve dünya çapında milyonlarca insanın ölümüne yol açması olduğunu bildirdi. 
     DSÖ'de görevli Dr. Michael Ryan, grip hastalığının farklı ülkelerde ortaya çıkmasını beklediklerini, özellikle Kuzey Afrika ve Afrika kıtasındaki diğer ülkelerin muhtemelen kuş gribinin yayılabileceği hat üzerinde olduğunu söyledi. 
     Kuş gribi vakalarının Avrupa'da görülmesinin kaygı verici bir gelişme olduğunu, gribin gelecek haftalarda diğer ülkelere sirayet edebileceğini belirten Ryan, en büyük sorunun halen insanların kuş gribi nedeniyle öldüğü Asya'da olduğunu kaydetti. 
     
</TEXT>
</DOC>
