<DOC>
<DOCNO> 364532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/ekonomi/aeko.html </URL>
<DATE> 2005/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayide aslan payı yabancı ortaklıklarda 
</HEADLINE>
<TEXT>


'En büyük 500' içindeki 158 yabancı sermayeli şirket, verimlilik ve k rlılıkta yerlilere fark attı. İstihdamda yüzde 27.3 payla, toplam k rın yüzde 44.4'ünü, satışların yüzde 42.5'ini gerçekleştirdiler 

EKONOMİ SERVİSİ 

Türkiye'nin en büyük 500 sanayi şirketinin yüzde 33'ünü oluşturan yabancı sermayeli şirketler, 2004 yılında katma değerin ve ihracatın yüzde 50'sini gerçekleştirdi. 
Dün, İstanbul Sanayi Odası İSO tarafından açıklanan 'Türkiye'nin 500 Büyük Sanayii Kuruluşu 2004' araştırmasına göre, 500 büyük sanayi kuruluşu içinde, 158 yabancı ortaklı şirket yer aldı. 
2004 yılı verilerine göre yabancı sermayeli şirketler, yerli sermayeli şirketlere göre çok daha k rlı ve verimli çalışıyorlar. 500 büyük sanayi kuruluşunun yarattığı brüt katma değerin yüzde 49'unu, toplam ihracatın yarısını, toplam k rın yüzde 44.4'ünü, toplam satışların yüzde 42.5'ini, 158 şirketle ve yüzde 27.3 istihdam payı ile gerçekleştirdiler. 

342'si yerli şirket 
342 yerli sermayeli şirketin, toplam istihdamdaki payları yüzde 72.7 olmasına karşın, toplam k rın ancak 55.6'sını gerçekleştirdi. 
İSO çalışmasında, yabancı sermayeli şirketlerin 2003 verileri yer almamakla birlikte, 2004 verileri yerli şirketler karşısındaki durumlarını ortaya koydu. 
Merkez Bankası uzmanlarının yaptığı bir çalışmaya göre 2003 yılında 500 büyük sanayi kuruluşu arasında bulunan yabancı sermaye hakim şirketlerin, 500 şirketin toplam satışı içindeki payı yüzde 23.8, k rlılıkta payı yüzde 22.6 olmuştu. 
2003'te 500 büyükte istihdamın yüzde 14.3'ünü yabancı sermayenin h kim olduğu şirketler sağlamıştı. 

Wal-Mart'ın yüzde 33'ü 
Üretimden satışlara göre yapılan hesaplamaya göre Tüpraş, 10.4 katrilyon lira ile birinci olurken, araştırmanın ilk 10 sıralamasına otomotiv sanayisi damgasını vurdu. İlk 10 içinde, hepsi de yabancı sermayeli olan dört otomotiv şirketi Ford Otomotiv, Toyota, Oyak Renault ve Tofaş yer aldı. 
Raporda 2004 yılı İSO 500 ile ABD Fortune 500 karşılaştırması da yapıldı. Bu kıyasa göre Fortune 500 ABD listesine Tüpraş, Petrol Ofisi ve Fort Otomotiv girebiliyor. Tanıl Küçük, "500 büyük kuruluşun toplam satışı, ABD 500'ünün birincisi Wal-Mart'ın toplam satışının yüzde 33'ü kadar" dedi. 

Daha az istihdamla daha çok k r ediyorlar 500 içindeki payı Yabancı Yerli Şirket sayısı 158 342 İstihdam payı 27.3 72.7 Satışlar payı 42.5 57.5 Dönem k rı payı 44.4 55.6 



TÜPRAŞ, 10.4 milyar YTL ile yine Türkiye'nin en büyüğü En büyük 100 sanayi kuruluşu 



</TEXT>
</DOC>
