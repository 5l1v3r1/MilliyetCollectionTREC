<DOC>
<DOCNO> 375675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/yazar/zbirand.html </URL>
<DATE> 2005/09/05/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Pazartesi akşamı evinizde olacağım... 
</HEADLINE>
<TEXT>


Lütfen kimselere randevu vermeyin ve bu akşam saat 19 00'da sizin evde buluşalım. Kanal D ana haberi başlatacağız. 
Şimdiye kadar benim kitaplarımı, yazılarımı okudunuz, belgesellerimi gördünüz, 20 yıldır 32.GÜN'de izlediniz, son 5 yıldır da CNN TÜRK'te birlikteydik. MANŞET programıyla karşınıza çıktım. 
Şimdi yeni ve daha zorlu bir deneyime giriyorum. Kanal D ana haberi yönetmek ve sunmak çok zor bir iş. Ancak bana heyecan veriyor. Size, biraz dahi olsa farklı bir ana haber hazırlamayı hedefliyorum. 
Çok kaliteli bir ekip kurduk. 
Ayşenur Arslan, Mustafa Aşçıoğlu, Deniz Arman, Murat Keskin, Salih Selçuk, Nihat Özcan, Talip Korkmaz. En büyük şansım, zaten kaliteli iş yapan bir servisi devralmış olmak. 
Beni evinize kabul ederseniz çok memnun olacağım. 



BU EKİBE GÜVENİN... Kanal D Haber'i işte bu insanlar hazırlayacak. Ayşenur Arslan, yılların birikimiyle geminin kaptanı olacak. Deniz Arman, en iyi yaptığı bir işte, yepyeni bir başlangıçla karşınıza çıkacak. Mustafa Aşçıoğlu haberin akış ve planlamasını yapacak, Murat Keskin Anadolu'nun nabzını tutacak, Salih Selçuk İstanbul'u sizlere yansıtacak. 
Ankara'da Metin Kayıhan perde arkasını, Metehan Demir Türkiye ve dünyayı size getirecek. 



PAMUK'U HAPSE Mİ ATACAĞIZ Orhan Pamuk aleyhine açılan dava hepimizi düşündürmeli. İsveçli bir gazeteciye "Türkiye'de 30 bin Kürt ve 1 milyon Ermeni'nin öldürüldüğü" şeklindeki sözlerinin "Türklüğü alenen aşağılama" olduğu gerekçesiyle, 3 yıla yakın hapis istenerek mahkemeye verildi. 
Pamuk bir görüş açıkladı. Haklı veya haksız olabilir, ancak bu Türklüğü aşağılamak olarak görülemez. Pamuk bir konudaki görüşünü açıklıyor. Bu konuyu tartışmaya açıyor. 
Yıllarca Kopenhag kriterlerine uyum için mücadele edildi. Her kişinin görüşünü açıklamasının doğal hakkı olduğu söylendi. 
Peki şimdi ne yapacağız 
Pamuk'u hapse mi atacağız 



ROJ TV İÇİN TALEP OLMADI MI Doğru mu 
Danimarka'nın yaptığı açıklama hepimizi şaşırttı. Buna göre, Türkiye ROJ TV hakkında herhangi bir şikayette bulunmamış. 
Olabilir mi 
Askeri kanattan defalarca Danimarka iyaret edildi. K.K.K Org. Büyükanıt " Birliğikiz kışladan çıkınca, ROJ TV yayını kesip haber veriyor. Bunu da müttefiğimiz Danimarka topraklarından yapıyor" dedi 
Kafalar karıştı. 
Böyle bir durum vardı da, gereken temaslar yapılmadı mı Yoksa işin içinde başka bir şey mi var 
Açıkçası, anlayamadım ve birilerinin ortaya çıkıp bu işin ne olduğunu anlatmasını bekliyorum. 

Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com yayınlanmaktadır. 



</TEXT>
</DOC>
