<DOC>
<DOCNO> 377338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sonspo01.html </URL>
<DATE> 2005/09/10/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Nuri Şahin Tercihimi yaptım... 
</HEADLINE>
<TEXT>

     Borussia Dortmun’un 17 yaşındaki yıldızı Nuri Şahin, Almanlar’ın kendisine milli formayı giydiremeyeceğini söyledi ve ekledi Ben Türk’üm ve tek tercihim Ay-Yıldız''. 
     Nuri Şahin... Henüz 17 yaşında ancak Borussia Dortmund forması altında sergilediği müthiş performansla Almanlar’ı kendisine şimdiden hayran bıraktı. Bundesliga tarihinin en genç futbolcusu unvanını eline geçiren Nuri hedeflerini anlattı. Genç yıldız Almanlar’ın vatandaşlık teklifini geri çevireceğini belirtirken, Ay - Yıldızlı formayı giymekten başka birşey düşünmediğini açıkladı... 

-Bundesliga’da oynamanın en büyük düşün olduğunu olduğunu söylemiştin. Bu düşe nasıl ulaştın biraz anlatır mısın Futbola nasıl ve nerde başladın 

Avrupa Futbol Şampiyonası’nda 17 yaşaltı en değerli futbolcu seçildim. Avrupa’da yaşayan bir Türk olarak bundan gurur duyuyorum. Aslen Kırşehirliyim. Ailem uzun yılar önce buraya yerleşmiş. Küçük yaşta futbol oynamaya başladım. İlk yıllarda buradaki takımlarda Alman oyuncu ve teknik direktörlerin çifte standartlarına maruz kaldım . Ancak daha sonra oynadığım futbol ile herkesin beğenisini kazandım. Şu anda halen oynadığım Borussia Dortmund takımının oyuncu ve yöneticileri ile çok iyi bir diyaloğumuz var. 

-Fatih Terim’in senin hakkında güzel düşünceleri olduğunu biliyoruz. Senin de 21 yaşına kadar oynayacağın Milli Takım’ı seçme şansın var. Bu konuda ne düşünüyorsun Fatih terim’le bu yönde bir diyaloğunuz oldu mu 

Ben Türk’üm ve Türk Milli Takımı’nda oynayacağım. Bu konuda Fatih Terim ile de görüştük. Fatih Hoca bana durum nedir’ diye sorduğunda ben kendisine Türk Milli Takımı’nda oynayacağımı söyledim. 

-Seninle bir dönem İngiliz devleri Arsenal, Manchester United ve Chelsea de ilgilendi ancak Borussia Dortmund sözleşmeni 2009 yılına kadar kapattı. Bu durumdan memnun musun 

Dortmund ile 2009 yılına kadar sözleşmem var. Ayrıca Almanya’da 3 yıl üniversite okuyacağım. Bu nedenle Ada maceramı ileri bir tarihe erteledim. 

-Milli takımın Dünya Kupası’na gitme şansını nasıl değerlendiriyorsun 

Ben elemelerden çok umutluyum. Ukrayna galibiyetiyle büyük avantaj yakaladığımıza inanıyorum. Ay - Yıldızlı ekibimiz seneye Almanya’da olacaktır. 
-Borussia Dortmund taraftarları senin için gökyüzünün bize armağanı’ diyor. Bu konuda neler söyleyeceksin 

Maça çıktığımızda 83 bin kişi hep bir ağızdan tezehürat yapıyor. Stat Nuri’ sesleri ile yıkılıyor ve bu benim çok hoşuma gidiyor. Başarımdaki en büyük paylardan biri de taraftarındır. 

     
     Sponsoru bile var 

     17 yaşında olmasına rağmen Almanya’nın gözbebeği haline gelen Nuri Şahin’in sponsorluğunu dünyaca ünlü Nike firması yapıyor. 

     
</TEXT>
</DOC>
