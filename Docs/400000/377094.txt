<DOC>
<DOCNO> 377094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sonspo06.html </URL>
<DATE> 2005/09/09/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Beşiktaş'ta milli oyunculara jest 
</HEADLINE>
<TEXT>

     Beşiktaş Kulübü Başkanı Yıldırım Demirören, Dünya Kupası’na gitme yolunda çok önemli bir galibiyet alan Milli Takım’ı yürekten kutladığını ve bu başarının devamını dilediğini söyledi. Demirören yaptığı açıklamada, Milletçe büyük bir heyecan ve dikkatle izlediğimiz maç sonunda finallere gidebilmek adına ümidimizi yaşatan neticeler elde ettik. Başta Milli Takımlar Başsorumlusu Fatih Terim olmak üzere, başarıda emeği geçen herkesi tebrik ediyorum'' dedi. 
     
     Teşvik primi verilecek 

     Demirören ayrıca Milli Takım’da yer alan Beşiktaşlı oyuncular için de, Beşiktaş Kulübü Yönetim Kurulu olarak, Ay-Yıldızlı ekipte bulunan Okan Buruk, İbrahim Toraman, Tümer Metin, Koray Avcı ve Gökhan Zan’ın 5’er bin YTL performans primiyle ödüllendirilmesine karar verdik. Bundan sonra da kulüp olarak, bünyemizdeki futbolcularımıza, milli takıma seçilmeleri halinde teşvik primi vermeyi kararlaştırdık'' açıklamasını yaptı. 
     
</TEXT>
</DOC>
