<DOC>
<DOCNO> 392874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sontur23.html </URL>
<DATE> 2005/11/07/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Bayramda trafik kazaları bilançosu 96 ölü, 148 yaralı 
</HEADLINE>
<TEXT>

     Ramazan Bayramı’nda meydana gelen 72 trafik kazasında 96 kişi hayatını kaybetti, 148 kişi de yaralandı. 
     Emniyet Genel Müdürlüğü’nden yapılan yazılı açıklamaya göre, bayram günleri ve Pazar günü dahil, 3-6 Kasım tarihleri arasındaki 4 günlük tatil süresince, Türkiye genelinde 72 trafik kazası meydana geldi. 
     Yerleşim yerlerinde meydana gelen 40 kazada 43 kişinin, yerleşim yeri dışındaki 32 kazada ise kişinin hayatını kaybettiği belirtilen açıklamada, 148 kişinin de yaralandığı belirtildi. 
     Kazalar en çok bayramın ikinci ve dördüncü gününde, 12.00-22.00 saatleri arasında yaşandı. 
     Kazalar çoğunlukla "araçlarının hızını yol ve hava şartlarına uydurmamak", "trafik güvenliği ile ilgili kurallara uymamak", "şerit ihlali", "araçların hızını kavşaklara yaklaşırken azaltmamak", "arkadan çarpma" ve "kavşaklarda geçiş önceliğine uymamak" kusurlarından meydana geldi. 
     Geçen yıl 13-16 Kasım 2004 tarihleri arasındaki 4 günlük Ramazan Bayram tatili süresinde, 68 ölümlü trafik kazası meydana gelmiş, bu kazalarda 89 kişi hayatını kaybederken, 136 kişi de yaralanmıştı. 
     Emniyet Genel Müdürlüğü yetkilileri, ölümlü kaza sayısında geçen yıla oranla yüzde 5.9, ölü sayısında yüzde 7.9 ve yaralı sayısında da yüzde 8.8 oranında artış olduğunu kaydettiler. 
     Ramazan Bayramı tatillerinde son 5 yılda, toplam 3 trafik kazası meydana gelirken, bu kazalarda 481 kişi öldü, 792 kişi de yaralandı. 
     
</TEXT>
</DOC>
