<DOC>
<DOCNO> 363044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sondun40.html </URL>
<DATE> 2005/07/21/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Suriye, Irak sınırında 1200'den fazla "Radikal" kişi yakalandı... 
</HEADLINE>
<TEXT>

     Suriye, Irak sınırında farklı milliyetlerden 1240 "radikal" kişinin ele geçirildiğini bildirdi. 
     Suriye Dışişleri Bakanı Sözcüsü Velid Muallim, "Suriye’nin Irak sınırını kontrol etme çabaları sonucunda, farklı milliyetlere mensup 1240 radikal kişinin ele geçirildiğini, bu kişilerin ülkelerinin 
     yetkililerine teslim edildiğini" belirtti. 
     Bu kişilerin ne zaman ele geçirildiği konusunda bir bilgi vermeyen Muallim, "savaşmak için Irak’a gitmek üzere Suriye’den ayrılan veya ayrılma girişiminde bulunan 4 binden fazla Suriyelinin de yetkililer tarafından sorgulandığını" kaydetti. 
     "Irak’ın, bağımsızlığı ile halkının ve topraklarının bütünlüğünü koruyan, güvenli ve istikrarlı bir ülke olmasında Suriye’nin gerçek bir çıkarı bulunduğunu" belirten Muallim, Suriyeli sınır muhafızlarının "Irak’tan sızan direnişçilerin, kaçakçıların ve ayrıca Irak güvenlik güçleri ile Amerikan askerlerinin saldırılarına da maruz kaldığını, bu saldırılarda ikisi Amerikan askerleri tarafından olmak üzere altı Suriyelinin öldürüldüğünü" kaydetti. 
     Muallim ayrıca, Irak sınırındaki güvenlik önlemlerinin arttırıldığını, bu sayede sınırdan sızmaların son derece zorlaştığını sözlerine ekledi. 
     
</TEXT>
</DOC>
