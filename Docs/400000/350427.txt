<DOC>
<DOCNO> 350427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sontur06.html </URL>
<DATE> 2005/06/09/ </DATE>
<TIME> 01.30 </TIME>
<AUTHOR>  </AUTHOR>
<HEADLINE>
Kretschmer’in köy keyfi... Artvin'de keçileri eliyle besledi 
</HEADLINE>
<TEXT>

     Muhammet KAÇAR DHA 

AVRUPA Komisyonu Türkiye Delegasyonu Başkanı Büyükelçi Hans-Jörg Kretschmer, TEMA Vakfı Yönetim Kurulu Başkanı Nihat Gökyiğit’in davetlisi olarak gittiği Artvin’in Borçka İlçesi Camili yöresinde, köylü kadınların sütten peynir yapmasını izledi, keçileri eliyle besledi. 
     Artvin’de yaptığı temasların ardından geceyi Camili’deki TEMA Misafirhanesi’nde geçiren Kretschmer, bu sabah misafirhaneden ayrıldıktan sonra köy evine girerek kadınların sütten peynir yapmalarını izledi. Ardından evin önündeki keçiye eliyle mısır taneleri yediren Büyükelçi Kretschmer, keçinin huysuzlanması üzerine eliyle boynuzlarını tutarak sakinleştirdi. Kretschmer, daha sonra su değirmeninin de çalışma düzeneğini inceledi. Camili’den ayrılmadan önce gazetecilere açıklama yapan Hans-Jörg Kretschmer, şöyle dedi 
     Umarım bu muhteşem yer olduğu haliyle korunur. Kirlenmeye maruz kalmamış ve aşırı turizm nedeniyle dejenere olmayan çok az yer var. Bu türde yerlerin korunması için hükümet yetikileri ve tüm görevlilerin daha fazla çaba harcaması l zım. Zaten çevrenin korunması Türkiye’nin Avrupa Birliği’ne katılım sürecinde ele alması gereken en önemli konu olacak. Dolayısı ile hükümet yetkililerinin çevre koruma ile ilgili önemli adımlar atması çok önemli. Zaten Camili’ye gelip burayı gördüğünüzde değerini ve önemini daha iyi anlıyorsunuz. Bence Türkiye’de sağlıklı, kirliliğin olmadığı sakin ve sukunet içinde yaşamak isteyenler için Camili çok önemli motivasyon merkezi olmalı. Çevre ile ilgili konular gerçekten çok önemli. Bunların hükümetin resmi politikalarına yansıtılması gerçekten büyük önem taşıyor.'' Kretschmer, Camili gezisi sırasında arıcılık, ana arı üretimi ve organik meyve yetiştiriciliği konusunda çok fazla bilgi sahibi edinme fırsatı bulduğunu söyledi. Kretschmer, Emekli olduktan sonra ne yapabileceğimize dair de bir takım düşünceler geliştirmeye çalıştım'' ifadesini kullandı. Hans-Jörk Kretschmer, daha sonra Borçka İlçesi’nden Trabzon’a doğru yola çıktı. 
     
</TEXT>
</DOC>
