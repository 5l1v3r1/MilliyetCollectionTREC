<DOC>
<DOCNO> 369734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/soneko05.html </URL>
<DATE> 2005/08/14/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Çıraktı, fabrikatör oldu... 
</HEADLINE>
<TEXT>

     Denizlili işadamı Yusuf Candan, torna atölyesinde çırak olarak başladığı iş yaşamında, bugün fabrikasında 500 çeşit traktör parçası üretiyor. 
     İşadamı Candan 54 , ilkokulu bitirdikten sonra okula gitmeyip bir torna atölyesinde çırak olarak çalışmaya başladığını ve askerlik sonrası borçlanarak aldığı bir torna tezgahıyla mesleğinde fabrika kurmaya kadar ulaştığını söyledi. 
     Mesleğinin 30. yılında, Massey Ferguson, Ford, John Dere, Ebru Major ve Harwester gibi traktörlere 500 çeşit yedek parça satarak yılda ortalama 2 milyon dolar ihracat gerçekleştirdiklerini ifade eden Candan, şöyle dedi 
     ''Çıraklık yıllarımda, mesleğimi geliştirip işadamı olmaya karar verdim. Mesleğimi sevdiğim için asker dönüşü borçla torna tezgahı alıp yedek parça yapmaya başladım. İhracat belgesi aldığım 1980'li yıllarda, ABD'den Al Product firması yüklü yedek parça siparişi verdi. Fabrika kurmaya o zaman karar verdim. Bugün ise 7 bin 300 metrekare alanda, 40 işçi çalıştıran ve ABD'den Suriye'ye, Almanya'dan İngiltere'ye birçok ülkeye ihracat yaptığım bir fabrika kurdum. Amacım, traktörün kullanıldığı her yere girebilmek ve her traktörün parçasında bizim yedek parçamızın bulunmasını sağlamaktır.'' Can, ayrıca, bugüne kadar hiçbir devlet desteği almadığını ve kendi imkanlarıyla mesleğindeki zorlukları aştığını sözlerine ekledi. 
     
</TEXT>
</DOC>
