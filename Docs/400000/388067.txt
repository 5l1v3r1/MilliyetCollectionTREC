<DOC>
<DOCNO> 388067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sontur31.html </URL>
<DATE> 2005/10/19/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Kürşat Yılmaz soruşturmasında Kanka gazeteci’ de karıştı 
</HEADLINE>
<TEXT>

     Funda KESKİN İSTANBUL, DHA 

KÜRŞAT Yılmaz grubuna yönelik Toprak’ operasyonu kapsamında gözaltına alınan zanlıların emniyet ifadelerinde yeni isimler ile grubun faaliyetleriyle ilgili yeni ipuçlarının ortaya çıktı. Çete elemanlarından biri tarafıdan kanka’ olarak nitelendirilen televizyoncu T.D.’nin çete lideri Kürşat Yılmaz lehine yayın yaparak polisin yıpratılmasına yardım etmeye çalıştığı öne sürüldü. 
     Soruşturma sırasında ifadesi alınan bazı isimler Kürşat Yılmaz’ın Acarkent’e oturduğu lüks villayı tanınmış bir turizm şirketinin sahibi S.P.’ye aldırdığı iddia edildi. Organize Suçlar Şube Müdürlüğü’ne telefonla yapılan ihbarda Kürşat Yılmaz’ın, S.P.’ye para almak için devamlı baskı yaptığı, Yılmaz’ın Acarkent’teki lüks villasının da S.P. tarafından alındığı öne sürüldü. Yılmaz’a ait iki oteli satın aldığı belirtilen S.P.’nin daha sonra Acarkent’teki villaya çağrılarak tehditle para istendiği de dinlenen telefon görüşmeleriyle tespit edildi. 
     Çete üyelerinin ifadeleriyle Kürşat Yılmaz’ın Reina’ isimli gece kulübünü zorla almak istediği ve bu amaçla buranın sahiplerini tehdit ettiği de ortaya çıktı. İddialara göre, oğlu Alparslan Yılmaz’ın çıkan bir tartışma sonucunda Reina’da vurulması üzerine, bundan Reina’nın sahiplerini sorumlu tutan Kürşat Yılmaz, Kanımın aktığı yerde eğlence yaptırmam'' diyerek burayı satın almak, ya da kiralamak istedi. Bunun üzerine Yılmaz’ın sağ kolu Ehat Akyol, Reiana’nın mal sahibi temsilcisi avukat Ahmet Kurutlu ile görüşerek Yılmaz’ın talimatını iletti. Kurutlu ise, mal sahibi olarak kendisin bir olayda bir suçu olmadığını, kiracının yaptığı olaydan kendisinin sorumlu tutulamayacağını söyledi. Ehat Akyol, konuyla ilgili Ahmet Kurutlu ile yaptığı telefon görüşmesinde Yılmaz’ın selamını ileterek Kürşat diyor ki orası ya bana satılsın, ya da kiraya verilsin, kanımın aktığı yerde daha eğlence yaptırmak istemiyorum'' dediği iddia edildi. 
     Akyol, konuyla ilgili Reina’ın işletmecisi Ş.Ö, ile yaptığı görüşmede üç kişi ile toplantı yapacaklarını söylerken, Ş.Ö.’nün üçüncü kişinin kim olduğunu sorması üzerine Akyol, Kim olur üçüncü kişi canım, bizim büyüğümüz'' diyerek Kürşat Yılmaz’ın da toplantıya katılacağını belirtiyor. 
     
     ÇETENİN TANINMIŞ KANKA’ GAZETECİSİ 

     Sedat Peker ile gazeteci G.K. ve A.Ç.’nin ilişkisinin ardından, iki muhabirin de Sedat Şahin grubuna yardım ve yataklık ettiği öne sürülmüştü. Yılmaz grubuna yönelik operasyonlarda da televizyon habercisi olan T.D.’nin adı karıştı. Çete elemanlarından biri tarafıdan kanka’ olarak nitelendirilen T.D.’nin çete lideri lehine yayın yaparak polisin yıpratılmasına yardım etmeye çalıştığı öne sürüldü. 
     Yılmaz grubunun medya dünyasıyla da bağlantılı olduğu, kendilerine operasyon düzenleyen polisleri yıpratmak için bazı gazetecileri yönlendirerek polis aleyhinde haberler yaptırmaya çalıştıkları ifade edildi. 
     Polisin dinlediği telefon görüşmelerine parlemanto muhabirliğini de yapan T.D. de takıldı. Kürşat Yılmaz’ın bir ihbar sonucu Bodrum’da sevgilisi Tuba Özay’la birlikte gözaltına alınması üzerine devreye giren Yılmaz’ın adamı Ehat Akyol, T.D’yi arayarak durumu anlatırken polislerin tavrının yanlış olduğunu savunan bir haber yapılmasını istedi. Akyol, bu konuyu yanındakilere, Onunla ile birlikte kanalda şimdi böyle asılsız ihbar yapıyorlar diye haber yapacağız’ şeklinde aktarıyor. Akyol, T.D. ile arasındaki ilişkiyle ilgili olarak da O benim kankam’ ifadesini kullanıyor. Akyol daha da ileri giderek T.D.’nin yapacağı haberle ilgili tavsiyelerde bulunuyor ve Avrupa Birliği’ne girerken Emniyet'in savcıdan izin almadan böyle bir operasyon yapamayacağı’ uyarısında bulunuyor. Akyol daha sonra telefonu Yılmaz’la birlikte yakalanan Tuba Özay’a veriyor. Özay basında çıkan haberlerden yakınıyor. T.D. de Özay’a yayına bağlanma önerisinde bulunarak, Arzu edersen bizim televizyon açık, bunların hepsini orada anlat. En tanınan kişi sensin. Kürşat Yılmaz da öyle ama, Kürşat bir tarafa. Ben çocuklara söyleyim, bunların hepsini tek tek anlat. Hemen ben çocuklara ana haber bültenine bağlantı yaptırırım'' diyor. 
     
     REİNA’NIN SAHİBİNDEN AVUKATA TEHDİT 

     Yılmaz Grubu'nun Reina’nın işletmecisi Ş.Ö. ile Ebru Gündeş’in eski eşi avukat Ömer Durak arasındaki anlaşmazlıkta Ş.Ö.'den yana tavır alarak Durak’ı tehdit ettikleri ileri sürüldü. Öztek’in telefon konuşmalarına göre tehdit olayı şöyle gelişti 
     Reina adlı lüks gece klübünü işleten Ş.Ö. alacak verecek ilişkisi içinde olduğu birisi tarafından mahkemeye verilerek 179 milyar 179 bin YTL borçlu çıkarıldı. Ş.Ö. ise bunu kabul etmeyerek kendisinin karşı taraftan 29 milyar 29 bin YTL alacağı olduğunu iddia etti. Daha sonra da karşı tarafın avukatı Ömer Durak’a ulaşmak ve konuyu halletmek için Kürşat Yılmaz’ın sağ kolu ve kirvesi Ehat Akyol’u aradı. Ş.Ö., Akyol’a, O adamla konuşmam lazım, birisi adına çok yanlış bir işlem yaptı, ama senin tarafından bilgilendirmem lazım’ diyerek Yılmaz grubunu Durak’a yönlendiriyor. 
     
     KOMUTANIYDI’ ŞOFÖRÜ OLDU 

     Yılmaz Grubu'na yönelik operasyonlar kapsamında gözaltına alınan ve çete üyesi olmak’ suçundan tutuklanan Z.A.’nın Kürşat Yılmaz’ın Ünye Açık Cezaevi’nde bulunduğu sırada bu cezaevini korumakla görevli İlçe Jandarma Komutanlığı'nda astsubay olduğu ortaya çıktı. Grup içinde komutanım’ diye hitap edildiği belirtilen Z.A., Emniyet'teki ifadesinde, 2000 yılında emekli olduktan 2 yıl sonra Ankara’da Kürşat Yılmaz’a ait galeride müdürlük yapmaya başladığını, daha sonra da Yılmaz’ın şoförlüğünü yapmak üzere İstanbul’a geldiğini kabul etti. Kürşat Yılmaz ise, ifadesinde Z.A.’nın şoförü olduğunu söyleyerek onunla bir yakının 1980 askeri müdahalesi öncesi çıkan olaylarda ölmesi sebebiyle tanıştığını iddia etti. 
     
     HOŞTAN, SARAL VE TATLISES’TEN HARAÇ ALMA İDDİASI 

     Kürşat Yılmaz grubu içinde bir süre yer aldıktan sonra anlaşmazlığa düşerek gruptan ayrılan Hüseyin Yavuz’un polis ifadesi örgütün faaliyetleri ile ilgili önemli ipuçları verdi. Grubtan ayrıldıktan sonra Ehat Akyol tarafından vurdurulduğunu öne süren Yavuz, ifadesinde özellikle Ehat Akyol’un etkin olduğu çete eylemlerini anlattı. Yavuz’un iddiasına göre çete Akyol’un öncülüğünde İbrahim Tatlıses’in yanı sıra, Susurluk sanıklarından Sami Hoştan, Burhanettin Saral ve Metro Turizm’in sahibi Galip Öztürk de çetenin haraç aldığı isimler arasında bulunuyor. 
     Birçok ünlü ismin tanık’ ya da mağdur’ sıfatıyla ifade verdiği soruşturma kapsamında bugüne kadar dansöz Asena, işadamı Kemal Gülman, Rıdvan Dilmen, oyuncu Levent İnanır, avukat Ömer Durak, Soner Arıca’nın da aralarında bulunduğu isimler savcılığa ifade vermişti. 
     
</TEXT>
</DOC>
