<DOC>
<DOCNO> 392106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/spor/spo11.html </URL>
<DATE> 2005/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
16 trilyonluk dev doping 
</HEADLINE>
<TEXT>



Türk sporunda çığır açan sponsorluk yasası, henüz tam anlamıyla anlaşılamamasına rağmen ilk meyvelerini verdi. 2004 yılı haziran ayında yapılan değişikliklerin ardından yürürlüğe giren yasa, 16 ayda spora 16 milyon YTL 16 trilyon TL katkı sağladı. 
Sponsorların destek vererek oluşturduğu pastanın yaklaşık 10 milyon YTL tutan en büyük payını kulüpler alırken, geriye kalan 5.5 milyon YTL'den ikinci büyük pay 1 milyon 779 bin YTL ile GSGM'ye bağlı federasyonların oldu. Kulüpler klasmanında, güreş kulübü olan Amasya Şeker Fabrikası A.Ş. sağlanan 4 milyon YTL'lik destekle zirveye çıktı. Federasyonlar sıralamasında ise, 407 bin YTL'lik yardımla atletizm ilk sırada yer aldı. 
Gençlik ve Spor Genel Müdürlüğü Sponsorluk Şubesi'nin verilerine göre, sponsor firmaların en az destek verdiği 3 gruptan birisini sporcular oluşturuyor. Bireysel branşlarda mücadele eden sporculara geçen 16 ayda düşen pay, yalnızca 1 milyon 316 bin YTL olarak gerçekleşti. 


</TEXT>
</DOC>
