<DOC>
<DOCNO> 395576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sontur45.html </URL>
<DATE> 2005/11/16/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Şehit er Demir toprağa verildi 
</HEADLINE>
<TEXT>

     Van’ın Başkale İlçesi’nde dün terör örgütü PKK tarafından yola döşenen mayının patlaması sonucu şehit olan Jandarma Er Mustafa Demir, doğum yeri olan Diyarbakır’ın Bismil İlçesi’nde toprağa verildi. 
     Van’dan Bismil’e getirilen şehit er Demir için Kaymakamlık bahçesinde tören düzenlendi. 
     Diyarbakır Valisi Efkan Ala, törende yaptığı konuşmada, terörün mantığı, gerekçesi ve anlamı olmadığını vurgulayarak, "Evlatlarımızı böyle haince pusularla erken ahirete gönderiyoruz. Burada hepimizin evladı, kardeşimizin çocuğu şehit oldu" diye konuştu. 
     Kılınan cenaze namazının ardından Şehit Er Demir’in cenazesi, omuzlara alınarak, Diyarbakır Caddesi’ne kadar taşındı. 
     Bu sırada, vatandaşlar, terör örgütünü kınayan sloganlar atarken, Demir’in yakınları fenalık geçirdi. 
     Daha sonra arabaya konulan Demir’in cenazesi, Tepe Beldesi mezarlığında toprağa verildi. 
     
</TEXT>
</DOC>
