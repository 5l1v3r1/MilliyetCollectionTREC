<DOC>
<DOCNO> 368673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sonsiy15.html </URL>
<DATE> 2005/08/10/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
İşte Erdoğan'ın Diyarbakır'da okuyacağı şiir... 
</HEADLINE>
<TEXT>

     Şiir sevgisiyle bilinen Başbakan Recep Tayyip Erdoğan, Diyarbakır gezisinde vatandaşlara Diyarbakır doğumlu Cahit Sıtkı Tarancı’nın yurt sevgisini işleyen epik şiiri "Memleket İsterim"i okuyacak. 
     İnsan Hakları Derneği’nin teröristlerin etkisi altına girdiğini belirtip buradan ayrılan, aydınlar toplantısına son anda Başbakan Recep Tayyip Erdoğan’ın istemi üzerine katılan yazar Adalet Ağaoğlu, Başbakanlık’taki toplantı sırasında Başbakan Erdoğan’a bir öneride bulundu. 
     Ağaoğlu, Başbakan Erdoğan’a, "Diyarbakır doğumlu bir büyük şairimiz var, Cahit Sıtkı Tarancı. Sizin de şiiri ne kadar sevdiğinizi biliyoruz. Cahit Sıtkı’nın ’Memleket İsterim’ şiiri sanıyorum içinde bulunduğumuz dönemi çok iyi anlatan bir eser ve hepimizin içindeki yurt sevgisini ortaya koyan bir eser, acaba Diyarbakır’da kürsüden okumak istermiydiniz " önerisini yaptı. 
     Başbakan Erdoğan heyecanlı tartışma ortamını ısıtan ve katılımcıları duygulandıran şiir önerisini çok olumlu karşıladı. Başbakan Erdoğan Diyarbakır gezisinde bu şiiri okuyacağını kaydetti. 
     İşte Başta Başbakan Recep Tayyip Erdoğan başta, toplantıdakilerin duygulanmasına neden olan, Diyarbakırlı şair Cahit Sıtkı Tarancı’nın "Memleket İsterim" şiiri 
     "Memleket isterim. 
     Gök mavi, dal yeşil, tarla sarı olsun Kuşların çiçeklerin diyarı olsun. 
     Memleket isterim. 
     Ne başta dert ne gönülde hasret olsun Kardeş kavgasına bir nihayet olsun. 
     Memleket isterim. 
     Ne zengin fakir ne sen ben farkı olsun Kış günü herkesin evi barkı olsun. 
     Memleket isterim. 
     Yaşamak, sevmek gibi gönülden olsun Olursa bir şikayet ölümden olsun." 
     
</TEXT>
</DOC>
