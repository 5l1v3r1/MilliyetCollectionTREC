<DOC>
<DOCNO> 360598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/siyaset/siy02.html </URL>
<DATE> 2005/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Vek let düğümü' 
</HEADLINE>
<TEXT>


Erdoğan, vek leten atadığı isimlerin sebepsiz veto edilmesinden, "Kararnamemi gönderip kapıya çıkıp açıklayacağım" sözleriyle yakınırken, Sezer'in tavrını sürdüreceği öğrenildi 

Önder Yılmaz - Ankara 


Çankaya Köşkü ile hükümet arasındaki "vek leten atama" krizi, Başbakan Erdoğan'ın ABD dönüşü yaptığı açıklamalarla yeniden alevlendi. Erdoğan, atadığı isimlerin sebepsiz veto edildiğinden yakınarak, "Artık uzlaşma aramaktan vazgeçtim, kararnamemi gönderip kapıya çıkıp açıklayacağım" derken, Cumhurbaşkanı Sezer'in sergilediği tavrı aynen devam ettireceği öğrenildi. Başbakanlık Sözcüsü Akif Beki ise, Erdoğan'ın sözlerinin yanlış anlaşıldığını ve uzlaşma kültürüne her zaman önem verildiğini savundu. 

Uyarı mektubu 
Atama krizi, vetoların aşılması için belirlenen "vek leten atama" taktiğiyle başladı. Sezer'in vetolarından rahatsız olan AKP hükümeti, 97 üst düzey bürokratı vek leten atama yoluna gitti. Sezer'in Mart 2005'te Erdoğan'a gönderdiği vek leten atamalara ilişkin uyarı mektubu da krizi doruğa çıkardı. Sezer, mektubunda "Kamu kurum ve kuruluşlarındaki üst düzey görevlerden kimilerinin atanmaları uygun görülmeyen kişilere vek leten yürüttürüldüğü, yine atanmasının onaylanmayacağı düşünülen kimi kişilerin de, kararnameye gerek görülmeden üst düzey yöneticilik görevine vek leten getirildikleri ve durumun süreklilik kazandığı görülmekte..." eleştirisini yaptı. 

'Kendileri siyasallaşmasın' 
Erdoğan ise, Sezer'in vek let uygulamasına son verilmesini içeren mektubuna sert tepki göstererek, "Bizi siyasallaşmakla suçlayanlar dikkat etsin, kendileri siyasallaşmasın" açıklaması yaptı. ABD dönüşü Erdoğan'ın gazetecilere, "Bazı atamalar Çankaya'dan hiç sebepsiz geri dönüyor. Artık uzlaşma aramaktan vazgeçiyorum. Kararnamemi gönderip kapıya çıkacağım ve bunu açıklayacağım" sözleri de gerilimi yeniden yükseltti. 
Ancak Köşk çevrelerinde, Sezer'in vek leten atamalara karşı tavrını aynen sürdüreceği değerlendirmeleri yapıldı. 

'Yanlış kaydedilmiş' 
Beki de Erdoğan'ın sözlerini hatırlatıp, "Sohbet sırasında söylenen bazı sözlerin yanlış kaydedilmiş olmasından kaynaklanan bir sorun var" yanıtını verdi. Beki, "Başbakan'ın uzlaşma kültürüne verdiği önem devam etmektedir. O sözlerin sohbet sırasında tam olarak nasıl şekillendiğine bant çözümü yapıldıktan sonra muhatabına göndereceğiz" ifadesini kullandı. 

97 vek let atama 

AKP hükümeti döneminde "vek let" formülüyle üst düzey 97 bürokrat atandı. Vek leten görevlendirilen bürokratların kurumlara göre dağılımı şöyle 
Başbakanlık 1, DPT 2, Yüksek Denetleme Kurulu Başkanlığı 1, Vakıflar Genel Müdürlüğü 2, Gençlik Spor Genel Müdürlüğü 1, Devlet Bakanlığı Beşir Atalay 1, Hazine Müsteşarlığı 4, Gümrük Müsteşarlığı 8, SHÇEK 1, Özürlüler İdaresi 1, Adalet Bakanlığı 19, İçişleri Bakanlığı 1, Maliye Bakanlığı 5, Milli Eğitim Bakanlığı 21, Bayındırlık Bakanlığı 7, Sağlık Bakanlığı 1, Ulaştırma Bakanlığı 2, Tarım Bakanlığı 7, Sanayi ve Ticaret Bakanlığı 1, Enerji ve Tabii Kaynaklar Bakanlığı 3, Kültür ve Turizm Bakanlığı 2, Çevre ve Orman Bakanlığı 6. 


</TEXT>
</DOC>
