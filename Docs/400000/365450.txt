<DOC>
<DOCNO> 365450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sonspo25.html </URL>
<DATE> 2005/07/29/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Altay 1 - Beşiktaş 1 Hazırlık maçı 
</HEADLINE>
<TEXT>

     Altaylı Tahir’in jübile maçında Altay ile Beşiktaş 1-1 berabere kaldı. 
     Maçın 35. dakikasında gelişen Beşiktaş atağında Okan’ın pasıyla buluşan İbrahim Akın ceza sahası dışından attığı sert şutla takımını 1-0 öne geçirdi. İlk yarı bu skorla tamamlandı. 
     62. dakikada Altay atağında Yasin’in attığı şutu kaleci Cordoba 
     çeldi. Dönen topu tamamlayan Alp skora eşitliği getirdi 1-1 Karşılaşma da bu sonuçla 1-1 tamamlandı. 
     
     TAHİR VEDA ETTİ 

     Altay’ın unutulmaz kaptanlarından Tahir Karapınar, 13 dakika forma giydiği karşılaşmada omuzlara alınarak saha kenarına uğurlandı. 
     Tahir’e, Futbol Federasyonu, Türkiye Spor Yazarları Derneği ve Tire Belediyesi birer plaket verdi. Tahir’i, eski takım arkadaşları Sinan Kaloğlu, Ümit İnal, Serkan Dökme, Fatih Egedik, Alpay Dağdelen de jübile töreninde yalnız bırakmadı. 
     Karşılaşmayı 4 bin 150 biletli seyirci, 41 bin 570 YTL hasılat bırakarak izledi. Maçtan önce Rıdvan Dilmen, Tanju Çolak, Cüneyt Tanman ve Hayrettin Demirbaş gibi eski şöhretli oyuncuların forma giydiği, Şöhretler Karması ile Altay Master Takımı bir gösteri maçı yaptı. Maçı Altay Masterler takımı 8-5 kazandı. 
     
</TEXT>
</DOC>
