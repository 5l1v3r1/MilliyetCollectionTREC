<DOC>
<DOCNO> 369472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/yazar/pulur.html </URL>
<DATE> 2005/08/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Doğruyu gören düşman da var... 
</HEADLINE>
<TEXT>


BİZ "Amaçları Sevr'dir" dedikçe, bazı "küçük beyler" ve "küçük hanımlar" pek kızarlar... 
"Erol Ulubelen'in "İngiliz Gizli Belgelerinde Türkiye" kitabını okudukça, Sevr'in altyapısının, Batı emperyalizmi tarafından sabırla, zaman içinde nasıl oya gibi işlendiğini görürsünüz, amaç Osmanlı İmparatorluğu'nu parçalamak, Anadolu'da kalan Türkleri silmektir. x 
Lakin, bunun yanında, bu belgelerde, insaf sahibi düşmanların bile gerçeği kabul ettiklerini görmek, insanı mutlu eder. 

10 Ekim 1919 tarihli bir belge... 
H l sürdürülen "Ermeni soykırımı"nın asılsız olduğunu belirten bir rapor 
"... İstanbul'dan Mardin'e kadar bütün bölgeleri geçtik, milliyetçi harek tın amacı Türklüğün şerefini kurtarmaktır. Türkiye hastalık ve savaşlardan nüfusunun yüzde 20'sini kaybetmiştir. Yerlerinden çıkarılan Ermeniler yavaş yavaş ve hiçbir korku duymadan geri dönüyorlar. Bütün seyahatimiz boyunca, Türklerin, Ermenileri öldürmek istediklerine dair bir işaret görmedik. 
............. 
Üç ay önce, Ermenilerin tek bir adam kalmayıncaya kadar kesildiğini duymuştuk, halbuki duyduklarımızın hiçbiri doğru değildi. Zaten ben bu katliamı her zaman şüpheyle karşılamıştım. Fransızlar, Türkleri mandaları altına almak istiyorlardı, onun için de dünyanın şüphesini Türklerin üzerine çekmek gerekirdi." 

SAVAŞ bitmiş, Ermeniler "Soykırım " diye dünyayı birbirine katarken, İngiliz gizli belgelerindeki bu belge ne kadar önemlidir. 
"Soykırım yoktur " demeyi suç sayan İsviçre'nin tam suratına çarpılacak, alnına çakılacak bir belge... 

11 Ocak 1920 tarihli, Lord Curzon'a sunulan bir barış planı taslağı... 
İstanbul Türklerden temizlenecektir, Türklerin, İstanbul'u alarak kazandıkları esrarengiz kuvvet silinecektir, Erzurum yeni kurulacak Ermeni devletinin başkenti olacaktır... 
Her şey tamam da, bu devlet nasıl kurulacaktır 
Bu iş biraz zordur 
Planda şöyle denir 
"Anadolu'ya dağılmış 500 bin Ermeni'yle Amerika, İran, İstanbul'daki Ermeniler, Rusya Ermenistan'ındaki 1,5 milyon Ermeni'yle birleşip Büyük Ermeni Krallığı'nı oluşturacaktır." 
Demesi, yazması kolay. Nasıl olacak, bu devlet nasıl kurulacak 

PLANI hazırlayanlar da bunun farkında 
"En büyük zorluk, Ermenistan'da hiçbir yerde Ermenilerin çoğunlukta olmamasıdır. Gerçek bir seçim yapılırsa çoğunluk daima Ermenilere düşman grupların eline geçecektir. Gerçek ve mantık Trabzon'dan Adana'ya karşı uzanan Büyük Ermenistan rüyasına karşıdır. Dünyanın dört bir tarafına dağılmış birkaç yüz bin Ermeni, işlerini ve yerlerini bırakıp buralara gelirler mi Bu yerlere yüz milyonlar sarf edip onarmak gerekir hepsinden daha önemli olanı, burada yaşayan enerjik Türk toplumuna karşı savaşmaları gereğidir. Ermenilerin kendilerine güvenleri yoktur, böyle bir savaşı yapamazlar. Bu sorun ancak ve çok zor olarak Amerika ve Milletler Teşkilatı'nca çözülebilir..." 
Tıpkı bugünkü gibi... 
Bugün yapmaya çalıştıkları gibi... 

İngiliz Dışişleri Bakanlığı'ndaki bir toplantının tutanağından 28 Şubat 1920 
"Mustafa Kemal'in askerleri nasıl yaşıyor 
Bunları acaba İstanbul mu besliyor 
Mr. Berthelot'a göre Mustafa Kemal'in askerleri hiç para almıyor, onları harekete geçiren vatan aşkıdır " 
Ha şunu bileydiniz 

x Cumhuriyet kitapları 



</TEXT>
</DOC>
