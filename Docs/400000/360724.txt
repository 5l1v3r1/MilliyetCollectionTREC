<DOC>
<DOCNO> 360724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/soneko29.html </URL>
<DATE> 2005/07/13/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Türkiye ile İran arasındaki ticaret yüzde 55 arttı... 
</HEADLINE>
<TEXT>

     Türkiye ile İran arasındaki toplam ticaret hacmi, 2005'in beş ayında, geçen yılın aynı dönemine oranla yüzde 55 artış gösterdi. 
     Türkiye-İran dış ticaret verilerine göre, iki ülke arasındaki alışverişin tutarı, 2004'ün ilk beş ayına kıyasla yüzde 55 artarak, 1 milyar 477 milyon dolara ulaştı. 
     İki ülke arasındaki toplam ticaret, geçen yılın ilk beş ayında 9.5 milyon dolar olarak gerçekleşmişti. 
     İran, geçen mayıs ayı içerisinde Türkiye'ye 275.6 milyon dolarlık ürün ihraç ederken, Türkiye'den sadece 77.1 milyon dolarlık ürün aldı. 
     Türkiye İran'a 2005'in beş ayında ise geçmiş döneme oranla yüzde 37.2 artışla 373.446 milyon dolarlık ihracat yaptı. 
     İran'dan aynı dönem içinde, yüzde 62.13 artışla 1 milyar 103 milyar dolarlık ithalat yapıldı. 
     Türkiye'nin 2004'ün beş ayında İran'a ihracatı 272.2 milyon, ithalatı ise 680.8 milyon dolar olmuştu. 
     Öte yandan 2004'te Türkiye'nin İran'a toplam ihracatı 803.2 milyon dolar iken, geçen yıl İran'dan 1 milyar 957 milyon dolarlık ithalat yapmıştı. 
     Sonuçta iki ülkenin toplam ticaret hacmi 2004'te, önceki yıla oranla yüzde 15.3 artışla 2 milyar 760 milyon dolar olmuştu. 
     
</TEXT>
</DOC>
