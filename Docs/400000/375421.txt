<DOC>
<DOCNO> 375421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sontur25.html </URL>
<DATE> 2005/09/03/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Kırıkkale'de bir kişi pompalı tüfekle vurularak öldürüldü... 
</HEADLINE>
<TEXT>

     Kırıkkale'de bir kişi, evinin yakınındaki boş arazide pompalı tüfekle vurularak öldürüldü. 
     Alınan bilgiye göre, Yuva Mahallesi 21. Sokak'ta yaşayan Raşit Şahbaz 43 , sabah saatlerinde tüfek sesi duyulması üzerine boş araziye gelen vatandaşlar tarafından ölü bulundu. 
     Vatandaşların ihbarı üzerine olay yerine gelen güvenlik güçleri, inşaatlarda işçi olarak çalıştığı öğrenilen Şahbaz'ın pompalı tüfekle öldürüldüğünü belirledi. 
     Şahbaz'ın cesedi, olay yerinde inceleme yapan Cumhuriyet Savcısı'nın talimatı üzerine otopsi yapılmak üzere Ankara Adli Tıp Kurumu'na gönderildi. 
     Evli ve 4 çocuk babası Şahbaz'ı öldürdüğü iddia edilen komşusu Haydar B'nin arandığı bildirildi. 
     Öte yandan, ölen Raşit Şahbaz ile aralarında anlaşmazlık bulunduğu öne sürülen Haydar B'nin, öldürüleceği korkusuyla Cumhuriyet Savcılığı'na başvurduğu öğrenildi. 
     
</TEXT>
</DOC>
