<DOC>
<DOCNO> 398267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/son/sontur26.html </URL>
<DATE> 2005/11/26/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Banak Şener Genç jenerasyon, Türkiye'nin gücüne güç katacaktır 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, ''Genç jenerasyonun ortaya koyacağı enerjinin, Türkiye'nin gelecekte güçlü ve müreffeh bir güç olmasını sağlayacağına inanıyorum'' dedi. 
     Şener, Pamukkale Üniversitesi Kongre ve Kültür Merkezi'nde üniversite öğrencilerine yönelik verdiği ''Gençlik ve Değişim'' konulu konferansta, bir kişinin gücünün, yanındaki ve toplumdaki diğer bireylerin gücüne bağlı olduğunu belirtti. 
     Şimdiye kadar yanlış algılamaların Türkiye'nin büyük maliyetlere katlanmasına, kayıplara uğramasına yol açtığını vurgulayan Şener, şunları kaydetti 
     ''Sürekli yanındakini kendisi için tehlike ve risk teşkil eden algılama biçimleri, ülkeye zaman ve enerji kaybettirmiştir. Bir ülke düşünün. Herkes enerjisini, yanındakinin enerjisini tüketmek için harcıyorsa, bu ülkeyi ayağa kaldırmak için gerekli enerjiyi nereden bulacaksınız Halbuki benim gücüm, yanımdakinin ortaya koyduğu enerjiyle birlikte vardır. Düşünceler ne olursa olsun, inançlar ne olursa olsun, yaşama biçimleri ne olursa olsun, bu ülkede yaşayan insanlar olarak hepimiz birbirimiz için bir gücüz ve birbirimiz için bir kaynağız. Bunu böylece kabul edilmesi lazım.'' Dünyada yaşanan kavram kargaşalarına da işaret eden Şener, sözlerine şöyle devam etti 
     ''Ya bu kavramlardan birini almışlar, ona dayandırmışlar teorilerini. Veya bu kavramlardan bir kaçını birlikte ele alanlar olmuş. Nedir bu kavramlar Bazıları demiştir ki teknoloji . Teknoloji bir ülkeyi kalkındıran, bir ülkenin ayağa kalkmasını sağlayan şeydir. Ancak teknoloji bağımsız bir değişken değil, bağımlı bir değişkendir. Yani insan tarafından tetiklenmediği sürece kendi başına teknoloji ortaya çıkmaz'' dedi. 
     Bazılarının da doğal kaynaklara dikkati çektiğini ifade eden Şener, ''Doğal kaynakları fazla olan ülkeler kalkınıyor, fazla olmayanlar kalkınamıyor. Bu doğru. Ancak doğal kaynaklarda bağımsız, kendi kendine harekete geçen bir değişken değildir. Nüfus, insan ve kurumsal yapı tarafından ilişkilendikleri takdirde o topluma yararlı olur'' dedi. 
     
     DEĞİŞİM... 
     ''Bir ülkeyi ayağa kaldıran, geliştiren, refah düzeyini artıran, uluslararası ilişkilerde güçlü konuma getiren şey, o ülkedeki kurumsal yapılar ve o ülkedeki insanlardır'' diyen Şener, sözlerini şöyle tamamladı 
     ''Bu insanların alışkanlıkları, dostluk kurma, ilişkiye girme biçimleri, birbirlerinden yararlanma biçimleri ve çalışma alışkanlıkları... Ve bu alışkanlıkların ortaya çıkardığı toplumsal sorunlar. İşte değişim dediğimiz şey bu... Bu ülkenin geleceğiyle ilgili güzel şeyler yapmak için dayandığımız genç jenerasyonun, düşünce ve algılamalardaki değişimini de gerçekleştirmek suretiyle Türkiye'nin ana dokusunu oluşturacağına inanıyorum. Bu değişimle birlikte genç jenerasyonun ortaya koyacağı enerjinin, Türkiye'nin gelecekte güçlü ve müreffeh bir güç olmasını sağlayacağına inanıyorum.'' 
     
</TEXT>
</DOC>
