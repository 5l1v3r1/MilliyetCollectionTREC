<DOC>
<DOCNO> 363725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sontur27.html </URL>
<DATE> 2005/07/23/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
İnternette kişilerin banka hesaplarından para aktaran7 kişi tutuklandı 
</HEADLINE>
<TEXT>

     Antalya’da, internet aracılığıyla vatandaşlara e-mail gönderen ve bu yolla banka hesaplarını öğrenerek, 1 milyon YTL tutarında para çeken şebekenin 8 elemanından 7’si, çıkarıldıkları mahkemece tutuklandı. 
     İnternet aracılığıyla vatandaşlara e-mail gönderen ve bu yolla banka hesaplarını öğrenerek para çektikleri belirlenen ve "Olta" adı verilen operasyonla yakalanan 8 kişi, Antalya Emniyet Müdürlüğü Kaçakçılık ve Organize Suçlar Şube Müdürlüğü Mali Büro Amirliği’ndeki sorgulamalarının ardından Adliyeye sevk edildi. 
     Sevk edildikleri mahkemede, hacker Burak Baysan 18 , Bayram Fatih Sağban 21 , tahsilatçı Gönen Altundemir 47 , Kamuran Altundemir 42 , Mahmut Doğan 31 , Ramazan Çelik 38 tutuklanarak cezaevine gönderildi. 
     İstanbul’da yakalanan ve daha önce tutuklanan Serkan Tunç 30 ile tutuklu sayısı 7 oldu. O.C.G’nin 17 duruşması ise devam ediyor. 
     Emniyet Genel Müdürlüğü Kaçakçılık ve Organize Suçlarla Mücadele Daire Başkanlığı ve Antalya Emniyet Müdürlüğü Kaçakçılık ve Organize Suçlar Şube Müdürlüğü Mali Büro ekipleri ile İstanbul Emniyet Müdürlüğü Mali Şube Müdürlüğü ekiplerince düzenlenen operasyonlarda, internet aracılığıyla vatandaşların banka hesap numaralarını belirleyerek 1 milyon YTL tutarında para çektikleri gerekçesiyle 8 kişilik şebeke yakalanmıştı. 
     Şebekenin, "Şifrenizin süresi doldu", "Bilgilerinizi güncelleyin", "Hediye kazandınız", "Banka hesap numarası veya kişisel isim ile hitap ederek" şeklinde elde edilen diğer şahsi bilgileri kullanarak 10 bin kişinin banka hesap bilgilerine ulaştıkları belirlenmişti. 
     
</TEXT>
</DOC>
