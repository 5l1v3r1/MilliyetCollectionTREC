<DOC>
<DOCNO> 369830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/siyaset/axsiy01.html </URL>
<DATE> 2005/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Askerin asfalt talebi belgeli 
</HEADLINE>
<TEXT>


Bazı bakanların "talep olmadı" açıklamalarına rağmen, Genelkurmay'ın 18 Temmuz'da Bayındırlık ve İsk n Bakanlığı'na, mayınlamaya karşı önlem olarak yolların asfaltlanmasını isteyen bir belge gönderdiği anlaşıldı 

ANKARA Milliyet 


Askerlerin, hükümet kanadından gelen bazı açıklamaların aksine, Güneydoğu'daki bazı yolların mayın döşenmemesi için asfaltlanması talebinde bulunduğu belgelendi. Hürriyet Gazetesi yazarı Emin Çölaşan'ın, Genelkurmay Başkanlığı'nın 18 Temmuz tarihli yazısını dün yayınlaması üzerine açıklama yapan Bayındırlık ve İsk n Bakanlığı, asfaltlama talebinin hemen karşılandığını bildirdi. 

Yazı tümgeneralden 
Milli Savunma Bakanı Vecdi Gönül, bazı bakanların başvuru olmadığına ilişkin sözlerine karşın, askerlerin, mayınlardan korunmak için 4 bin kilometrelik asfalt yol talebinde bulunduğunu söylemişti. Çölaşan da, dün köşesinde Genelkurmay Başkanlığı'nın Bayındırlık ve İsk n Bakanlığı'na gönderdiği resmi yazıya yer verdi. Genelkurmay Lojistik Başkanı Tümgeneral Yurdaer Olcan'ın yazısındaki birlik isimleriyle ilgili yollar bölümü, belli olmaması için Çölaşan tarafından kapatıldı. Olcan'ın Genelkurmay Başkanı Orgeneral Hilmi Özkök namına imzaladığı belgede, şu ifadeler yer aldı 
"Yolun bu kesiminin asfaltlanmamış olmasının terör örgütüne mayınlama eylemleri için uygun ortam yarattığı, intikaller için son derece tehlike arz ettiği, intikallerden önce mayın arama timleri ve birlikler tarafından saatlerce arama yapıldığı, bunun da intikal ve operasyonları olumsuz yönde etkilediği yolun ..... olarak anılan kesiminin asfaltlanması ve derin uçurum bulunan tarafına korkuluk yapılmasına ihtiyaç oludğu bildirilmiştir. .....'nci İç Güvenlik Piyade Tugay Komutanlığı'nın operasyon, intikal ve lojistik faaliyetlerinin zamanında ve emniyetli bir şekilde icra edilebilmesi maksadıyla anılan yolun asfaltlanması ve derin uçurum bulunan kesimine korkuluk yapılması için gerekli çalışmaların yapılması hususunu arz ederim." 

Karayolları çalışıyor 
Bayındırlık ve İsk n Bakanlığı'nın açıklamasında, 18 Temmuz'da gelen "Hozat ve Pertek arasındaki 5 - 6 kilometrelik yolun asfaltlanması" talebi üzerine harekete geçen Karayolları Genel Müdürlüğü'nün, 27 Temmuz'da çalışmalara başladığını belirtti. 
Ayrıca, yolun yapımının tamamlanmak üzere olduğu kaydedildi. 


</TEXT>
</DOC>
