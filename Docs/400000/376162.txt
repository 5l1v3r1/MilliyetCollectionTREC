<DOC>
<DOCNO> 376162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sontur15.html </URL>
<DATE> 2005/09/06/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Kartvizitle fuhuş 
</HEADLINE>
<TEXT>

     Necip UYANIK DHA 

      AYDIN'ın Germencik İlçesi'nde fuhuş yaptırdığı iddia edilen 55 yaşındaki Zeynep Taşlı yapılan baskınla yakalandı. Kiralayıp fuhuş yaptırdığı evi kartvizitte Zeynep'in Yeri’ diye gösteren Taşlı tutuklandı. 
     Germencik'in Mesudiye Mahallesi'nde Atatürk Caddesi 80 numaralı evi kiralayan 55 yaşındaki Zeynep Taşlı'nın burada yaşı küçük kızlara para karşılığı fuhuş yaptırdığı belirlendi. Taşlı'nın bastırdığı kartvizite de kiraladığı ev için Zeynep’in Yeri’ diye yazdırdığı anlaşıldı. Germencik Emniyet Müdürlüğü ekipleri, savcılıktan alınan izinle fuhuş evine baskın yaptı. 
     Evde bulunan Zeynep Taşlı ile para karşılığında erkeklere pazanlandığı iddia edilen 16 yaşındaki D.G. ve 20 yaşında Z.E. ve ilişkiye girmek için geldiği anlaşılan M.T. gözaltına alındı. Zanlılar sorgularının ardından adliyeye gönderildi. Zanlılardan Zeynep Taşlı nöbetçi mahkemece tutuklanıp Aydın Cezaevi'ne gönderilirken, D.G. ve Z.E. ile para karşılığı ilişkiye girmek için eve geldiği anlaşılan M.T. savcılıkça serbest bırakıldı. 
     
</TEXT>
</DOC>
