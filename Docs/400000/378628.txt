<DOC>
<DOCNO> 378628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/soneko03.html </URL>
<DATE> 2005/09/15/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
TAV, havayolu taşımacılğı da yapacak... 
</HEADLINE>
<TEXT>

     Tepe-Akfen-Vie Grubu, havayolu taşımacılığı yapmak için şirket kurdu. 
     Çok sayıda havalimanında terminal işletmeciliği ihalesini kazanan TAV Grubu, havayolu taşımacılığına da giriyor. TAV Grubu bunun için İstanbul’da şirket kurdu. 
     "TAV Havacılık A.Ş." adıyla kurulan şirketin sermayesi 500 bin YTL olarak belirlendi. Şirkette, TAV Yatırım Holding A.Ş. 480 bin YTL’lik pay aldı. Kalan hisseler, Tav Tepe Afken Vie Yatırım Yapım ve İşletme A.Ş., Tav Havalimanı Terminal İşletmeciliği A.Ş., Tav İşletme Hizmetleri A.Ş. ve Tav Tepe Afken Yatırım İnşaat ve İşletme A.Ş. arasında paylaşıldı. 
     Şirketin ilk yönetim kurulunda, Hamdi Akın başkan, Ali Haydar Kurtdarcan başkan vekili, Mustafa Sani Şener murahhas üye, İbrahim Süha Güçsav, İlhan İl ve Mustafa Kalender de üye olarak görev yapacak. 
     Havayoluyla yolcu ve yük taşımacılığı yapmayı amaçlayan şirketin bunun için doğrudan satın alarak ya da finansal kiralama yoluyla hava taşıtları edinmeyi planladığı bildirildi. 
     
</TEXT>
</DOC>
