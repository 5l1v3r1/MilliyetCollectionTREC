<DOC>
<DOCNO> 353093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonyas07.html </URL>
<DATE> 2005/06/17/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Kırmızı ışıkta karpuz hırsızlığı 
</HEADLINE>
<TEXT>

     Murat KİBRİTOĞLU DHA 

      ADANA’da hırsızlar, hareket halindeki kamyonların kırmızı ışıkta durmasından yararlanarak yükü olan karpuzları çalıyor. Hırsızlar, çaldıkları karpuzları da aynı bölgede diğer araç sürücülerine ucuz fiyata satıyor. 
     Çukurova bölgesindeki tarlalarda yetiştirildikten sonra kamyonlara yüklenen karpuzlar, Adana üzerinden batı illerine gönderiliyor. Her gün tonlarca karpuzun sevkiyatının yapıldığı Adana’da ise, kamyonlar hırsızların gazabına uğruyor. 
     Yoğun trafik akışına rağmen D-400 karayolunda duran kamyonlardan hayatlarını hiçe sayarak hırsızlık yapan kişiler, zaman zaman kameralara da yakalanıyor. 
     Çaldıkları karpuzları aynı cadde üzerinde kırmızı ışıkta duran başka araç sürücülerine ucuz fiyata satan hırsızlarla baş edemeyen kamyon şoförleri, Bunlar şebeke halinde çalışıyorlar. Kırmızı ışıkta inip hırsızı kovalasak, bu kez kamyonu talan ederler. Elimizden bir şey gelmiyor. Bu yıllardır böyle devam ediyor. Bir çözüm bulunamadı'' diye sitem etti. 
     
</TEXT>
</DOC>
