<DOC>
<DOCNO> 375459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/ekonomi/eko05.html </URL>
<DATE> 2005/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa süreli k r satışları gelebilir 
</HEADLINE>
<TEXT>


Önümüzdeki hafta açıklanacak olan ağustos ayı enflasyon rakamları ve Merkez Bankası'nın faiz indirimi konusundaki tavrı piyasalar üzerinde etkili olacak 

Zeynep Candan Aktaş 

Yeni rekorlar kıran İMKB 100 endeksi cuma günü 32.010 puanda yeni zirve yaparak 31.701'den kapanış yaptı. İşlem hacmiyle desteklenen çıkışta Doğan Grubu'nun İş Bankası ve iştiraklerinde bulunun Petrol Ofisi hisselerini alacağı haberleri etkili oldu. Daha sonra AB'den gelen olumlu haberler, endeksi yeni zirvelere taşıdı. 
AB ile müzakerelerin 3 Ekim'de başlayacağına dönük beklentilerin güçlenmesiyle JP Morgan ve HSBC'nin uzun vadeli Türk tahvilleri için 'ağırlığını artır' önerisinde bulunması piyasalara moral verdi. Önümüzdeki hafta açıklanacak olan enflasyon verileri gözlerin Merkez Bankasına çevrilmesine neden olacak. Petrol fiyatlarındaki artış nedeniyle kış mevsiminde enflasyonda yukarı yönde bir baskı hissedilecek olması Merkez Bankası'nı faiz indiriminde çok ihtiyatlı davranmaya itiyor. Ancak son iki ayda faiz indirimi yapılmamış olması da piyasada beklentiyi güçlendirdi. Teknik analiz açısından bakıldığında 32.000'lerde yeni zirve yapan endekste senet değişimleriyle ve kısa düzeltmelerle çıkışın sürmesi beklenebilir. 
Büyük olasılıkla önümüzdeki hafta k r realizasyonlarının etkili olduğu bir piyasa izlenecek. Ancak burada asıl dikkat edilmesi gereken endeksin hareketinden çok, senetlerin ne yapacağı. Çünkü senetlerin bazıları endeksin çıkışında etkili olurken, endeksi sürüklerken, bazıları da orta ve uzun vadeli düzeltmeye başlayabilir. 
Evet, uzun vadeli çıkış devam ediyor. Ama kısa vadede gelecek k r realizasyonları her senet için farklı yorumlanacak, farklı etkiler doğuracak. Bu nedenle risklerin kontrol altına alınması ve marjinal bölgelerdeki hareketlerde dikkatli olunması gerekiyor. Önümüzdeki hafta için endeksin destekleri 31.000 ve 30.500'lerde iken dirençler 32.000 ve 32.500'de bulunuyor. 
Bol kazançlı haftalar dileğiyle. 



</TEXT>
</DOC>
