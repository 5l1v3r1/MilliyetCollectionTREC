<DOC>
<DOCNO> 354588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/guncel/gun03.html </URL>
<DATE> 2005/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargı, Milliyet'i haklı buldu 
</HEADLINE>
<TEXT>


Eski Yargıtay Başkanı Özkaya, "H kime Villa Hediye Etti" başlıklı haber nedeniyle açtığı tazminat davasını kaybetti. "Bombacının ailesi anlattı" röportajı nedeniyle açılan davada da beraat kararı çıktı 

ANKARA İSTANBUL Milliyet 

Eski Yargıtay Başkanı Eraslan Özkaya, Çakıcı - MİT - Yargıtay skandalını ortaya çıkaran Milliyet gazetesinin 11 Ağustos 2004 tarihli sayısında 'H kime Villa Hediye Etti' ve 'H kime Villa Rüşveti' başlıklarıyla yayımlanan haber nedeniyle açtığı 100 milyar liralık manevi tazminat davasını kaybetti. 
Ankara 27. Asliye Hukuk Mahkemesi'nde görülen davanın dünkü duruşmasına, Özkaya'nın avukatı Fevzi Coşkun ile davalılar Doğan Gazetecilik AŞ, eski Milliyet Gazetesi Genel Yayın Yönetmeni Mehmet Y. Yılmaz, muhabirler Tolga Şardan ve Gökçer Tahincioğlu, yazar Taha Akyol ve eski Sorumlu Yazı İşleri Müdürümüz Eren Güvener adına avukat Alper Ökten katıldı. 
Coşkun, müvekkilinin hakarete uğradığını savunarak, davanın kabul edilmesini talep etti. Ökten de yayının gerçekliğini ispatladığını belirterek, davanın reddini istedi. 
H kim Reha Kaptan, Güvener hakkında açılan davanın husumet nedeniyle reddine karar verildiğini bildirdi. Kaptan, gerekçesi daha sonra açıklanmak üzere temyiz yolu açık olarak diğer davalılar hakkındaki davanın da reddine karar verildiğini açıkladı. 

Suçu övmek değil 
İstanbul'daki HSBC binasına düzenlenen bombalı saldırıyı gerçekleştiren El Kaide üyesi İlyas Kuncak'ın ailesiyle yapılan röportaj nedeniyle yargılanan muhabirimiz Elif Korap da beraat etti. Mahkeme, Kuncak'ın oğlunun "anti - semitik" içerikli sözlerinin kamuoyuna duyurulmasında suç unsuru görmedi. Aynı davada yargılanan Güvener hakkında da beraat kararı verildi. 
Milliyet gazetesinde 5 Aralık 2003'te "Bombacının ailesi anlattı" başlığıyla yayımlanan röportajda, "Bombalı saldırıda ölenler arasında Yahudi - Müslüman ayırımı yapılı, Yahudilere karşı yapıldığı açıklanan eylemin onaylandığı, sevinildiği şeklinde yorumlara yer verilmek suretiyle kanunların cürüm saydığı bir fiilin övüldüğü" gerekçesiyle Kuncak'ın oğlu, bunları yazdığı gerekçesiyle de Güvener ve Korap hakkında da, "Basın Yoluyla Kanunun Cürüm Saydığı Fiili Övmek" başlıklı TCK'nın 312 1. maddesini ihlal suçlamasıyla dava açılmıştı. Davaya dün Bağcılar 2. Asliye Ceza Mahkemesi'nde devam edildi. 
Soruşturmanın genişletilmesi talebinde bulunmadığını belirten cumhuriyet savcısı, Güvener hakkında yeni yasaya göre 5187 Sayılı Basın Yasası'nın 11. maddesi sanığın sorumluluğu bulunmadığından beraatına karar verilmesini talep etti. Korap hakkında iddia edilen suçun yasal unsurları bulunmadığından beraat kararı verilmesi talebinde bulundu. 
Mahkeme, sorumluluğu ortadan kalktığı için Erener, üzerine atılı suçun unsurları oluşmadığı gerekçesiyle de Korap'ın beraatlarına karar verdi. 


</TEXT>
</DOC>
