<DOC>
<DOCNO> 375959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/spor/spo10.html </URL>
<DATE> 2005/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dost kazığı 
</HEADLINE>
<TEXT>


ABD Açık'ın bir numaralı favorisi Roger Federer, bir dönem çiftlerdeki partneri ve çocukluk arkadaşı olan Rochus'u 3. turda saf dışı bıraktı 


Teniste sezonun son Grand Slam mücadelesi olan ABD Açık'ta tek erkeklerin bir numaralı favorisi Roger Federer, hedefe emin adımlarla yürümeyi sürdürüyor. 
New York'un Flushing Meadow kortlarında devam eden turnuvada, geçen yılın şampiyonu İsviçreli raket, üçüncü turda karşılaştığı "çocukluk arkadaşı" Belçikalı Oliver Rochus'a da acımadı Bir dönem çiftlerdeki partneri olan Rochus'u 6-3, 7-6 ve 6-2'lik setlerle geçen Federer, böylece sert zemindeki yenilmezlik serisini 31 maça çıkarttı. 
Tek erkeklerde ABD'li usta raket Andre Agassi, Belçikalı Xavier Malisse'yi 6-3, 6-4, 6-7 5 , 4-6 ve 6-2'lık zorlu bir mücadele sonrası devirerek çeyrek finale yükseldi. 
Bayanların iddialı ismi, iki numaralı seribaşı ABD'li Lindsay Davenport, Fransız Nathalie Dechy'yi 15 6-0 ve 6-3'lük setlerle rahat saf dışı bıraktı. 
Tek bayanlarda kardeşini yenip çeyrek finale gelen Venus Williams'ın rakibi, dördüncü turda Venezuellalı Maria Vento-Kabchi'yi 6-1, 6-0'lık setlerle kolayca deviren Belçikalı yıldız Kim Clijsters oldu. 


</TEXT>
</DOC>
