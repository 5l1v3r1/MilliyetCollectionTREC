<DOC>
<DOCNO> 396208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/guncel/gun03.html </URL>
<DATE> 2005/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Komutandan kapkaç tespiti 
</HEADLINE>
<TEXT>


Aile planlaması uyarısı yapan Org. Yöney, "Vatandaş 9 çocuk yapıyor. Şehre yolluyor, onlar suç işliyor. Bakabileceği kadar çocuk yapsınlar" dedi 

RECEP DEMİRCİ Erzincan DHA 

3. Ordu Komutanı Orgeneral Orhan Yöney, Erzincan'ın İliç ilçesinde sohbet ettiği vatandaşlara aile planlaması uyarısında bulunarak, "Herkesin bakabileceği, yetebileceği ve okutabileceği kadar çocuk yapması gerekli" dedi. 
Sabırlı köyünde dün düzenlenen "Köy Destek Uygulaması"na katılan Orgeneral Yöney, Erzincan'a dönüşünde yol üstündeki bir kahvede oturarak halkla sohbet etti. 

Sıkıntılara değindi 
Sohbet sırasında ülkenin yaşadığı sıkıntılara değinen Orgeneral Orhan Yöney, 72 milyona ulaşan nüfusun beraberinde bazı sosyal problemler de getirdiğini söyledi. 
Orgeneral Yöney şöyle konuştu "Bu kapkaççılar nerede yetişti Bu çocuklar neden işsiz Niçin kapkaç yapmak zorunda kalıyorlar Ama dertlerimiz bir tane değil. Gidiyoruz, Doğu'da belirli yerlere konuşuyoruz. 'Kaç tane çocuğun var ' diyorum, '9 tane' diyor. 'Kızlar dahil mi diyorum ', vatandaş 'Hayır' diyor. Yani kız çocuklarını saymıyor. Peki, '9 oğlanın ismini say' diyorum. Vallahi yarısını sayamıyor. Şimdi bu baba, çocuğunun nerede olduğunu bilmiyor. Çocuk acaba kimlerin eline düştü Nerede, ne yapıyor, nasıl yaşıyor, nasıl geçiniyor, kimlere hizmet ediyor belli değil." 
Bunun için aile planlaması yapılması gerektiğini, bunu her konuşmalarında vurguladıklarını belirten Orgenaral Yöney, "Aile planlaması gidip de çocuk aldırmak değil. İstediği kadar çocuk yapsın herkes. Bunun tedbirleri var, kimse tedbir almıyor. İstanbul, İzmir'e 9 çocuk gönderiyor hayatlarını kazanmaları için, onlar suç işliyorlar. Bu mudur çocuk sahibi olmanın amacı " dedi. 



</TEXT>
</DOC>
