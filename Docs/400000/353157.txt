<DOC>
<DOCNO> 353157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/siyaset/siy02.html </URL>
<DATE> 2005/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte askerin standardı 
</HEADLINE>
<TEXT>


Org. Büyükanıt, "Eşarba kimse bir şey demez" dedi gözler, askerin "başörtüsü kriterleri"ne çevrildi. Org. Özkök'ün geçen yıl eşarplı ve boneli 2 şehit annesini kabulü, "Asker yalnızca türbana karşı" yorumlarına neden oldu 

ANKARA Milliyet 


Erzurum Atatürk Üniversitesi'ndeki diploma törenine başörtülü velilerin alınmamasının ardından yaşanan tartışmalara, Kara Kuvvetleri Komutanı Orgeneral Yaşar Büyükanıt'ın "Kapıdaki görevlinin şeyi, yoksa eşarba kimse bir şey demez" açıklamasıyla katılması, Türk Silahlı Kuvvetleri'nin türban konusundaki kırmızı çizgilerini gündeme getirdi. 
Genelkurmay Başkanı Orgeneral Hilmi Özkök'ün geçen yıl Genelkurmay Kararg hı'nda düzenlenen Anneler Günü'nde eşarplı ve boneli şehit annelerini kabulü, "Asker yalnızca türbana karşı olduğu" yorumuna neden oldu. 
Atatürk Üniversitesi'ndeki törenin ardından Başbakan Recep Tayyip Erdoğan, türban konusunun referanduma götürülebileceğini söyledi. Büyükanıt'ın açıklamasıyla gözler, TSK'nın türban konusundaki "kırmızı çizgileri"ne çevrildi. 

Eşarp ve bonede sorun yok 
TSK bünyesindeki törenlere eşarp, geleneksel başörtü ve boneyle gelen asker yakınlarının alınmasına onay veren Genelkurmay, irticanın simgesi olarak gördüğü türbanı takan kadınların tesislere girmesine ise izin vermiyor. 
TSK'nın bu uygulamasının önemli bir örneği, geçen yıl Anneler Günü'nde yaşandı. Özkök'ü ziyaret eden şehit annelerinin görüntüleri Genelkurmay'ın resmi internet sitesinde yayımlandı. İki annenin başı bağlıydı. Ancak annelerden biri eşarbını çenesinin altından bağlamış, diğeri "bone" takmıştı. 


</TEXT>
</DOC>
