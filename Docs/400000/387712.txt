<DOC>
<DOCNO> 387712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sonspo36.html </URL>
<DATE> 2005/10/18/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Fenerbahçe Başkanı Yıldırım'dan Kutlualp'e sert yanıt verdi 
</HEADLINE>
<TEXT>

     
     Senad OK İSTANBUL,18 DHA 

     
FENERBAHÇE Kulübü Başkanı Aziz Yıldırım, istifaya zorladığı Hakan Bilal Kutlualp’in dün yaptığı açıklamaya sert yanıtlar verdi, Fenerbahçe'nin menfaatleri her şeyin önünde gelir. Buna zarar verecek herkesi engellerim, her engeli ezer geçerim. Arkama dönüp bakmam bile dedi. 
     Aziz Yıldırım, kendisini diktatörlükle suçlayan Hakan Bilal Kutlualp’e, Bunlar doğru değil, Fenerbahçe’de her zaman demokrasi vardır diye konuştu. Gücünü taraftardan aldığını belirten Başkan Yıldırım, daha sonra şunları söyledi 
     Aziz Yıldırım’a, diktatör, diyorlar, Fenerbahçe’de demokrasi yok diyorlar. Sen 3.5 yıldır yönetimdesin, neden bunu ayrıldıktan sonra söyledin. Madem böyle bir durum vardı, böyle bir sıkıntı vardı, neden hiç bir yönetici arkadaşınla bunu paylaşmadın. Yönetime alırken demokrasi var da giderken mi yoktu. Hamdi Akın, Atilla Kıyat, Sadettin Saran ve son olarak Hakan Bilal Kutlualp’in ayrılması konusunda kendisinin suçu olmadığını kaydeden Başkan Yıldırım, Atilla Kıyat, çalışmak istemediği için istifa etti. Polemik haline gelen Sadettin Saran’ın da görevinden neden ayrıldığını çok yakında açıklayacağım dedi. 

     
</TEXT>
</DOC>
