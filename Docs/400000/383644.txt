<DOC>
<DOCNO> 383644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonspo29.html </URL>
<DATE> 2005/10/03/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Pankart açan 3 büyük kulüp PFDK'ya veriliyor... 
</HEADLINE>
<TEXT>

     Galatasaray, Beşiktaş ve Trabzonspor takımları, dün akşam oynadıkları maçlara Futbol Federasyonu'nun izni olmadan pankartla çıkmaları nedeniyle Profesyonel Futbol Disiplin Kurulu'na sevk edilecek. 
     Futbol Federasyonu yetkilileri, 3 kulübün de Fenerbahçe'nin Konyaspor ile yaptığı ve Anelka'nın faullü golünü hedef alan ''El değmemiş temiz bir lig istiyoruz'' şeklindeki pankart için izin almadıklarını ve Futbol Federasyonu Ligler Statüsü hükümleri gereğince cezalandırılacaklarını ifade ettiler. 
     Ligler Statüsü'nün konuyla ilgili düzenlemesini yapan, 18. maddesinin ''Stadyum, Tribün Düzenlemesi Ve Organizasyon, Güvenlik, Basın, Şiddet Ve Taşkınlık'' başlıklı maddesinin B fıkrasının 16. bölümü şöyle 
     ''Müsabakalarda, takımların siyah bant takma veya siyah forma ile müsabakaya çıkmaları, pankart taşımaları ve saygı duruşunda bulunulması federasyon iznine tabidir. Aksine davrananlar hakkında Futbol Disiplin Talimatı hükümleri uygulanır.'' 

     
</TEXT>
</DOC>
