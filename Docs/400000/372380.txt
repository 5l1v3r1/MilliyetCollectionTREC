<DOC>
<DOCNO> 372380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/spor/spo30.html </URL>
<DATE> 2005/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Devler, İrlanda'yı farklı yendi 100-55 

TÜRKİYE, Rimini Turnuvası'nın ilk gününde İrlanda'yı farklı yenip finalde İtalya'nın rakibi oldu 100-55. Ekibimiz Mehmet Okur'un arka arkaya attığı 6 sayının yanı sıra, Hidayet'in dış şutlarıyla 5.dakikayı 13-2 önde geçti. Savunmada kaptığı toplarla hızlı hücumlar bulan ekibimiz farkı açıp ilk çeyreği 25-6, devreyi 48-20 galip tamamladı. 3. çeyrekte, farkı 35 sayıya kadar çıkaran ekibimiz, salondan farklı galibiyetle ayrıldı 100-55. Milliler, bugün saat 21.00'de Finlandiya'yı 79-66 yenen İtalya ile finalde karşı karşıya gelecek. 

Bayanlar Garanti'ledi 

30. Avrupa Bayanlar Basketbol Şampiyonası finallerine hazırlanan A Milli Bayan Basketbol Takımımız'a, Garanti Bankası ana sponsor oldu. Federasyon Başkanı Turgay Demirel, Garanti Bankası Merkezi'ndeki toplantıda "Garanti ile işbirliğimiz 2010'da Türkiye'de yapılacak Erkekler Dünya Şampiyonası'na kadar sürecek. 

Denilson Bordeaux'da 

VESTEL Manisaspor'un anlaştığını iddia ettiği Brezilyalı yıldız Denilson, Bordeaux'ya imzayı attı. Bugün 28 yaşına girecek olan Real Betis'in sambacı süperstarının, 1 yıllığına Fransız ekibine kiralandığı belirtildi. Denilson'un maliyeti ve ne kadar ücret alacağı ise açıklanmadı. 

PFDK'dan kaçış yok 

PROFESYONEL Futbol Disiplin Kurulu PFDK , Turkcell Süper Ligi'nde 2. haftada yapılan maçlarda taraftarların yaptıkları "kötü ve çirkin" tezahüratlar nedeniyle kulüplere para cezası yağdırdı. Kurul, küfürlü tezahüratlar için Beşiktaş - Denizlispor maçında Siyah - Beyazlılar'a 7 bin 500, Ankaragücü - Galatasaray karşılaşmasında iki tarafa 5 biner, Konya - Trabzon müsabakasında ise ev sahibine, Ç.Rize - Samsun maçında da iki kulübe 2 bin 500'er YTL para cezası kesti. 


</TEXT>
</DOC>
