<DOC>
<DOCNO> 379758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sontur21.html </URL>
<DATE> 2005/09/19/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Ankara Barosu Başkanı Avşar ile Çilingiroğlu'na özel muamele yapılmış 
</HEADLINE>
<TEXT>

     Ankara Barosu Başkanı Vedat Ahsen Coşar, Sanatçı Hülya Avşar ile Kaya Çilingiroğlu’nun tek celsede adliyeye gitmeden boşanmalarının, diğer davalar dikkate alındığında olağan olup olmadığı sorularına "Olağan değil. Özel muamele yapılmış. Aynı konumda olan 2 vatandaş anlaşıp mahkemeye başvursalar, bu sürede boşanmaları mümkün değil. 3-4 ayda ancak boşanırlar" dedi. 
     Coşar, oyuncu Gamze Özçelik’in görüntülerinin gizli çekildiği iddiasıyla yürütülen soruşturmada, Özçelik ile eski sevgilisi Gökhan Demirkol’un avukatlarının, olayı "avukatlar savaşına" dönüştürmelerini nasıl değerlendirdiği sorusunu yanıtlarken, "Doğru değil. Profesyonel avukatlar, müvekkili veya müvekkilesiyle bütünleşmez, onun özel hayatına girmez. Yaşanan olaylar, avukatlık mesleğinin özüne ve meslek etiğine aykırı" dedi. 
     
</TEXT>
</DOC>
