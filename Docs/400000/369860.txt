<DOC>
<DOCNO> 369860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/yasam/yas01.html </URL>
<DATE> 2005/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ferrari'ye Cerrah neşteri 
</HEADLINE>
<TEXT>


İstanbul Emniyet Müdürü Celalettin Cerrah, Etiler'de makam otosunun yanından süratle geçen Ferrari'nin sürücüsüne ceza kestirdi 

Osman Kara - İstanbul 

İstanbul Emniyet Müdürü Celalettin Cerrah, makam otomobilinin yanından aşırı hız yaparak geçen Ferrari'nin sürücüsüne talimatla ceza kestirdi. 
Etiler'de dün saat 12.00 sıralarında, 34 NNN 97 plakalı Ferrari marka otomobiliyle aşırı hız yaptığı öne sürülen Necmettin Aydın, İstanbul Emniyet Müdürü Cerrah'ın makam aracının yanından geçti. Cerrah, yanından tehlikeli bir şekilde geçen otomobilin durdurularak gerekli yasal işlemin yapılması için ekiplere talimat verdi. 

Aranıyormuş... 
Talimat üzerine harekete geçen polis ekipleri, Beşiktaş ve Etiler'de uzun süre aradıkları otomobili, Akmerkez yakınında durdurdu. Sürücü Aydın'a trafiği tehlikeye düşürmekten 92 YTL para cezası kesildi. Aydın, daha sonra hakkında 3 ayrı suçtan araması olduğu gerekçesiyle araçta bulunan kız arkadaşıyla birlikte Arnavutköy Polis Merkezi'ne götürüldü. 


</TEXT>
</DOC>
