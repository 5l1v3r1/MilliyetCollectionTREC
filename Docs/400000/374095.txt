<DOC>
<DOCNO> 374095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/soneko13.html </URL>
<DATE> 2005/08/30/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Financial Times Çin tekstil pazarı Türkiye'ye kayıyor 
</HEADLINE>
<TEXT>

     Financial Times, modanan hızına yetişmek isteyen İngiliz giyim şirketlerinin Çin’den Türkiye’ye doğru kaymaya başladıklarını ifade etti. 
     FT dünyada moda alanında oldukça hızlı bir biçimde yaşanan yeniliklere aynı hızda cevap vermek isteyen İngiliz giyim şirketlerinin yatırımlarını Çin’den Türkiye, Hindistan Doğu Avrupa’ya kaydırmaya başlamasına neden olduğunu belirtti. 
     Perakendeci milyarder Philip Green, gazeteye yaptığı açıklamada, Aralık ayından bu yana Çin’den kopmaya başladıklarını ve pazara daha yakın olan Türkiye ve Doğu Avrupa’yla çalışmaya başladıklarını kaydetti. 
     Çin’de kalitenin çok yüksek, fiyatların da çok düşük olduğunu söyleyen Green, ancak Çin’in, pazarın ihtiyaçlarına yeterince hızlı cevap veremediğini ifade etti. 
     AT Kearney şirketine göre de fiyatlar söz konusu olduğunda Çin tartışmasız lider. Şirkete göre bir bluzun maliyeti Çin’de 6.50 Sterlin’ken aynı bluz Doğu Avrupa’da 7 Sterlin’e, Türkiye’de 8 terlin’e ve İngiltere’de 10 Sterlin’e mal oluyor. 
     Ancak taliplere hızlı yanıt vermak söz konusu olduğunda ise liderlik Türkiye’ye geçiyor. Bir sipariş, Çin’den denizyolu ile 22 günde İngiltere’ye ulaşırken şiparişin Türkiye’den gelmesi halinde bu süre 5 güne kadar düşüyor. 
     Financial Times gazetesi, taliplerine hızla yanıt almanın yanısıra perakendecilerin Avrupa’ya daha yakın olmak istedikleri için de Türkiye’ye kaydıklarını belirtti. 
     New Look şirketinin Uluslararası Pazarlama, Operasyon ve Pazarlama Müdürü Carl McPhall da, Türkiye ve Doğu Avrupa’nın kaynak olarak kullanılmasının ticari çıkarlarına uygun olduğunu söyledi. 
     McPhall, medyanın küreselleşmesi ile birlikte modanın tek bir yerde ortaya çıkmadığını belirtti ve başka bir yerden kaynaklı yeni bir akımın başlaması halinde pazarda bu akımı takip edebilcek için yeterince hızlı olunabilmesi gerektiğini ifade etti. 
     
</TEXT>
</DOC>
