<DOC>
<DOCNO> 384847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sonspo01.html </URL>
<DATE> 2005/10/07/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Beşiktaş'ın rakibi Zenit, Antalya'da kamp yapacak 
</HEADLINE>
<TEXT>

     Beşiktaş’ın UEFA'daki rakiplerinden Zenit, 1 Kasım’da İnönü’de oynanacak maç öncesi iklime uyum sağlamak için Antalya’da kamp yapacak. 
     Kartal’ın UEFA Kupası’ndaki rakiplerinden Zenit, 1 Kasım’da İnönü Stadı’nda oynanacak maç öncesi Antalya’da kamp yapacak. Rusya’nın kuzeyindeki St. Petersburg kentinin temsilcisi olan Lacivert - Beyazlılar, Türkiye’deki hava şartlarına uyum sağlamak için Antalya WOW Topkapı Oteli’nde konaklayacak. Aynı zamanda Beşiktaş Kongre Üyesi de olan otelin tesisler sorumlusu Süreyya Ertuğrul, Kara Kartallar’ın da geçmiş yıllarda olduğu gibi yine kendi otellerinde devre arası kampı yapmasını beklediklerini ifade etti. Bu arada Beşiktaş’ın da bu süreçte Zenit kampına ajan’ göndermesi bekleniyor. 
     
</TEXT>
</DOC>
