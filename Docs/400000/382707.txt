<DOC>
<DOCNO> 382707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/ekonomi/eko05.html </URL>
<DATE> 2005/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Oteller iftar sofrasını kurdu 
</HEADLINE>
<TEXT>


ANKA 

Ramazan'da İstanbul'daki beş yıldızlı otellerin restoranlarında fasıl müziği eşliğindeki bol çeşitli ve geleneksel iftar sofraları kuruldu. 
Fasıl müziği eşliğindeki bol çeşitli ve geleneksel iftar sofralarının bedeli, kişi başına 32.5 ile 130 YTL arasında değişiyor. 

Tarihi iftar sofrası 
The Marmara Otel'in sofrasında, canlı fasıl müziği eşliğindeki iftar yemeğinde Türk damak tadını yansıtan pek çok yemeğin yanı sıra, zengin ve tarihi iftar sofrası tatlıları yer alıyor. 

Fasıl zevki 
Ceylan Intercontinental de, zengin iftariyelikler, çorbalar, zeytinyağlılar, börekler, çoban kavurma, kuzu kapama ve leziz tatlılardan oluşan menü fasıl eşliğinde sunuluyor. 

Osmanlı mutfağı 
Hilton Oteli, konukları için hazırladığı özel iftar sofralarını fasıl ile daha da keyifli hale getirecek. Hilton Oteli, Ramazan ayında Türk ve Osmanlı mutfaklarından örnekler sunacak. 

Bağışlı iftar 
The Ritz-Carlton Otel, özel iftar mönüsü ve geleneksel Ramazan eğlenceleriyle Ramazan boyunca Çintemani Restaurant'ta misafirlerini ağırlamaya hazırlanıyor. Gerçekleştirilecek iftar davetiyle Çocuk Esirgeme Kurumu'na bağışta bulunulabilecek. 

Ramazan keyfi Pide 
Mövenpick Hotel İstanbul, canlı fasıl müziği eşliğindeki yemekte, Ramazan pideleri, iftariyelikler, çorbalar, su böreği, zeytinyağlı çeşitleri, iç pilavlı kuzu tandır, tavuk topkapı, tas kebabı gibi Türk damak tadını yansıtan pek çok çeşit var. 

Nargile köşesi 
Barcelo Eresin Topkapı'da Ramazan ayına özel olarak semazenler, Klasik Türk Müziği ezgileri eşliğinde canlı fasıl, nargile köşesi ve kahveci gibi daha bir çok sürpriz, müşterileri bekliyor. 

Açık büfe yemek 
Swissotel, Ramazan'ı, yine kendine özgü eğlenceleri ve Cafe Suisse Restoran'da birbirinden leziz açık büfe iftar yemekleri ile karşılıyor. Swissotel, zengin mönüsü ve geleneksel tatlıları ile canlı fasıl eşliğinde konuklarına bir Ramazan keyfi sunacak. 

Mutfağın gözdeleri 
Dedeman Otel'in Ramazan'a özel açık büfesinde iftariyeliklerden çorbalara, turşu ve zeytinyağlı çeşitlerinden salatalara kadar geleneksel Türk mutfağının gözdeleri yer alıyor. 

101 çeşit yemek 
Hyatt Regency Otel'in Agora Restoran'ın sofrasında çeşit çeşit yemek alternatifleri var. Şerbetler ise iftar keyfini tamamlayacak. 

Zengin sofralar 
Pera Palas Oteli Nazende sazlar grubu eşliğinde iftar sofraları hazırladı. Mönüde, pastırma, sucuk, tulum peyniri gibi iftariyelikler, su böreği, çorba, Alipaşa pilavı, kuzu çoban kavurma, nar ekşili salata gibi yiyecekler yer alıyor. 

Balıklı iftar 
Polat Renaissance Otel'deki Marmara Balık Lokantası, mönüsündeki klasik Ramazan lezzetlerinin yanında yer alan deniz ürünleri ile farklı bir seçenek oluşturuyor. 

Geleneksel mönü 
Çırağan Palace Kempinski'nde, geleneksel Osmanlı ve Türk yemeklerinin sunulduğu Tuğra'nın set mönüsünde keşkek eşliğinde kuzu incik, saray usulü sebzeli tavuk budu güveci gibi daha birçok seçenek yer alıyor. 


</TEXT>
</DOC>
