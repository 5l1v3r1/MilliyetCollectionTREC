<DOC>
<DOCNO> 381945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sonsiy23.html </URL>
<DATE> 2005/09/27/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Erdoğan, Umman'dan ayrıldı 
</HEADLINE>
<TEXT>

     Başbakan Recep Tayyip Erdoğan ve beraberindeki heyet, Umman’dan ayrılarak Birleşik Arap Emirlikleri’ne gitti. 
     Erdoğan ve beraberindekiler, Royal Havaalanı’ndan, Başbakanlığa ait "Ana" uçağı ile Birleşik Arap Emirlikleri’nin başkenti Abu Dabi’ye hareket etti. 
     Başbakan Erdoğan’a, Umman gezisinde Devlet Bakanları Beşir Atalay ve Kürşad Tüzmen, AK Parti Genel Başkan Yardımcıları Şaban Dişli, Nazım Ekrem, Mersin Milletvekili Mustafa Eyiceoğlu ile Başdanışmanları Nabi Avcı, Yalçın Akdoğan ve Akif Beki eşlik etti. 
     Başbakan Erdoğan temaslarını yaklaşık 40 dereceyi bulan sıcaklık ve yüksek nem altında gerçekleştirdi. 
     Erdoğan’ın resmi temasları yürüttüğü sırada eşi Emine Erdoğan, Devlet Bakanı Beşir Atalay’ın eşi Yıldız Atalay ile Devlet Bakanı Kürşad Tüzmen’in eşi Perihan Tüzmen ile şehrin tarihi ve turistik yerlerini gezdi. 
     Başbakan Erdoğan’a gezisi süresince Mercedes S 600 marka limuzin tipte makam aracı tahsis edildi. 
     Erdoğan, konakladığı Al Bustan Otel’inde Umman’da yaşayan Türk vatandaşlar ile biraraya geldi. 
     Sportmenliği ile tanınan Kürşad Tüzmen, sabah erken saatlerde konakladığı Al Bustan Oteli’nin plajında denize girdi. 
     Başbakan Erdoğan’a, Umman Sultanı Qaboos Bin Said tarafından hançer hediye edildi. 
     
</TEXT>
</DOC>
