<DOC>
<DOCNO> 383331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/soneko14.html </URL>
<DATE> 2005/10/02/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Kapıkule'de TIR kuyruğu... 
</HEADLINE>
<TEXT>

     Kapıkule Sınır Kapısı’nda, 6 kilometre uzunluğunda TIR kuyruğu oluştuğu bildirildi. 
     Kapıkule gümrük yetkililerinden edinilen bilgiye göre, TIR’ların ihracat yüklerini, gidecekleri ülkedeki firmalara Pazartesi günü teslim etmeye çalışması nedeniyle, sınır kapısında TIR kuyruğu oluştu. 
     Kapıkule’ye çıkış yapmak üzere gelen TIR’ların işlemlerinin kısa sürede tamamlandığını belirten yetkililer, Bulgar gümrükçülerin nöbet değişimi ve işlemleri bazen yavaş yapmaları nedeniyle TIR kuyruklarının oluştuğunu bildirdiler. 
     Kapıkule Sınır Kapısı’nda 6 kilometre uzunluğunda 240 civarında TIR’cı gümrük işlemlerinin kendisine gelmesi için bekliyor. 
     Bu arada, Kapıkule Sınır Kapısı’ndan son 24 saat içinde 892 TIR çıkış yaparken, 1 TIR da giriş yaptı. 
     
</TEXT>
</DOC>
