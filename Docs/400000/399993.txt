<DOC>
<DOCNO> 399993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/soneko64.html </URL>
<DATE> 2005/12/02/ </DATE>
<TIME> 21.40 </TIME>
<AUTHOR>  </AUTHOR>
<HEADLINE>
Özelleştirme idaresi, petkim hisselerini sattı 
</HEADLINE>
<TEXT>

     Özelleştirme İdaresi, Petkim Petrokimya Holding A.Ş Petkim hissesi sattı. 
     Özelleştirme İdaresi Başkanlığı tarafından Metin Kilci imzasıyla Borsa'ya gönderilen açıklamada, Sermaye Piyasası Kurulu'nun 24 Mart 2005 tarihli kararıyla halka arzına onay verilen 70 milyon 725 bin adet Petkim hisse senedinin, satılamayan toplam 1 milyon 49 bin adedinden 814 bin 825'inin normal emirle borsa usul ve esasları çerçevesinde İMKB'de satıldığı bildirildi. 
     
     KOÇ HOLDİNG 
     Koç Holding A.Ş'den Borsa'ya yapılan açıklamada, iştiraklerinden Takosan Otomobil Göstergeleri Sanayi ve Ticaret A.Ş'nin beheri 1.000 TL'lik 466.095.6 adet hissesinin 1.291.833.57 dolar bedel karşılığı Nursanlar Holding A.Ş'ye satılmasına ilişkin bilginin bugün özel durum şeklinde açıklandığı anımsatıldı. 
     Koç Holding'in konuyla ilgili İMKB'den gelen sorularla ilgili açıklamasının ise şu şekilde olduğu bildirildi 
     ''Takosan Otomobil Göstergeleri Sanayi ve Ticaret A.Ş'nin satışı ile ilgili Yönetim Kurulu karar tarihi 2 Aralık 2005 olup, aynı tarihte hisse satış sözleşmesi imzalanmıştır. Koç Holding A.Ş, Koç topluluğu ve Koç ailesine ait olan ve satılan toplam hisse yüzde 42.45 olup, nominal 721.603.070.000 TL'dir. Satış sonrasında Koç topluluğunda adı geçen şirkete ait hisse kalmamaktadır. Satılan 1.000 TL nominal hisse 0.0028 dolar olup, hisse devriyle ilgili yasal izinleri takiben yapılacak devir ve tahsilat aşamasında TL karşılığı oluşacaktır. Tahsilatın yüzde 25'i devir sırasında, bakiyesi 3 yıl içinde eşit taksitlerle olacaktır.'' 
     
     TURKCELL 
     Turkcell İletişim Hizmetleri A.Ş'den İMKB'ye yapılan açıklamada, Yapı ve Kredi Bankası A.Ş'nin, şirkete gönderdiği yazıda, Yapı ve Kredi Bankası A.Ş'nin Turkcell'de sahibi bulunduğu yüzde 2.94'e denk gelen toplam 54.527.523,978 YTL yüzde 0.05'e denk gelen 911.309,649 YTL'lik kısmı beyaza cirolu olup Borsa'da işlem görebilir nitelikte olan nominal değerli hisselerin, 25 Kasım 2005 tarihinde Çukurova Investments N.V.'ye devredildiği bildirilerek, pay defterinde gerekli kaydın yeni ortak adına yapılmasının talep edildiği belirtildi. 
     Şirketin söz konusu hisselerin yüzde 2.89'a denk gelen .616.214,329 YTL'lik kısmının pay defterine yeni malik adına kayıt işlemlerini gerçekleştirdiği bildirilirken, yüzde 0.05'e denk gelen 911.309,649 YTL'lik beyaza cirolu olup Borsa'da işlem görebilir nitelikteki hisselerin eskiden olduğu gibi halka açık hisseler içinde değerlendirildiği kaydedildi. 
     Açıklamada, bu işlem sonucunda Çukurova Investments N.V.'nin ve Yapı ve Kredi Bankası A.Ş'nin Turkcell İletişim Hizmetleri A.Ş'deki paylarının sırasıyla yüzde 5.82 ve yüzde 0.01 olduğu bildirildi. 
     
     TÜRK TUBORG 
     Türk Tuborg Bira ve Malt Sanayii A.Ş'den Borsa'ya yapılan açıklamada, şirketin geçici personeli hariç olmak üzere, son bilanço tarihinde 30.09.2005 238 kişi olan personel sayısının, yaşanan olumsuz ekonomik gelişmeler ve pazar koşulları nedeniyle uygulanan yeniden yapılanma sonucu, bugün itibariyle 209 kişiye düşürüldüğü bildirildi. 
     
</TEXT>
</DOC>
