<DOC>
<DOCNO> 371173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/soneko30.html </URL>
<DATE> 2005/08/19/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Family Finans'ın Anadolu Finans'a devrine onay... 
</HEADLINE>
<TEXT>

     Bankacılık Düzenleme ve Denetleme Kurumu BDDK , Family Finans Kurumu A.Ş.'nin Anadolu Finans Kurumu A.Ş.'ye devredilmesine izin verdi. 
     Konuyla ilgili BDDK'dan yapılan açıklamada, Family Finans'ın Anadolu Finans'a devredilmesi hakkında BDDK'ya yapılan başvuruya ilişkin olarak bankacılık mevzuatı çerçevesinde yapılan değerlendirmeler sonucunda, Family Finans'ın tüm aktif ve pasifleri ile bilanço dışı yükümlülükleriyle birlikte Anadolu Finans'a devredilmesine ilişkin işlemlere başlanılmasına Bankaların Birleşme ve Devirleri Hakkında Yönetmeliğin 6. ve 7. maddelerine istinaden izin verildiği bildirdi. 
     Açıklamada, şöyle denildi 
     ''Ülkemizde finansal kuruluşların gönüllü birleşmesi şeklinde fazla örnek bulunmamakla birlikte küreselleşmenin önemli sonuçlarından birinin de özellikle finansal sektörde yaşanan konsolidasyon olduğu görülmektedir. Genel olarak farklı sermaye gruplarının yönetiminde ve kontrolünde olan banka ve finans kuruluşlarının devir ve birleşmelerinin başaralı bir organizasyonla sonuçlandırılmasının, söz konusu kurumların rekabet gücüne, daha etkin ve verimli çalışmalarına ve sağlıklı büyümelerine katkı sağlayacağı düşünülmektedir.'' 
     
</TEXT>
</DOC>
