<DOC>
<DOCNO> 387874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/yazar/tamer.html </URL>
<DATE> 2005/10/19/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bienalin yerli sponsorlarını kayda geçelim 
</HEADLINE>
<TEXT>


9 Uluslararası İstanbul Bienali'nin açılışından sonraki ilk hafta sonu kızımın gözleri bir başka parlıyordu. Arkadaşı Senem'le birlikte cumartesi - pazar bütün günü bienalin yayıldığı 7 mek nı dolaşarak geçirmişler. İkisinin de ayaklarına kara sular inmesine rağmen, bienalde yer alan 100'ü aşkın eseri teker teker incelemişler. Daha ayrıntılı bilgi için, biletle birlikte ücretsiz verilen bienal kitabına sık sık başvurmuşlar... Kızım 2 gün gezdiyse, abartmıyorum bir yarım gün de bana anlatması sürdü. 
Arkadaşım Ömür'ün bienale aylar kala başlayan sponsor arayışı ise müthiş zahmetli bir süreçti. O süre zarfında sık sık kaşları çatıldı, uykuları kaçtı. Ana sponsorlara ek olarak iğneyle kuyu kazar gibi 5'er bin dolarlık 45 sponsor bulmak için gecesini gündüzüne kattı, 43 tanesini bulabildi... Ömür'ün bu özverili çalışması olmasaydı, güncel sanat adına dünyada şu an yapılanlar, kızım ve arkadaşının ayağına kadar gelemeyecekti... 

Bütçe 2.5 milyon dolar 
Uluslararası İstanbul Bienali, İstanbul Kültür Sanat Vakfı İKSV'nin uluslararası sanat platformunda en çok yankı uyandıran etkinliği. Ömür Bozkurt da İKSV'nin Sponsorluk Yönetmeni. Bu yılki bienalin bütçesi yaklaşık 2.5 milyon dolar. Bu paranın 1.5 milyon doları, yani 60'ı yabancı destekçilerden geliyor. 250 bin doları bilet gelirlerinden. Geri kalan 750 bin dolarını da Ömür, bizim özel sektörden topladı. 
İKSV'nin müzik, caz ve film festivaline sponsor bulmak daha kolay. Çünkü filmin önüne ya da konser salonuna sponsorun afişini asarak izleyiciyle buluşturabiliyorsunuz. Ama bienalde bu mümkün değil. Ana sporsorlar dışındaki çok sayıda sponsor kuruluş, adsız kahramanlar olarak kalıyor. 
Ben bugün bir değişiklik yaparak, köşemi bienalin sponsorlarına ayırmak ve kızım ve arkadaşı Senem'den başlayarak bugüne kadar bienali izlemiş 40 bin sanatsever adına aşağıda adı geçen kuruluşlara teşekkür etmek istiyorum 
Eş sponsorlar Abdi İbrahim İlaç, Aygaz, OpetSes ve görüntü sponsoru Sony EurasiaBazı sanatçıların eserlerinin oluşmasında maddi ya da malzeme desteği sağlayan kurumlar Akbank Sanat, Alkim Kağıt, Borusan Holding, Canan Pak, Co-Production, dDf, Proje 4L, Exsa, Finans Sigorta, Henkel, Mavi Jeans, Mudo, Philips, Platform, Sema - Barbaros Çağa, Tekfen, Tim Grup ve Türkiye Jokey Kulübü. 

Adsız kahramanlar 
5'er bin dolar verenler ABB Elektrik, Adeka İlaç, Armada Hotel, AstraZeneca, Asya Nakliyat, Bell Şirketler Topluluğu, Bilim İlaç, Coca Cola, Corendon, Eyüboğlu Eğitim, IBM Türk, İstanbul Sanayi Odası, İstanbul Ticaret Odası, İznik Eğitim Vakfı, Jotun Boya, Karel Elektronik, Kıraça Otomotiv, Koç Allianz, Koray İnşaat, Kurukahveci Mehmet Efendi, Lykia World, Mehmet Devres, Mepar Nakliyat, Mercedes, MNG Bank, Nefan, Nobel İlaç, Novartis, Organik Kimya, Pfizer, Profilo, Rexam, Sait Halim Paşa Yalısı, Schering Plough, Selçuk Ecza, Sevinç Kuyaş, Shell, Shop Miles, Siemens Sanat, Soyak, Toys "R" Us, Vakko, Yapı Kredi. 
Tabii Valilik ve Anakent Belediyesi gibi İstanbul'dan sorumlu kurumlar, Dışişleri Bakanlığı ve Kültür Bakanlığı gibi Ankara'dan bienalin yurtdışı ayağıyla ilgili ilişkileri yürütenler ve British Council'den Amerikan Foundation'a çok sayıda yabancı kuruluş... Yerli - yabancı toplam 110 kurum destek verdi, 53 uluslararası sanatçının 100'ü aşkın eseri İstanbul'da sergilenebildi. 
7 ayrı mek nda, ses ve video yerleştirmelerinden fotoğrafa, heykelden resime uzanan farklı sanat disiplinlerindeki eserleri 30 ekime kadar görebilirsiniz. Öğrenci 7 YTL, tam 15 YTL, bienalin kitabı da biletle beraber ücretsiz. 



</TEXT>
</DOC>
