<DOC>
<DOCNO> 394163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sonspo36.html </URL>
<DATE> 2005/11/11/ </DATE>
<TIME> 23.40 </TIME>
<AUTHOR>  </AUTHOR>
<HEADLINE>
Telekom'un Cafe Crown keyfi 100 - 91 
</HEADLINE>
<TEXT>

     Türkiye Basketbol Ligi'nde lider Türk Telekom, Cafe Crown Galatasaray'ı 100-91 ile geçerek, yenilgisizliğini sürdürdü. 
     Karşılaşmaya hızlı başlayan başkent ekibi, ilk çeyreğin hemen başında Grays ve Dudley ile kazandığı sayılarla 2. dakikada 6-0'lık üstünlük yakaladı. Sarı-kırmızılı takım bu dakikadan sonra daha etkili oynayıp Dixon'un sayılarıyla bir ara farkı bir sayıya kadar indirse de ev sahibi takım özellikle Tutku'nun isabetli üçlükleriyle aradaki farkın kapanmasına izin vermedi. İlk periyot 28-26 Türk Telekom'un üstünlüğünde sona erdi. 
     İkinci periyodun hemen başında Hadley'in ürettiği sayılarla oyunda ilk kez eşitliği sağlayan ve 12. dakikada 31-28 öne geçen Galatasaray, Türk Telekom'un hücumlardan üst üste boş dönmesiyle aradaki farkı 7 sayıya kadar çıkardı 28-35. Hızlı hücumlarla rakibinin oyun düzenini bozan sarı-kırmızılı takım, Dixon'un da isabetli şutlarıyla devreyi 55-42 önde tamamladı. 
     Üçüncü periyoda, her iki takım da hızlı hücumlardan buldukları sayılarla başladı. Temponun hiç düşmediği bu bölümde konuk ekip Galatasaray, rakibini pota altında ancak faullerle durdurabildi. Türk Telekom, art arda bulduğu sayılarla bu çeyreğin bitimine 1,5 dakika kala farkı 1 sayıya kadar indirdi 68-69. Ancak, konuk ekip etkili oyunuyla farkı tekrar açtı ve 3. çeyreği 74-68 önde geçti. 
     Son periyotta Galatasaray'a karşı iyi savunma yapan ve hücumda isabetli şutlarla sayı üreten Türk Telekom, bitime 4,5 dakika kala beraberliği yakalayan taraf oldu 82-82. Başkent ekibi üst üste bulduğu 3 sayılık basketlerle farkı açarken, sahadan da 100-91'lik galibiyetle ayrılmayı bildi. 
     Bu arada, karşılaşmayı Ulaştırma Bakanı Binali Yıldırım da protokol tribününden izledi. 
     
     
Salon Atatürk Hakemler İsmail Aydın xxx, Zafer Yılmaz xxx, Mustafa Akıllıoğlu xxx Türk Telekom Grays xxxx 29, Jensen xx 6, Tutku xxx 12, Haluk xxx 16, Dudley xxx 25, Mutlu xx 10, Marsh x, Gazi x, Adem x 2 Cafe Crown Galatasaray Dixon xxxx 29, Şemsettin xxx 16, Hüseyin xx 8, Hadley xx 7, Fatih x 2, Umut xx 7, Pastal x 7, Glenn xx 12, Randy x 3, Gökhan x 1. periyot 28-26 Devre 42-55 Cafe Crown Galatasaray lehine 3. periyot 68-74 5 faulle çıkan 38.30 Jensen Türk Telekom 
     
</TEXT>
</DOC>
