<DOC>
<DOCNO> 387517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/siyaset/siy02.html </URL>
<DATE> 2005/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bize gelsinler' 
</HEADLINE>
<TEXT>


SALİHA ÇOLAK Ankara 


DİSK'in Bolu'da düzenlediği ve çok sayıda aydının da katıldığı "Türk solunun geleceği" konulu toplantıda, ileride yeni bir partiye dönüşebilecek siyasi bir platform oluşturulması için ilk adım atıldı. Ancak "solda yeni arayış" kararına, partilerden "Yeni arayışa gerek yok, bize gelin" yanıtı geldi. 
CHP, DSP ve SHP yöneticilerinin değerlendirmeleri şöyle 

'Hapsolurlar' 
Mustafa Özyürek CHP Genel Başkan Yardımcısı Kendisini solda görenlerin, Türkiye'yi dinselleştirme çabalarından, Türkiye'nin birikimlerinin Dubai şeyhlerine pazarlanmasından şik yetçi olanların, kişisel hesapları bir kenara bırakıp, CHP'ye destek olmaları gerekir. 
CHP'ye ve sola yön vermek isteyenler dar çevrelerde her zaman olduğu gibi hapsolup kalırlar. Türkiye'de çağdaş, laik, sol dünyanın partisi CHP'dir. 

'Adres SHP' 
Ahmet Güryüz Ketenci SHP Genel Sekreteri, İstanbul Milletvekili O arayışların hepsi, düşünce olarak, ideolojik olarak var. CHP'den istifa edip gidenler solun bir çürüme sürecine girdiğini gösteriyor. CHP zaten sosyal demokrat olmaktan çıktı. O arayışların merkezi SHP'dir. Baykal solu parçalayan bir liderdir. 

'Otellerde olmaz' 
Tayfun İçli DSP Genel Sekreteri Solun adresi DSP'dir. Ulusalcı demokratik sol mücadelesine devam etmektedir. Beş yıldızlı otel odalarında işçi, köylü, işsiz yurttaşlarımızı kucaklayacak bir hareketin oluşması mümkün değil. 


</TEXT>
</DOC>
