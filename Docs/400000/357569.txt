<DOC>
<DOCNO> 357569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/spor/spo12.html </URL>
<DATE> 2005/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya doymuyor 
</HEADLINE>
<TEXT>


Transferdeki hızını kesmeyen Yeşil - Beyazlılar, Muğlasporlu Ozan ile Hollanda'nın Excelsior takımında forma giyen kaleci İskender'i renklerine kattı 


Yeni sezonda üst sıralara tırmanmanın hesaplarını yapan Konya, transfer harek tını büyük bir hızla sürdürüyor. 
Yeşil-Beyazlılar, Muğlaspor'dan defans oyuncusu Ozan Özkan ve Hollanda'nın Excelsior takımından kaleci İskender ile sözleşme imzaladı. 
Futbol Şube Sorumlusu Bahattin Karapınar, Konya Hilton Oteli'nde düzenlenen imza töreninde, 2005 - 2006 sezonuna çok güçlü gireceklerini söyledi. 
Transfer çalışmalarının da aralıksız devam ettiğini vurgulayan Karapınar, "Bugüne kadar kaliteli futbolcular aldık. Takımın geleceği için genç oyuncuları da renklerimize bağlıyoruz. Bu çerçevede İskender ve Ozan bizim için önemli isimler olacak. Kulübün gelecek yıllarını da düşünmek zorundayız" dedi. 

Rekabete açığım 
Kendisini 5 yıllığına Yeşil - Beyazlı yapan sözleşmeye imza atan Hollanda'nın Excelsior takımından transfer edilen İskender, "Şu anda takımda üç kaleci var. Formayı kapmak için yarışacağız. Bu, takımın menfaatine olacaktır" diye konuştu. 


</TEXT>
</DOC>
