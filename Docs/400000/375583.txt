<DOC>
<DOCNO> 375583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/son/sontur13.html </URL>
<DATE> 2005/09/04/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Emniyet Müdürlüğü ve İş Bankası'na molotoflu ve taşlı saldırı 
</HEADLINE>
<TEXT>

     Abdullah Öcalan’ın "tecritte" olduğu gerekçesiyle Gemlik’e gitmek için Dolapdere’de toplanan gruba yapılan polis müdahalesinin ardından, Beyoğlu Emniyet Müdürlüğü ve Kurtuluş İş Bankası şubesine grup tarafından saldırı düzenlendi. 
     Polisin gaz bombası, biber gazı ve göz yaşartıcı bombalarla müdahale ettiği grup, Beyoğlu Emniyet Müdürlüğü ve Kurtuluş İş Bankası şubesine molotof kokteyli ve taşlarla saldırdı. Karakolda ve banka şubesinde ağır maddi hasar meydana gelirken ölü ve yaralı olmadığı bildirildi. 
     Saldırıya geçen gruba karşı polisin havaya ateş açtığı belirtildi. Öte yandan, polisin müdahale ettiği grupta çok sayıda kişinin gözaltına alındığı ve yaralandığı bildirildi. 
     Gelen bilgiler arasında, Gemlik’e yürümek isteyen gruptan iki kişinin gözaltına alındığı öğrenildi. 

ANKA 
     
</TEXT>
</DOC>
