<DOC>
<DOCNO> 370173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/spor/spo20.html </URL>
<DATE> 2005/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaipten tezahüratlar 
</HEADLINE>
<TEXT>


YAKAN TOP Nilay YILMAZ 


Ligimizde 2. haftayı da idrak ettik. Transfer fakiri ve stadyum beceriksizi olduğu için yönetime veryansın eden Galatasaray taraftarları bir hafta boyunca lider takımın taraftarı olarakdolaşacaklar. Galatasaray'ın 3 puanı 90 3'te koparmasını eleştirebileceğiniz gibi, son saniyeye kadar golü kovalama arzusunu takdir de edebilirsiniz. İlerleyen günlerde Galatasaray'ın ligdeki gidişatına göre bu iki bakış açısını da beklemeye alabilirsiniz. Ki bu son belirttiğimiz yöntem en çok tercih edilen, garantili ve makbul bir yöntemdir. Kariyerini "ben demiştim" üzerine kuran onlarca futbol "erbabının" yıllardır şaşmaz bir ustalıkla uyguladıkları tarz-ı futbol siyaseti de budur zaten. 
Artık bu ligin kendisine dar geldiği, 2 seneye kadar Avrupa'da kupa kaldıracağı ki Galatasaray UEFA'yı daha önce aldığı için o alınacak kupa da Şampiyonlar Ligi Kupası oluyor , her sene bir bomba transfer yaparak istikrarlı bir takım olacağı söylenen Fenerbahçe ise, ikinci haftada 4. puanını kaybetti. Aziz Pierre'in evine göz koyan Christoph kardeşim, onun kurtardığı ve kendisinin dahilik unvanını pekiştirdiği maçları ufaktan düşünmeye başlamış mıdır acaba Fenerbahçe'nin seyirci desteğini alamadığı için puan kaybettiğini iddia edenler, bizim göremediğimiz 40 bin Diyarbakır seyircisini nerede gördüler peki Saracoğlu'nda biz hiç Diyarbakır tezahüratı duymadık da Peki elma yanaklı, Avrupai imaj çalışmalı Tuncay kardeşimiz, maçın hakemiyle "şeref" temalı diyaloglara neden girmektedir Avrupalı golcülerden mi görmüştür Şimdilik bu sorular yanıtını beklemektedir... 
İnönü'ye galibiyetle dönen Beşiktaş'ta ise bir askeri tabur kadar futbolcu yığılmış durumda ve halen gönderilmeye çalışılanlar var. "Disipline çok düşkünüm" diyen Rıza Hoca ise, oyuna almadığı için arkadaşlarıyla ısınmayan Sergen'e ne diyecek, merakla bekleriz. Öte yandan Şenolamayan Güneş'li Trabzonspor, Konya'da 2 puan bıraktı. Yoksa siz Kocaman Konyaspor'un Anorthosis'ten güçsüz olduğunu mu sanıyordunuz 
İYİ HAFTALAR 

Gazetelerin ilk önce spor sayfalarını okurum, burası başarı ve galibiyet haberleri ile doludur. Birinci sayfada ise sadece birilerinin hatalarından bahsedilir. 
Earl Warren 


Haberiniz var mı 

Birinci Lig'de puan olarak en çekişmeli sezonlardan birisi 1980-81 sezonu oldu. Takımların galibiyet sayıları birbirlerine o kadar yakındı ki Trabzonspor 39 puanla şampiyon olurken, ligi 2. sırada tamamlayan Adanaspor'un 34, küme düşen Rizespor'un ise 29 puanı vardı. 

Gülmece 

Günün birinde berber Fikret Usta'nın kapısı açılır... İçeri giren müşteri Aziz Yıldırım'dır. Fikret Usta bir çırpıda saç-sakal traşını bitiriverir ve ücreti ödemek isteyen Yıldırım'a da "Aaaa, olur mu Siz koskoca Fenerbahçe başkanısınız... Sizden para almam söz konusu olamaz... Dükkanımı şereflendirmeniz yeter bana..." der. Fikret Usta ertesi sabah dükkanını açmaya geldiğinde, kapının önünde koca bir paket ve pakede iliştirilmiş bir zarf bulur... Pakette 15 adet sarı-lacivert forma, zarfta ise 15 adet 100 dolarlık banknot vardır... Mutlu mutlu kafasını iki yana sallar ve ekler Ne gereği vardı 
Aradan birkaç gün geçer, dükkanın kapısı açılır. İçeri giren Süleyman Seba'dır... Fikret Usta bir çırpıda saç-sakal traşını bitiriverir ve ücreti ödemek isteyen Seba'ya da "Aaaa, olur mu Siz Beşiktaşlıların onursal başkanısınız... Sizden para almam söz konusu olamaz... Dükkanımı şereflendirmeniz yeter bana..." der. Fikret Usta ertesi sabah dükkanını açmaya geldiğinde, kapının önünde küçük bir paket ve pakede iliştirilmiş bir zarf bulur... Pakette 15 adet BJK rozeti, zarfta ise 15 adet birer YTL'den toplam 15 YTL vardır... Mutlu mutlu kafasını iki yana sallar ve ekler Ne gereği vardı Hem de emekli maaşından 
Aradan birkaç gün daha geçer, dükkana Faruk Süren gelir. Fikret Usta bir çırpıda saç-sakal traşını bitiriverir ve ücreti ödemek isteyen Süren'e "Aaaa, olur mu Siz UEFA sampiyonu olan Galatasaray'ın başkanıydınız... Sizden para almam söz konusu olamaz... Dükkanımı şereflendirmeniz yeter bana..." der. Fikret Usta ertesi sabah dükkanını açmaya geldiğinde, dükkanın önünde 15 Galatasaray yöneticisi sıra beklemektedir... 

Ordan, burdan, her yerden... 

- Yine Fenerbahçe farkını gösterdi. Beşiktaş'a 3 maç, size 1 maç. 
- İyi de İnönü'de çocuk öldü. Bizimkinde ise adamın nasıl yaralandığı belli değil. 
- Nasıl belli değil Adam sakat kalıyormuş neredeyse. 
- Kendini dışarıda vurdurup içeri girmediği ne malum Dışardan ateş edilmesi ihtimali de yüksekmiş. 
- Tabi canım. Stadın etrafındaki gökdelenlerden dürbünlü tüfekle ateş etmişlerdir Allah bilir 
- Adam Fenerbahçe'nin tedavi teklifini reddedip, 2 gün sonra Fenerbahçe aleyhine 250 milyarlık dava açmış. Bir gariplik yok mu sence 
- Vurulan kişi hasta Fenerli. Üstelik böyle bir riski niye alsın ki 
- 250 milyar fena para değil. Bir insanın hayatını normal hale getirir. 
- Evet. Tek bacakla normal bir hayat. 

Mazoşist Kaptan 
"Bu yönetim satmasını bilmiyor, almasını nasıl becerecek " demiştim. Bana sağlı-sollu feci tokatlar attılar. Ellerine sağlık, bayılırım böyle tokatlara. Yönetime binlerce teşekkürler. 
Sanlı Sarıalioğlu - Vatan 


Kontörler de bedava 
Manchester United'dan ve Juventus'tan adam söküp alıyorsun. Kenar mahalleden değil, jet sosyeteden... 'Bit' pazarı işi değil, 'Hit' pazarı Hem 3 puan, hem World Puan kazanacaklar. Vadaaaa .. 
Ali Sami Alkış - Star 


Sasa Piliç 
Değil İliç, piliç bile alsanız bu futbolcunun Galatasaray'da horoz olması mümkün değil. 
Turgay Renklikurt - NTV 


Söz mü 
Eğer Beşiktaş Vaduz'a elenirse... Başkan Demirören istifa etsin. Çalımbay teknik direktörlüğü bıraksın. Sergen Yalçın ve arkadaşları futbolculuğu bıraksın. Kazım Kanat da Vaduz'a bile elenen Beşiktaş'ın yazarlığını bıraksın. 
Kazım Kanat - Sabah 


Nasıl hesapladın 
Hagi için "asker arkadaşını getirdi" dediler. Bunu gazetecilerin 97'si söyledi. 
Galatasaray 2. Başkanı Ergun Gürsoy 


O da seni çok sevmiş 
Youla'ya bayıldım. 
Sanlı Sarıalioğlu - Vatan 


Tamam baba 
Hasan, seni böyle görmek istiyorum evlat. Lütfen hırsına yenilme. 
Gökmen Özdenak - Star 


Günah olmasa edebilir miyiz 
Ben küfür olayına karşıyım. Elhamdülillah hepimiz müslümanız. Geçen gün Kuran-ı Kerim kitabında okudum. "Küfür en büyük günah" diyor. Küfür etmeyin arkadaşlar, yapmayın günah ya 
Adnan Menderes Aybaba - Telegol, Star 


'Seni tanımıyorum, git başımdan' derler 
Avrupa'da sokakta "kimi tanıyosun" diye sorsan Ailton derler. 
Göktuğ Sevinçli - Ve Gool, TV 8 


Eee, bilsin artık 
İliç top oynamasını biliyor. 
Can Bartu-futbol cnnturk, CNN Türk 



</TEXT>
</DOC>
