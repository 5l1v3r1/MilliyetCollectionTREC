<DOC>
<DOCNO> 366390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/soneko23.html </URL>
<DATE> 2005/08/02/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Tümteks ve Boyasan'dan açıklama... 
</HEADLINE>
<TEXT>

     Tümteks ve Boyasan, Finansal Yeniden Yapılandırma sözleşmesi kapsamında, 2005 yılı Ocak ve Temmuz aylarında yapılması gereken ödemelerin bir kısmının yapıldığını belirterek, ''Kalan tutarların yeni bir ödeme planı doğrultusunda ödenmesi için lider banka sıfatıyla Yapı ve Kredi Bankası'na başvuru yapılarak Alacaklı Bankalar Konsorsiyumu'nun toplanması talep edilmiştir'' açıklamasını yaptı. 
     Tümteks Tekstil ve Boyasan Tekstil'den Borsa'ya gönderilen açıklamalarda, 14 Ekim 2002 tarihinde imzalanan Finansal Yeniden Yapılandırma sözleşmesi kapsamında 2005 yılı Ocak ve Temmuz aylarında yapılması gereken ödemelerin bir kısmının yapıldığı bildirildi. 
     Kalan tutarların yeni bir ödeme planı doğrultusunda ödenmesi için lider banka sıfatıyla Yapı ve Kredi Bankası'na başvuru yapılarak Alacaklı Bankalar Konsorsiyumu'nun toplanmasının talep edildiği kaydedilen açıklamada, şirketlerimiz üretim ve ihracat faaliyetlerine devam etmektedir, faaliyetlerimizde herhangi bir olumsuzluk bulunmamaktadır'' denildi. 
     
</TEXT>
</DOC>
