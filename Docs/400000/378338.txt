<DOC>
<DOCNO> 378338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/soneko10.html </URL>
<DATE> 2005/09/14/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Ev sahipleri kira artışlarında enflasyon dinlemiyor 
</HEADLINE>
<TEXT>

     Türkiye’deki ortalama konut kirasındaki artış enflasyon artışlarına fark attı. Ağustos sonu itibariyle sekiz aylık dönemde enflasyon yüzde 2.87 oranında kalırken, kiradaki artış bunun 4.6 kat üzerinde, yüzde 13.14 oranında gerçekleşti. 
     Devlet İstatistik Enstitüsü’nün DİE tüketici fiyatları endeksini hesaplarken esas aldığı gerçek kira ücreti ağustos sonu itibariyle geçen yılın aynı dönemine göre yüzde 18.06 oranında artarak 266.7 YTL’ye ulaştı. Geçen yılın ağustos ayında gerçek kira ücreti 225.9 YTL düzeyinde bulunuyordu. Söz konusu dönemdeki enflasyon artışı ise yüde 7.91 olarak gerçekleşti. Buna göre gerçek kira ücretindeki artış enflasyonun 10.15 puan üzerinde gerçekleşti ve gerçek kira ücretindeki artış enflasyona 2.3 kat fark attı. 
     
     SEKİZ AYLIK FARK, 4.6 KAT 

     2004 sonunda 235.7 YTL düzeyinde bulunan gerçek kira 
     ücretindeki sekiz aylık artış ise yüzde 13.14 YTL olarak hesaplandı. Enflasyon artışının yüzde 2.87 olduğu sekiz aylık dönemde, gerçek kira ücretinin enflasyonun yüzde 10.27 puan üzerinde gerçekleştiği belirlendi. Kiradaki artış enflasyonun 4.6 katı olarak hesaplandı. 
     
     AYLIK ARTIŞLAR 

     Türkiye genelindeki orntalama kira ücretinin ocak ayında bir önceki yılın aralık ayına göre yüzde 1.9 oranında artarak 240.2 YTL’ye ulaştı. Söz konusu dönemde enflasyondaki artış ise yüzde 0.55 olarak gerçekleşmişti. 
     Kiranın yüzde 1.2 oranında arttığı şubat ayında enflasyondaki artış yüzde 0.02, kiranın yüzde 1.1’lik artışla 245.7 YTL olduğu mart ayında enflasyondaki artış yüzde 0.26 olarak belirlenmişti. Kiranın yüzde 0.8 oranında artarak 247.6 YTL olduğu nisan ayında ise enflasyondaki artış yüzde 0.71 olmuştu. Mayıs ayında ise gerçek kira ücreti yüzde 1.2’lik artışla 250.6 YTL’ye çıkarken, enflasyon yüzde 0.92, kiranın yüzde 1.7’lik artışla 255 YTL’ye ulaştığı haziranda ise enflasyon yüzde 0.10 oranında artmıştı. 
     Kira artışının yüzde 1.7 olduğu temmuz ayında ise enflasyon 0.57 oranında gerilemişti. Temmuz ayında gerçek kira ücreti 259.9 düzeyinde gerçekleşmişti. Ağustos ayında ise kira ücreti yüzde 2.6’yla yıl başından bu yana aylık bazda yüzde 2.6’yla en yüksek seviyede artış göstererek 266.7 YTL’ye ulaştı. Ağustos ayında enflasyondaki artış ise yüzde 0.85 olarak açıklanmıştı. Ağustos ayındaki kira artışı enflasyon artışından 3.1 kat daha fazla gerçekleşti. 
     
     TÜRKİYE'DE ORTALAMA KİRA 

     

2004 YTL Ocak 201.9 Ağustos 225.9 Aralık 237.7      

2005 YTL Ocak 240.2 Şubat 243.1 Mart 245.7 Nisan 247.6 Mayıs 250.6 Haziran 255.0 Temmuz 259.9 Ağustos 266.7      

Kira ve Enflasyondaki Değişim Oranları Ağustos 
     

Kira Enflasyon 12 Aylık Artış 18.06 7.91 8 aylık 13.14 2.87 Aylık 2.63 0.85      

ANKA 
     
</TEXT>
</DOC>
