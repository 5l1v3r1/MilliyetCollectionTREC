<DOC>
<DOCNO> 372745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sondun24.html </URL>
<DATE> 2005/08/25/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Endonezya'da kızamık salgını... 
</HEADLINE>
<TEXT>

     BM Çocuk Fonu UNICEF , Endonezya'nın Sumba adasında başgösteren kızamık salgınında 5 çoğunun öldüğünü, 711 çocuğun hastalandığını bildirdi. 
     UNICEF sözcülerinden John Budd, bölgedeki kızamık salgınının nedeninin aşılama oranının düşüklüğü olduğunu söyledi. 
     Dünya Sağlık Örgütü ve Endonezya hükümeti ile birlikte kızamığa yol açan ölümcül virüsün yayılmasını engellemek için aşı kampanyası düzenleyen UNICEF'in, başkent Cakarta'nın yaklaşık 1000 kilometre güneydoğusundaki Sumba adasında 6 aylıktan 15 yaşına kadar olan yaklaşık 200 bin çocuğu aşılamayı planladığı bildirildi. 
     UNICEF sözcüsü, aşılama oranlarının düşük olduğu bölgeler ve özellikle ücra yerler bulunduğunu belirterek, bunun da çocukları, önlenebilir kızamık ve çocuk felci gibi hastalıklara karşı korunmasız bıraktığını vurguladı. 
     En bulaşıcı hastalıklardan biri olan kızamık, gelişmekte olan ülkelerde hastalığa yakalanan çocukların yüzde 3 ila 5'inin ölümüne yol açıyor. 
     
</TEXT>
</DOC>
