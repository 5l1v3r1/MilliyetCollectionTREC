<DOC>
<DOCNO> 376662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sondun22.html </URL>
<DATE> 2005/09/08/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
ABD askerleri, Telafer'de 200 kişiyi tutukladı 
</HEADLINE>
<TEXT>

     Irak'ın kuzeyinde Türkmen kenti Telafer'de Amerikan ordusu 200 kişiyi tutukladı. 
     Iraklı askeri yetkilinin Associated Press ajansına verdiği bilgiye göre, Sudan, Yemen, Ürdün ve Suriye'den Arap savaşçıları tutuklayan ABD ordusu, 150 kişinin yabancı ülkeden, 50 ''teröristin'' de Iraklı olduğunu belirtti. 
     Tutuklananların, Telafer'in direniş merkezinde ailelerle kentten kaçmak isteyenlerin arasında yakalandığı bildirildi. 
     Fransız haber ajansı AFP, dün gece, kentte direnişçilerden 200 kişinin ''yakalandığını ya da öldürüldüğünü'' duyurmuştu. 
     Başkent Bağdat'ın 260 km kuzeyinde, batıda Suriye sınırına 60 km uzaklıkta bulunan ve yüzde 70 Sünni nüfusu olan Telafer'in Saray semti, direniş merkezlerinden biri olarak biliniyor. Irak askeri yetkilisi, operasyondan önce Saray'ın güvenlik için boşaltılmasını istediklerini de bildirdi. 
     
</TEXT>
</DOC>
