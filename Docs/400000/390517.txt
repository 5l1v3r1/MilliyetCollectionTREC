<DOC>
<DOCNO> 390517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sontur04.html </URL>
<DATE> 2005/10/28/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Prof.Dr. Hamza Aktan Maaşı düşük memura fitre verilebilir’ 
</HEADLINE>
<TEXT>

     Cem BAKIRCI ERZURUM, DHA 

ATATÜRK Üniversitesi İlahiyat Fakültesi Öğretim Üyesi Prof.Dr. Hamza Aktan, fitre ve zekatların verilmesinde dar gelirliler kadar, maaşı düşük memurların da dikkate alınmasını istedi. Prof.Dr. Aktan, Sadece maaşı düşük memur değil, işçilere de fitre ve zekat verilebilir'' dedi. 
     İlahiyat Fakültesi Temel İslam Bilimleri Bölümü Öğretim Üyesi Prof.Dr. Hamza Aktan, zekat ve fitrenin kimlere verilip, verilmeyeceği konusunda bilgi verdi. Prof.Dr. Aktan, Asgari ücretle çalışması veya çalışmaması önemli değil. Kişinin aile fertleri bakımından geçim sıkıntısı çekip çekmediği önemlidir. Ailesi kalabalıksa, geçindirmekte zorlanıyorsa zekattan sorumlu değildir. Fitre, o kişiye verilir. O kendisi dilerse başkasına fitre verebilir. Düşük ücretli, geçim sıkıntısı çeken kişiyi komşuları yakından tanır. Memur ya da işçi olup olmaması önemli değildir. Geçinmekte zorlanıyorsa, bu kişiye yardımcı olmak gerekir. Ona zekat da fitre de verilebilir'' diye konuştu. 
     
</TEXT>
</DOC>
