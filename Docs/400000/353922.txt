<DOC>
<DOCNO> 353922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sondun03.html </URL>
<DATE> 2005/06/21/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Washington polis şefinin arabası çalındı 
</HEADLINE>
<TEXT>

     ABD’nin başkenti Washington’un polis şefi Charles Ramsey’nin siyah renkli Ford Crown Victoria model arabası, evinden bir sokak ötede çalındı. 
     Çalıntı araba sorununun en büyük olduğu kentlerden biri durumundaki Washington’da, polis şefinin arabasının bile çalınması sorunun büyüklüğüne işaret ederken, polis şefi Ramsey, "Bu konuda söyleyecek bir şey yok. Arabam çalındı ve içinde değerli başka bir şey yoktu. Arabalar her gün çalınıyor" dedi. 
     Ramsey’nin, Washington’un güneybatı bölgesindeki evine sadece bir sokak uzaklıkta park ettiği arabasının cuma gecesi ile pazar sabahı arasında bir zamanda çalındığı sanılıyor. 
     Arabası çalındığı sırada polis şefinin, Scotland’da terörizmle mücadele konulu bir konferansta olduğu belirtildi. Ramsey’nin, arabasının çalındığını, pazar günü kiliseye gitmek üzere karısıyla dışarı çıktığında öğrendiği belirtildi. 
     Bu yıl Washington’da şu ana kadar 2750 aracın çalındığı bildiriliyor. 
     
</TEXT>
</DOC>
