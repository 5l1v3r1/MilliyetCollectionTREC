<DOC>
<DOCNO> 357486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sonyas08.html </URL>
<DATE> 2005/07/01/ </DATE>
<TIME> 04.00 </TIME>
<AUTHOR>  </AUTHOR>
<HEADLINE>
Uzay mekği Discovery 13 Temmuz'da yolcu... 
</HEADLINE>
<TEXT>

     Amerikan Havacılık ve Uzay Dairesi NASA , Columbia faciasının ardından ilk kez uzaya gönderilecek mekiğin, 13 Temmuz’da fırlatılmasının planlandığını resmen açıkladı. 
     NASA yöneticilerinin mekiğin durumunu gözden geçirdikleri 2 günlük toplantının ardından bir açıklama yapan NASA Başkanı Michael Griffin, uzay mekiği Discovery’nin 13 Temmuz’da fırlatılması ve başarılı bir uçuş yapılması için hazırlıkların sürdüğünü söyledi. 
     Discovery mekiğinin daha önce Mayıs ayında fırlatılması planlanmış ancak mekik yeni ve daha güvenli bir yakıt tankının takılması için fırlatma rampasından hangara geri götürülmüştü. 
     Uzay mekiği Discovery’nin bu uçuşunda, Uluslararası Uzay İstasyonu’na UUİ 7 astronot ile malzeme götürmesi planlanıyor. Uzay yolculuğu sırasında Discovery’de onarılamayacak bir arıza meydana gelmesi durumunda astronotların UUİ’ye geçmesi ve son çare olarak Atlantis mekiği tarafından kurtarılmayı beklemesi öngörülüyor. 
     NASA, Şubat 2003’te Columbia mekiğinin, uzaydan dönüş yolunda atmosferde parçalanması ve 7 astronotun hayatını kaybetmesinden bu yana hiç mekik seferi düzenlemedi. 
     
</TEXT>
</DOC>
