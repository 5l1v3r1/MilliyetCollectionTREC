<DOC>
<DOCNO> 392844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sonspo26.html </URL>
<DATE> 2005/11/07/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Hikmet Tanrıverdi Beşiktaş karşısında oynanan futboldan memnunum 
</HEADLINE>
<TEXT>

     Malatyaspor Kulübü Başkanı Hikmet Tanrıverdi, Beşiktaş maçında ortaya konan futboldan memnun olduğunu bildirdi. 
     Hikmet Tanrıverdi, AA muhabirine yaptığı açıklamada, takımın her geçen gün daha iyi futbol oynadığını, Beşiktaş maçında galibiyeti son anda kaçırdıklarını söyledi. 
     Oynanan futbolun takımın geleceği açısından ümit verici olduğunu dile getiren Tanrıverdi, ligde alttaki takımların birbirine yakın puanlara sahip olduğunu hatırlatarak, şunları kaydetti 
     ''Ligde alttaki takımların puanları birbirine yakın. Ankaraspor ve Beşiktaş maçlarından 4 puan aldık. Önümüzde zorlu bir Kayseri deplasmanı var. Kayserispor da ligin güçlü ekipleri arasında yer alıyor. Hedefimiz, iyi futbolumuzu sahaya yansıtarak, Kayseri deplasmanından en az 1 puan almak.'' Taraftardan takıma verdikleri desteği devam ettirmelerini isteyen Hikmet Tanrıverdi, ''Ligin ilk yarısının bitmesine daha 5 hafta var. Bu 5 hafta içerisinde alacağımız puanlar ile son sıradan kurtulacağımıza inanıyorum. Taraftarımızdan bize güvenmelerini ve takımlarını sonuna kadar desteklemelerini istiyorum'' dedi. 
     
</TEXT>
</DOC>
