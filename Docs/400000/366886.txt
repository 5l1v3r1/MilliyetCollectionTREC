<DOC>
<DOCNO> 366886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/siyaset/siy01.html </URL>
<DATE> 2005/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Suskun değiliz' 
</HEADLINE>
<TEXT>


CHP'li Oya Araslı, 'Hemen her hafta Meclis grubunda konuşuyorum' derken, AKP'li Fatma Şahin, 'Kadın milletvekillerinin gayreti kırılacak' diye konuştu 

SALİHA ÇOLAK, YILDIZ YAZICIOĞLU Ankara 


Türkiye Milletvekilleri ve Seçilmişlerini İzleme Komitesi'nin TÜMİKOM , kadın milletvekillerinin, 1 Ekim 2003 - 30 Eylül 2004 arasındaki 2. yasama yılında Meclis faaliyetlerindeki suskunluklarını ortaya koyan raporu tartışma yarattı. Kadın milletvekilleri, Meclis etkinliklerine katılımlarını 'sıfır' olarak gösteren raporun doğru olmadığını söyledi. Rapora kadın milletvekillerinden ve Uçan Süpürge kadın derneğinden gelen tepkiler şöyle 
Fatma Şahin AKP Gaziantep Bu rapor, kadın milletvekillerince gösterilen gayreti kıracaktır... Sessizliği kabul etmiyorum. Oya Araslı CHP Ankara Anayasa Mahkemesi'ne giden 64 iptal başvurusunda imzam var. Hemen her hafta grupta konuşuyorum. Biraz ayıp olmuyor mu Anayasa Komisyonu'ndaki çalışmalarım 'tek kişilik parti' diye nitelendirildi. Birgen Keleş CHP İstanbul Sayı değil içerik önemli. Sadece genel kuruldan yola çıkarak yaptığınız değerlendirme doğru resim vermez. Türkan Miçoğulları CHP İzmir Kadınların sustuğu, konuşma hakkı verilmediği anlayışı yanlış. Meclis'in işleyişini bilmemekten kaynaklanan değerlendirme. Uçan Süpürge Genel Koordinatörü Halime Güner Kadın milletvekillerinden, başkan vekilleri nedeniyle söz alamama şik yetleri var. CHP İzmir Milletvekili Canan Arıtman Raporda Meclis'in gerçek işleyişini yansıtacak kategoriler bulunmadığını düşünüyorum. Ancak Meclis, komisyon başkanlıklarına kadın milletvekillerini seçmedi. Kadın millevekilleri, TBMM başkan vekilliğine de aday oldu. Kadın milletvekilleri ben de dahil kanun teklifleri verdi. 
TBMM Basın ve Halkla İlişkiler Başkanlığı ise, raporun gerçeği yansıtmadığını, soru önergeleriyle performans ölçülemeyeceğini belirtti. 
AKP Grubu'nca hazırlanan 2. yasama yılına ilişkin konuşma dökümü ise şöyle Güldal Akşit - 6, İnci Özdemir - 3, Fatma Şahin - 2, Zeynep Armağan Uslu - 3, Nimet Çubukçu - 3, Gülseren Topuz - 1, Ayhan Zeynep Tekin Börü - 3, Remziye Öztoprak - 2, Semihe Öğüş - 1. 

'Sayıları az' 
AKP Grup Başkan Vekili Salih Kapusuz, kadın vekillerin başarılı olduğunu, sayılarının az olması nedeniyle genel oranlara bu başarının yeterince yansımadığını belirtti. Kapusuz şunları söyledi "Hem iktidarda hem muhalefette yer alan kadın arkadaşlarımız yasama ve denetim faaliyetlerinde aktif çalışmalarını sürdürmektedir." 
CHP Grup Başkan Vekili Mustafa Özyürek de, kadın milletvekillerinin TBMM çalışmalarında yeterince söz almadıklarına yönelik değerlendirmelerin 'haksız bir suçlama olduğunu' söyledi. 



</TEXT>
</DOC>
