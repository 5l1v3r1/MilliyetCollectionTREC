<DOC>
<DOCNO> 375615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/ekonomi/eko01.html </URL>
<DATE> 2005/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İnşaatı 7 ayda bitirdi, Putin'in dikkatini çekti 
</HEADLINE>
<TEXT>


AHMET AKTAŞ Çeşme DHA 

Rusya Federasyonu'na bağlı Tataristan Özerk Cumhuriyeti'nin başkenti Kazan'da, Avrupa'nın en büyük üçüncü hipodromu ile 1000 kişilik opera binası ihalesini alan Odak Şirketi, inşaatı 7 ayda tamamladı. Kazan kentinin bininci kuruluş yıldönümü kutlamalarına Tataristan Devlet Başkanı Mintimir Şaymiev ile birlikte katılan Rusya Devlet Başkanı Vladimir Putin kısa sürede bitirilen tesislerin açılışını yaptı. 
İki büyük tesisin kısa sürede bitirilmesinden etkilenen Putin, Odak İnşaat Yönetim Kurulu Başkanlığı Gürcan Oral'ı Moskova'ya davet etti. Yönetim Kurulu başkanlığını Gürcan Oral daha önce Kazan'da Kremlin Sarayı, belediye sarayı, sekiz bin kişilik spor salonu, adliye binası, Kul Şerif Camii'ni de yaptıklarını belirtti. 60 bin metrekarelik iki alışveriş merkezi inşaatının ise devam ettiğini kaydeden Oral şunları söyledi " Moskova'da bir ofisimiz var ama henüz bir projeye başlamadık. 
Rus yetkililerden aldığımız davet bize büyük onur ve gurur verdi. Çok kısa sürede büyük projelere imza atmak, Rusya Federasyonu devletlerinin de dikkatini çekti. Hepsinden davet aldık. Bu projeleri Türk mühendisleri ve mimarlarının özverili çalışmalarıyla başardık. En kısa zamanda Moskova'ya giderek temaslarda bulunacağız." 



</TEXT>
</DOC>
