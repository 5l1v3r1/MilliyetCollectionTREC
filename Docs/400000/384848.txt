<DOC>
<DOCNO> 384848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sonspo02.html </URL>
<DATE> 2005/10/07/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Emre Belözoğlu'ndan Canaydın'a tam destek... 
</HEADLINE>
<TEXT>

     Emre Belözoğlu, Galatasaraylılar’a seslendi Özhan Canaydın, son 4-5 başkan içerisinde en samimi olan ve kulübü en çok düşünen kişi. 
     
     Onunla çalışmadım ama...’ 
     Galatasaray’daki başarılı yıllarının ardından İtalya’da önemli işler yapan ve bu sezon başında İngiltere’nin Newcastle United takımına transfer olan Emre Belözoğlu, milli takım kampında Galatasaray’ın son durumunu değerlendirdi. Tromso maçı sonrası Başkan Özhan Canaydın’a haksızlık yapıldığını söyleyen yıldız oyuncu, Bence Özhan Canaydın, Galatasaray’ın son 4-5 başkanını ele alırsak, en samimi ve kulübü en fazla düşüneni. Bunu onunla çalışmamış biri olarak söylüyorum. Herkesin ona büyük bir saygı göstermesi gerekiyor'' diye konuştu. 
     
     Fatih Terim tartışılamaz’ 
     Sarı-Kırmızılı ekibin Tromso karşısında yaşadığı hezimet için, Her takımın çıkışı ve inişi olur. Şu an Galatasaray ligde çok iyi gidiyor ama Avrupa’da böyle bir dönem geçirdi. Bir sene ilk turda elendi diye kötü düşünülmemeli. Galatasaray en yakın zamanda tekrar Avrupa’da zaferlere imza atan Galatasaray olur'' yorumunu yapan Belözoğlu Fatih Terim, milli takım ve Greame Souness hakkında şunları söyledi Fatih Terim Türk futbolunun yetiştirdiği tartışmasız en büyük hoca. Kendisinin milli takımda olması futbolcu için büyük bir kazanç ve avantaj.'' 
     
     Souness’la sorunum yok’ 
     Milli takımda, geçmiş dönemlerde de büyük eksiklerimiz vardı. Ama mağlubiyeti olmayan Ukrayna’yı deplasmanda yendik. Milli takımda, bir futbolcunun olmazsa olmazı yok. Hakan, Okan ve Alpay ağabeyler, Hasan ve ben belki biraz daha tecrübeli görünüyoruz. Ama çok formda bir Halil var, Necati var, Nihat da geldi. Herkesin yeri doldurulabilir. Milli takım olarak çok eksik oynadığımız ve kazandığımız maçlar var. Greame Souness’la aramın açılması gibi bir şey söz konusu olmadı. Kendisi sevdiğim biri, onun bana olan duygularından da eminim.'' 
     
</TEXT>
</DOC>
