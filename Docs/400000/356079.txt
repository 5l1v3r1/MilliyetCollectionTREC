<DOC>
<DOCNO> 356079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/siyaset/siy02.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kapatacağına uçak alma' 
</HEADLINE>
<TEXT>


Baykal, nüfusu 2 binin altına düşen belediyelerin köye dönüştürülmesini sağlayacak tasarıyı eleştirdi. CHP lideri Başbakan'a, "Bir yük varsa, 50 milyon dolarlık uçağı alma" diye seslendi 

ANKARA Milliyet 


CHP Genel Başkanı Deniz Baykal, son sayıma göre nüfusu 2 binin altına düştüğü gerekçesiyle statüsünü kaybetme olasılığı bulunan belediyelerin başkanlarıyla görüşürken, "Bir yük söz konusuysa, 50 milyon dolarlık uçağı alma" dedi. 
Hazırlanan tasarıda 2 bin nüfusun son sayıma göre dikkate alındığını kaydeden Baykal, sayımın sağlıksız olduğunun devlet tarafından da kabul edildiğini belirterek şunları söyledi "Güvenilmez bir sayımın sonucuna göre belediye statüsünü ortadan kaldırmanız hukuki olmaz. Hepimizin amacı mezraları köy, köyleri belediye yapmak değil mi 383 belediye, 3 milyon YTL masraf getiriyor diye belediyelikleri geri mi alınacak Nüfus kriteri, yasanın yürürlüğe girmesini izleyen süreç için geçerli olmalı. Ama niye kazanılmış hakla oynuyorsunuz Ne kadar onur kırıcı bir şey. Tasarı yasalaşırsa, Anayasa Mahkemesi'ne gideceğiz." 


</TEXT>
</DOC>
