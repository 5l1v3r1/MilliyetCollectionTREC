<DOC>
<DOCNO> 363411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/soneko45.html </URL>
<DATE> 2005/07/22/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Beyşehir Sanayi ve Ticaret Fuarı açıldı... 
</HEADLINE>
<TEXT>

     Konya’nın Beyşehir İlçesi’nde ilk kez düzenlenen Sanayi ve Ticaret Fuarı’nın açılışı törenle yapıldı. 
     Beyşehir Ticaret Odası Başkanı Mehmet Tekinöz, 2. Beyşehir Kültür, Sanat, Turizm ve Göl Festivali kapsamında tarihi Bedestek Çarşısı’nda bu yıl ilk kez düzenlenen fuara bölgedeki firmaların büyük ilgi gösterdiğini söyledi. 
     Beyşehir Belediye Başkanı Nazif Tekinöz ise Beyşehir’de üretilen malların yeterince tanıtılamadığını belirterek, "Açılan fuarlarla av tüfeklerimiz başta olmak üzere bölgemizde üretilen tarım ve sanayi ürünlerinin tanıtımını en iyi şekilde yapmak istiyoruz" dedi. 
     Açılış konuşmalarının ardından Beyşehir Belediye Başkanı Nazif Tekinöz ile Beyşehir Ticaret Odası Başkanı Mehmet Tekinöz fuarın açılışını birlikte yaptılar. 
     Beyşehir Gölü kaynaklı kamış ve hasırlar, plastik ürünler ile silah ve av sanayi malları gibi çeşitli ürünlerin sergilendiği fuar, pazar akşamına kadar açık kalacak. 
     
</TEXT>
</DOC>
