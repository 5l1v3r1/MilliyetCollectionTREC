<DOC>
<DOCNO> 399149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/siyaset/siy05.html </URL>
<DATE> 2005/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler kendileriyle daha barışık 
</HEADLINE>
<TEXT>


NEVSAL ELEVLİ Londra 


İngiltere'de yayımlanan Financial Times FT gazetesi, dün Türkiye hakkında altı sayfalık bir ek yayımladı. 
"Türkler kendileriyle daha barışık" başlığıyla yayımlanan ekte, Türkiye'de ekonominin geliştiği, 24 saat yayın yapan haber kanallarının geniş tartışma ortamı yarattığı, ordunun ve hükümetin AB siyasetini kabul etmiş göründüğü belirtildi. 

'Reformlar paradoks' 
FT, AKP hükümetinin siyasal alanda yaptığı reformlar için "paradoks" ifadesini kullandı. Gazete, "Bugünün Türkiye'si aslında bir paradoks yaratıyor. Çünkü liberal değişiklikler, derinden muhafazak r olan bir hükümetçe yapıldı. Ülkenin uzun yıllardır iktidara gelen en dindar başbakanı olan Erdoğan, aynı zamanda bir kasaba siyasetçisi, yabancı dil bilmiyor ve başbakan olmadan önce Avrupalı liderlerle pek etkileşim içinde değildi. Özal ile karşılaştırılıyor, ama ona erişemiyor" dedi. 

Gül Yargı çok tutucu 
Ekte Şemdinli olaylarının kaygı verici olduğu vurgulanırken, Avrupa Birliği açısından 2005'in uygulamada hayal kırıcı bir yıl olduğu ve reformların hızlanması gereği vurgulandı. 
Düşünce özgürlüğü alanında başta Orhan Pamuk'un davası olmak üzere Hrant Dink, Fatih Taş, Burak Bekdil gibi yazar ve yayıncılara yönelik davalara dikkat çekildi. Gazeteye mülakat veren Dışişleri Bakanı Abdullah Gül ise bu konudaki görüşlerini şöyle dile getirdi "Yargı çok tutucu. Savcılar daha da tutucu. Mükemmel değiliz, ama yaptıklarımız sessiz bir devrim." 





</TEXT>
</DOC>
