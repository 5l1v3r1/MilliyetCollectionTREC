<DOC>
<DOCNO> 350163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/ekonomi/eko08.html </URL>
<DATE> 2005/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
TBB Faize yasa ile sınır bankacılık krizi yaratır 
</HEADLINE>
<TEXT>



Türkiye Bankalar Birliği TBB , Adalet Bakanlığı'nın hazırladığı Borçlar Yasa Tasarısı Taslağında yer alan, bankaların kredi faizlerini tek taraflı olarak artırmalarını engelleyen düzenlemenin yeni bir bankacılık krizine yol açabileceği uyarısında bulundu. Taslağın, "Değiştirme Yasağı" başlıklı 24'üncü maddesinin, kredi sözleşmelerindeki faiz oranlarıyla ilgili hükümlerinin bankacılık sistemi açısından önemli olduğunu bildiren TBB, şu görüşleri savundu 
"Kredi sözleşmeleri ile faiz oranlarının, değişen iktisadi şartlar paralelinde -örneğin mevduat faizlerinin artırılması zorunluluğu nedeniyle- bankalarca tek taraflı olarak değiştirilebilmesi mevcut kredi uygulamalarının önemli bir ögesini oluşturmaktadır. Bu imkan ortadan kalkarsa, uzun vadeli kredilerde, faiz oranlarının sabit kalması gibi banka uygulamaları açısından kabul edilemez bir sonuç doğuracaktır. Hatta bu konudaki imkansızlığın yeni bir bankacılık sistemi krizine yol açabileceğinin düşünülmesi yanlış olmayacaktır." 




</TEXT>
</DOC>
