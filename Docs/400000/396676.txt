<DOC>
<DOCNO> 396676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sondun27.html </URL>
<DATE> 2005/11/21/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
ABD'nin en tehlikeli kenti Camden 
</HEADLINE>
<TEXT>

     ABD'nin en tehlikeli kenti ikinci yıl üst üste New Jersey eyaletinin Camden kenti, suç oranının en düşük olduğu yer ise Massachusetts eyaletinin Newton kenti oldu. 
     Morgan Quitno adlı araştırma kuruluşunun her yıl suç istatistiklerine göre yaptığı sıralamada, çok sayıda Türk'ün de yaşadığı New Jersey eyaletinin Camden kenti birinciliği bu yıl da alırken, ikinci Detroit ve üçüncü St Louis kenti olarak belirlendi. 
     Philadelphia ile Delaware nehri arasındaki eski bir sanayi kenti olan Camden'ın Belediye Başkanı Gwendolyn F aison, kent için pek çok güzel şey yapmalarına karşın, bazılarının Camden'ın kötü anılması için ellerinden geleni yaptıklarını söyledi. 
     New Jersey eyaleti Camden'da yeni konut projeleri için 175 milyon dolar ayırırken, kentte deniz hayvanat bahçesinin akvaryumu iki katına çıkarılması, yeni bir kütüphane ve bir teknoloji merkezi inşa edilmesi ve turizmin gelişmesi suç oranında düşmeye yol açmadı. 
     ABD'deki 369 kentin yer aldığı en tehlikeli şehirler sıralamasında, Baltimore 6., Atlanta 7., başkent Washington 13., Dallas 22., Miami 31., Houston 54., Boston 65., Las Vegas 72., Los Angeles 80. San Francisco 103., New York 222. oldu. 
     
</TEXT>
</DOC>
