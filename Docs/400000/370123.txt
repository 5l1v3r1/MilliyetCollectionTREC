<DOC>
<DOCNO> 370123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/guncel/gun02.html </URL>
<DATE> 2005/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Her limanda tiyatro 
</HEADLINE>
<TEXT>


Devlet Tiyatroları'nın yeni sezon repertuvarında, Kısakürek ve N zım Hikmet'ten de birer oyun var. İstanbul'da Kanlıca vapuru tiyatro salonuna dönüştürülecek. Oyunlar, turnelerle tüm illere götürülecek 

ANKARA Milliyet 

Devlet Tiyatroları DT , yeni sezonunda, Necip Fazıl Kısakürek ile N zım Hikmet'i buluşturduğu yerli oyunlarla zenginleştirdiği repertuvarı ve turne projesiyle tüm Türkiye'ye tiyatro şenliği yaşatacak. 
DT Genel Müdürü ve Genel Sanat Yönetmeni Lemi Bilgin, 2005 - 2006 sezonu repertuvarını açıkladı. İstanbul'da hibe yoluyla aldıkları "Kanlıca" vapuruyla 200 kişilik tiyatro salonu açacaklarını kaydeden Bilgin, "Tiyatromuzu her limanda sahneleyeceğiz" dedi. Bilgin, böylece Pendik ya da Üsküdar'da, hatta Çanakkale'ye kadar olan sahil şeridinde sahne alabileceklerini ifade etti. 
Geçen sezonda 1 milyon 400 bin kişiye ulaştıklarını bildiren Bilgin, yeni sezonda "Her ay her ilde tiyatro" sloganıyla hazırladıkları turne programıyla, 12 ildeki yerleşik tiyatrolarca diğer 69 ilde de oyunlar sahneleneceğini açıkladı. 

Bilet fiyatları artıyor 
Kısakürek'in "Para" ve Hikmet'in "Kadınların İsyanı"nın buluştuğu repertuvara 23 yerli ve 19 yabancı oyunu dahil ettiklerini açıklayan Bilgin, repertuvardaki oyunlardan 17'sinin Türkiye'de ilk kez ve 11'inin dünyada ilk kez sahneleneceğini belirtti. Repertuvarda, yazar Adalet Ağaoğlu'nun "Çok Uzak Fazla Yakın" adlı eseri de sahnelenecek oyunlar arasında yer buldu. 
İki yıldır artırmadıkları bilet fiyatlarında, yeni sezonda cüzi bir miktar artış yapılacağını da belirten Bilgin, Kayseri, Çorum, Bolu gibi illerde de yerleşik tiyatro kurmayı istediklerini, ancak kadro sorunu nedeniyle açamadıklarını dile getirdi. 

Özel tiyatroyla ortaklık 
İstanbul'da nüfusa oranla DT'nin koltuk kapasitesini yetersiz gördüğünü kaydeden Bilgin, bu nedenle Anadolu yakasında da sahneler açacaklarını söyledi. 
Özel tiyatrolara ait sahnelere ortak olmak istediklerini açıklayan Bilgin, "Örneğin Yıldız Kenter'in tiyatrosunda 15 gün onlar, 15 gün biz tiyatro sahneleyeceğiz" dedi. 

İlk kez sahneye konacak oyunlar 
Turan Oflazoğlu "Yine Bir Gülnihal" 
Nahit Sırrı Örik "Yıldız Olmak Kolay mı " 
Münir Canar "Bir Mahalle ki..." 
Funda Özşener "Sevgili Hayat" ve "Ah Tamara" 
Murathan Mungan "Şahmaranın Bacakları" 
Hidayet Sayın "Uzun Bir Hecedir Aşk" 
Refik Erduran "Ödül" 
Civan Canova "Erkekler Tuvaleti" 
d'Emmanuel Espalieu Robert "Riviera" 

Türkiye'de ilk kez sahnelenenler 
N zım Hikmet "Kadınların İsyanı" 
Angelo Savelli "Toprağın Şarkısı" 
Curth Platow "Kendime Kıyamam" 
Neva Semel "Gözlerin Ardındaki Çocuk" 
Morris Panych "Teyzem ve Ben" 
Cervantes "Don Kişot" 

DT'de ilk kez sahnelenenler 
Necip Fazıl Kısakürek "Para" 
Hasan Erkek "Eşik" 
Arthur Miller "Çift Yönlü Ayna" 
George Orwell "1984" 
Nikos Kazancakis "Zorba" 
Adalet Ağaoğlu "Çok Uzak Fazla Yakın" 


</TEXT>
</DOC>
