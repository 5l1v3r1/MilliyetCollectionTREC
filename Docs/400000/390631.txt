<DOC>
<DOCNO> 390631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/yasam/yas01.html </URL>
<DATE> 2005/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Soyguncuları kamera ele verdi 
</HEADLINE>
<TEXT>


İstanbul'da bir kuyumcuda meydana gelen soygunu güvenlik kamerası kare kare kaydetti. Silah ve spreyle dükk nı soyan hırsızlar İzmir'de yakalandı 

ELVAN EZBER İstanbul 

İstanbul'daki bir kuyumcuda gerçekleşen soygun, güvenlik kamerası ile kare kare görüntülendi. Alınan bilgiye göre, Beykoz Çayır Caddesi 178 numaradaki 'Yakamoz Kuyumcu' adlı mağazaya 8 Ekim'de silahlı 3 kişi geldi. Silahlı kişiler, içeride bulunan işyeri sahibi Hasan Kurtuluş'u yere yatırdılar. 2 soyguncu, direnen Kurtuluş'un üzerine çullanırken, bir soyguncu da kapıyı gözetledi. Soyguncular 1 kilo altın ve bileziği aldıktan sonra kayıplara karıştılar. 

Kameradan teşhis 
Polisler, güvenlik kameralarını incelemeye aldı. Kurtuluş'un saldırganlar tarafından darp edilmesi kameradan detaylı izlendi. Soruşturmayı yürüten ekipler, görüntülerden soygunu Mahir Çakmak, Muhammed Bilir ve Mehmet Sığırcı adlı kişilerin yaptığını belirledi. Polis, 25 Ekim'de İzmir'de 3 kişiyi gözaltına aldı. Zanlıların, İzmir'e çaldıkları altınları bozdurmak için gittikleri belirlendi. Zanlıların paranın bir kısmıyla otomobil aldıkları öğrenildi. 


</TEXT>
</DOC>
