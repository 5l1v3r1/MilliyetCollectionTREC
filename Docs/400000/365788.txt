<DOC>
<DOCNO> 365788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/magazin/yazdud.html </URL>
<DATE> 2005/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Tam gaz eğlence 
</HEADLINE>
<TEXT>


Caliante'de muhteşem geceler başlıyor, Ferdi'nin dönüşü, Türkbükü Mey, Sakızlı ve People Beach Restaurant, Taş Ev, Dalyan'da Köşem, Tiesto, Çeşme'nin yıldızı Granada Vue'de Hande Yener rüzgarı... 



Efendim, yine minik bir Türkiye turuna çıkaracağım sizleri Çeşme, Bodrum, İstanbul. Önce Bodrum. Orada ne yazık ki bu yıl işler pek renkli değil. Hatta kimilerine göre Bodrum elden gidiyor. Ama Bodrum'un zirvedeki beach ve restoranı People herkesin gözdesi yine. O nedenle işletmenin başındaki 'kraliçe' Rose Kar ve patron Haluk Erdoğdu keyifli. Bir Türkbükü klasiği olan Mey Restaurant'ta da hafta içi bile işler çok iyi. Patron Ufuk Gökgöz 23 yıldır bu işi iyi götürüyor. Halkla ilişkiler ve organizasyon şirketi sahibi sevgili Senem Çapa Kutluel'i kalabalık bir grupla Mey'de gördüm. Valla iyi yiyor ama maşallah kilo almıyor. Bu arada Mey'in özel yemekleri arasında tarama, somon füme, karides, ahtapot, balık salatası, patlıcan közde, pazı sarması ve Mey kebap var. Telefon numarası 0252 377 51 18. Bir de size, geçtiğimiz yıllarda sevgili Türkan Şoray'ımın gözde yeri olan Gündoğan-Küçükbük'deki Hotel Myrina'dan söz edeyim. Hukukçu Tahir ve noter Özgül Uslu çiftinin işlettiği butik otelde tatil yapmak, bir ayrıcalık. Bilgi için www.myrina.8m.com'a bakabilirsiniz. Dar Kapı'dan tanıdığım, sahne hakimiyetine ve sesine hayran olduğum Aşina şimdilerde Bodrum Taş Ev'de. Emin ve Nilgün ile birlikte Aşina'lı Taş Ev'in coşkusu yaz boyunca devam edecek. Telefon numarası 0252 313 77 78. Güzel arkadaşım Ferdi Özbeğen pazartesi ve salı geceleri, sevgili Metin Şentürk'ün mekanı Eğlence'de. Çarşamba, perşembe, cuma ve cumartesi geceleri Metin sahneye çıkıyor. İşletme Ertan Öztaş'da. Yemekli. Fiks mönü kişi başı 75 YTL. Ferdi'nin o yumuşak, insanı mest eden sesi, romantik şarkıları kaçmaz. Eğlence'nin telefon numarası 0252 358 68 76. Sakin bir tatil isteyenler için de Muğla-Dalyan'da olan Dalyan Resort Otel biçilmiş kaftan. Caretta caretta kaplumbağalarının ve çamur banyosu cenneti olan otel Kaunos Antik Kenti'nde. Telefon numarası 0252 284 54 99. 

Düğünlerin starları 
'Muhteşem İkili' olarak ünlenen Nükhet Duru ve Cenk Eren üç yıldır sahnelerde fırtına gibi esiyor. Olağanüstü sahne performansı ile izleyenleri büyüleyen ikili yaz düğünlerinin ve davetlerinin de vazgeçilmez isimleri. Bu akşam 'Muhteşem İkili' İstanbul Balmumcu'daki Caliante'de. Patronluğunu genç tekstilci Nadir Ermiş'in, işletmesini de cemiyet hayatının önemli isimleri Tezcan Uzun, Ayfer Toprak ve Cengiz Karavan'ın yaptığı geceler için özel mönü uygulanıyor. Antrelerde somon füme bohçası, deniz mahsulleri, hardal soslu salata, saray usulü vişneli yaprak sarması başı çekiyor. Ara sıcak Çin böreği. Ana yemekte ise üç seçenek var. Zeytinyağlı ve taze kekikle marine edilip sotelenmiş sebze ve iç pilav eşliğinde verilen ızgara tavuk, mantar soslu ızgara bonfile dilimleri veya kömür ızgarada levrek. Tatlılar ise ılık çikolata soslu profiterol, ballı ve fıstıklı parfe. Ön masalar, limitsiz yerli içki dahil 200 YTL. Arkalar 150 YTL. Yemek hariç, limitsiz yerli-yabancı içki ise kişi başı 100 YTL. Caliante'nin mutfağı yıkılıyor gerçekten. Ne zaman yemek yediysem müthiş başarılıydı. Başarılı servis elemanlarından sevgili Işık ve mutfak şefi Cengiz Doğanyıldız'ı yürekten kutluyorum. Telefon numarası 0212 274 20 45. 

Manzara tamam ama... 
Benim İstanbul'da 'ailem' diye sırtımı dayadığım ender dostlarım arasında Babacan Ailesi. Living Emlak Danışmanlık'ın patroniçesi Derya, yüksek mimar ve DYP il başkan yardımcısı olan eşi Zafer, dünya güzeli kızları Didem ve Sinem ile 4 aydır görüşememişiz. Anlayın artık yoğunluğumu. Bu kez Didem bizi, uzun süredir merak ettiğim Ta Nhcia'ya götürdü. Yeniköy'de, eski Şamsa ve Süleyman Nazif'in yerinde. Manzarası, atmosferi, patronlardan Güray Yüksel'in hep gülümseyen yüzü, şef İbrahim'in sempatikliği bazı hataları örtüyor. Ama yemek konusunda ciddi bir önlem gerekiyor. O gün çok sıkıntı çektik. Sadece ana yemek olan levrek ızgara ve dondurmalı irmik tatlısı geçer not aldı. Güray, Çeşme Sea Side içinde minik bir İtalyan restoranı açtı. Sea Side'ın plajının işletmesini de kayınbiraderi olan sevgili Altuğ Peker ile birlikte yürütüyor. Güray'ın 15 gün uzaklaşması Ta Nhcia'ya yaramamış. Herhalde şimdi düzelmiştir her şey. Her gün öğle ve akşam yemeği hizmeti veren Ta Nhcia'da 21.30-24.00 saatleri arasında Jimi'nin buzuki gitar performansı ile muhteşem Yunan ezgilerini dinleyen, bilir. Gece DJ Batu ile devam ediyor. Bir öneri Mönüden kendiniz seçim yapın. Telefon numarası 0212 299 00 80. 

Çeşme'de Granada Vue 
Ben Çeşme'deyken Türkiye'deki Simit Sarayları'nın genç ve yakışıklı patronu Abdullah Kavukçu ile buluştuk. Sağolsun, Abdullah beni, Çeşme ve İzmir'deki kavalyem, Kemas Giyim'in patronu Kemal Subaşı'yı, 10 yaşında olan dünya şekeri kızı Sırma'yı, Sisus Oteli'nin başarılı Genel Müdürü Bülent Balta ve zarif eşi Belma'yı, Dolce'nin Genel Yayın Yönetmeni Cücüm'ü Müge Dağıstanlı Dalyan'ın yeni yıldızlarından Emin Algan'ın Köşem Restaurant'ında ağırladı. Pardon, bir de sahaların eski, hızlı ve hırçın futbolcularından Muharrem Hoca Gürbüz vardı. Mezeler, atmosfer muhteşem. Emin de çok mütevazı bir insan. Apo'nun gözü aç, biz gelmeden masayı donatmış. Fava, fırında ve közde patlıcan, deniz börülcesi, muhteşem bir karidesli börek, deniz levreği fileto ve dil tava yedik. Son olarak da portakal kabuğu rendeli revani, sakızlı muhallebi ve dondurmayı götürdük. O revani bela bir şey. Yedikçe insanın yiyesi geliyor. Masaya garson Ali Arslan baktı. Aşçı Selahattin Gümüş çok başarılı. Köşem Restaurant'ın telefon numarası 0232 724 93 93. Çeşme-Alaçatı'da, bizim evin arkasında Sakızlı Restaurant var. 1873 yılından kalma bir bina. Püfür püfür esen bahçenin ortasında keyifli bir gece yaşamak için ideal bir yer. Telefon numarası 0232 716 99 89. Çeşme'nin yıldızı Granada Vue'de sabaha kadar eğlence devam ediyor. İstanbullu genç iş adamı Yavuz Samancı'nın patronu olduğu ve Apo'nun Abdullah Özmelek işletmeciliğini yaptığı Granada Vue gündüzleri beach olarak zaten fazlasıyla muhteşem. Geceleri ise lezzet düşkünlerinin çok yakından bildiği Cafe de Paris klasiği sunuluyor. Cevizli yeşil salata, özel soslu bonfile ve tavuk dilimleri, limitsiz patates, şarap çeşitleri ve tatlı, kişi başı 29 YTL. 16 yıldır lezzetinden taviz vermeyen Cafe de Paris, Çeşme'nin incisi Aya Yorgi Koyu'ndaki en büyük beach olan Granada Vue'ye ayrı bir hava katıyor. Beachde her çarşamba Rober Hatemo, her cumartesi ise Hande Yener sahne alıyor. Telefon numarası 0232 712 15 06. Evet, bugünlük de bu kadar. Sevinçleriniz okyanuslar, üzüntüleriniz ise kum tanesi kadar olsun. Hoş kalın. 

BİR DAKİKA 
Dev bir orkestra gibi TUAL 
Müzikle amatörce uğraşan ama üçüncü albümlerini çıkaran Tual Grubu, hemşerim olan iki gençten kurulu. Ama bence dev bir orkestradan farkları yok. Biri Ziraat Mühendisi Sezi Çeşitli, diğeri yakışıklı Doktor İskender Türsen. 'Tual 2005' adlı albümleri müzik listelerini yine sarstı. İskender ve Sezi bu albümle tarzlarının dışına çıkmış. İkisi de derin bir aşkla sarıldıkları müziğin yaşamlarında hep varolacağını söyledi. 'Canımın Ta İçisin Sen' ve 'Sam Yelleri' adlı şarkılardaki yorumları dikkat çekici. Bir de parti haberim var size 15 Temmuz Cuma akşamı İstanbul-Yedikule Zindanları'nda Tiesto'yu kaçırmayın. Dans müziğinin en çok okunan dergisi DJ Magazin, son 3 yıldır dünyanın bir numaralı DJ'i seçilen Tiesto In Search of Sunrise Anatolia'yı seçiyor. Ona göre yani. Biletler www.biletıx.com ve gişelerde. 



</TEXT>
</DOC>
