<DOC>
<DOCNO> 354522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur58.html </URL>
<DATE> 2005/06/22/ </DATE>
<TIME> 20.05 </TIME>
<AUTHOR>  </AUTHOR>
<HEADLINE>
Uyuşturucu üzerine yazılmış iki şarkıya, yasak getirilmesi talebi... 
</HEADLINE>
<TEXT>

     Antalya Kaçakçılık ve Organize Suçlar Müdürlüğü, Organize Suçlar Daire Başkanlığı’na yazı göndererek, bazı müzik parçalarının gençleri uyuşturucu kullanmaya teşvik ettiği gerekçesiyle eğlence merkezlerinde çalınmasının yasaklanmasını istedi. 
     Antalya Kaçakçılık ve Organize Suçlar Şube Müdürlüğü’nce yapılan yazılı açıklamada, özellikle bar, disko ve gece kulüplerinde çalınan Warp Brothers A Guagen grubunun "Ecstasy" ve DJ Youri’nin "Cocain" üzerine yazılan müzik parçalarının, gençleri uyuşturucuya teşvik eden içeriğe sahip bulunduğunun belirlendiği bildirildi. 
     Organize Suçlar Daire Başkanlığı’na yazılı olarak başvuran Antalya Organize Suçlar Şube Müdürlüğü, bu müzik parçalarının çalınmasının yasaklanması istedi. 
     Açıklamada, Radyo Televizyon Üst Kurulu’na da başvurularak, anılan grupların bu müzik eserlerinin televizyon ve radyolarda yayınlanmamasının isteneceği bildirildi. 
     
</TEXT>
</DOC>
