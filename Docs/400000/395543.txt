<DOC>
<DOCNO> 395543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sontur12.html </URL>
<DATE> 2005/11/16/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Evden kaçtı, babasına cep telefonuyla mesaj gönderdi... 
</HEADLINE>
<TEXT>

     Hakan TURHAN DHA 

      ADAPAZARI'nda babasının ekonomik durumunun iyi olmamasına rağmen okula gönderdiği 16 yaşındaki Taner Töremiş, evden kaçtı. Töremiş, babasına cep telefonu ile Sana l yık olamadım'' yazdığı mesaj gönderdi. 
     Hendek ilçesi Aşağı Çalıca Köyü’nde oturan 43 yaşındaki Orhan Töremiş, hergün okula gittiğini zannettiği oğlunun devamsızlığı olduğunu tesadüfen öğrendi. Taner Töremiş, babasının devamsızlığını öğrenmesi üzerine evden kaçarak, babasının cep telefonuna, Baba ben sana l yık bir evlat değilim, beni arama'' yazılı mesaj gönderdi. Orhan Töremiş, bu mesajı aldıktan sonra günlerce oğlunu arayıp bulduğunu belirterek, şunları anlattı 
     Yalvar- yakar eve döndürdük. Bize 7 gün devamsızlığı olduğunu endişelenmememiz gerektiğini ve sadece okula gelerek sınıfını değiştirmemiz için müdüre söylememizi istedi. Geçen salı günü bir arkadaşımı oğlumla birlikte müdürle konuşması ve sınıf değiştirmesi için okula gönderdim. Sınıf değiştirmek için gerekli işlemleri yaptıkları sırada tesadüfen oğlumun 16.5 gün devamsızlığı bulunduğunu öğrendik. Müdürün ve arkadaşımın karşısında utandığını için ağlayarak dışarı çıkan oğlum Taner Töremiş’den bir daha haber alamadık.'' Oğlu ile arasının iyi olduğunu ve bugüne kadar kendisine bir tokat bile atmadığını söyleyen Ohan Töremiş, oğlunun bir an önce eve dönmesini istedi. 
     
</TEXT>
</DOC>
