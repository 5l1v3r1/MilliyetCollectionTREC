<DOC>
<DOCNO> 387734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sontur17.html </URL>
<DATE> 2005/10/18/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İzmir'de iki büyük depremin ardından 142 artçı sarsıntı meydana geldi 
</HEADLINE>
<TEXT>

     Merkez üssü Ege Denizi olan ve 08.45’te 5.7, 12.46’da 5.9 büyüklüklerinde meydana gelen iki ayrı depremin 
     ardından geçen 25,5 saat süresince, 3.1 ile 5.6 büyüklükleri arasında değişen toplam 142 artçı sarsıntı kaydedildi. Boğaziçi Üniversitesi Kandilli Rasathanesi ve Deprem Araştırma Enstitüsü’nün web sitesinden derlenen bilgilere göre, 08.45’te meydana gelen ve merkez üssü Ege Denizi olan 5.7 büyüklüğündeki depremin öncesinde 07.31 ve 08.17 saatlerinde 2 öncü deprem meydana geldi. Sabah saatlerinde yaşanan 5.7’lik ve 12.46’daki 5.9’luk iki ana şokun ardından, bu sabah 09.44’e kadar geçen sürede toplam 142 artçı deprem oldu. Bu depremlerin 26’sı 3.1 ile 3.9 büyüklüğü arasında, 11’i, 4.1 ile 4.7 büyüklükleri arasında, biri 5.6 büyüklüğünde, 104’ü de sismografın kaydedemeyeceği büyüklükte gerçekleşti. Depremlerin merkez üssü Ege Denizi, Urla Uzunkuyu ve Seferihisar açıkları olarak kayda alındı. 
     
</TEXT>
</DOC>
