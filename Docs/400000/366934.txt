<DOC>
<DOCNO> 366934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/yazar/sazak.html </URL>
<DATE> 2005/08/04/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Erdemir'i korumak 
</HEADLINE>
<TEXT>


Yabancıya 'blok satış' olasılığı istifa getirdi. Erdemir Genel Müdürü Kerim Dervişoğlu ile İsdemir Genel Müdürü Atamer Giyici'nin eşzamanlı istifaları, eylül ayındaki ihaleden duyulan kaygıları dışa vurdu. 
Hükümet, Erdemir'in satışına ortam hazırlamak üzere bürokratlar üzerindeki baskıyı artırmıştı. Genel müdürlerin istifa mektuplarının birkaç aydır Özelleştirme İdaresi Başkanlığı'nda tutulduğu biliniyordu. 
Kerim Dervişoğlu ikili bir mücadeleye girişti. 
AKP döneminde göreve atanmasına karşın, Erdemir'in çelik devleri tarafından yutulmasına karşı çıktı. Çünkü kurum k r ediyordu. Hem de ne pahasına, Erdemir'i satın almaya talip olan yabancılar iç piyasaya '200 dolar indirim'le ürün vermesine karşın fiyatı düşürmeyerek Oyun belliydi Erdemir, 2004 k rının altına düşerse, 'zarar eden' kuruluşu elden çıkarmak kolaylaşacaktı. Buna rağmen pes etmedi, Erdemir yönetimi iç piyasadaki daralmayı Çin'e ihracatı artırarak kapatmaya uğraştı. 
Erdemir'i koruma savaşında dikkat çekici bir gelişme de şuydu Özelleştirmeden Sorumlu Devlet Bakanı, Başbakan Yardımcısı Abdüllatif Şener, Milliyet'e, ülke ekonomisinin yabancılarca ele geçirilmesine karşı çıkan bir demeç verdi. Şener'in çıkışının, Erdemir'den kaynaklandığı görüşü yaygındı Ankara'da. Başbakan Erdoğan'ın tepkisiyle 'yabancı sermayeye karşı olmadığını' açıklamak zorunda kaldı Şener. 
Başbakan Erdoğan, Erdemir'in satışına ilişkin kararlılığını hiç gereği yokken fabrikayı karalayarak yapmaya çalıştı. Fabrikanın 'pislik içinde' olduğunu söyledi. Oysa Erdemir, 2004 yılını 463 milyon dolar net k rla kapatmıştı. 3.5 milyon ton üretim yapan Erdemir, İsdemir'i de içeren 1 milyar dolarlık bir yatırım ve dönüşüm planıyla 2007'de kapasitesini 7 milyon tona çıkarmayı hedefliyor. 
Erdemir yönetimin en büyük korkusu, satıştan sonra bu yatırımın durdurulması. ABD ve Çin'in artan talebi karşısında Türkiye'yi yarışın dışına itmek için en kestirme yol yabancıya satış değil mi Üstelik bunun için ödenecek bedel de çelik devleri için büyük rakam değil. 
Erdemir, borsa değeri üzerinden 1 milyar 250 milyon dolar ediyor. Yıllık k rının iki katını veren Erdemir'in sahibi olacak Sadece fabrikalar değil, limanlar da satılacak. 
Erdemir Genel Müdürü Kerim Dervişoğlu ile İsdemir Genel Müdürü Atamer Giyici'nin 'eşzamanlı' istifaları kamuoyundaki 'yabancıya satış' duyarlılığını yansıtıyor. 
Hükümet, satış kararını gözden geçirmeli, Erdemir'in geleceği tehlikeye girecekse ihale iptal edilmelidir. 



</TEXT>
</DOC>
