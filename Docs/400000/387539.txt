<DOC>
<DOCNO> 387539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/spor/spo30.html </URL>
<DATE> 2005/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Beşok döktürdü 
FRANSIZ Le Mans'ta forma giyen eski milli pivot Hüseyin Beşok, takımının Dijon'u 85-75 yendiği maçta double - double yaptı. Sahaya ilk beşte çıkan ve 35 dakika süre alan 2.12 boyunda ve 30 yaşındaki Beşok, 14 sayı, 15 ribaunt, 4 asist ve 3 top çalma ile yıldızlaştı. 

Gençler galip 
MAKEDONYA'DAKİ Avrupa Şampiyonası ilk ön eleme turunda mücadele eden 17 Yaşaltı Milli Takımımız, ilk karşılaşmasında Romanya'yı 1-0 yendi. Ay-yıldızlı gençlerimizin tek golünü Harun Temur attı. 

Xavier'de doping 
Galatasaray'ın eski futbolcusu Abel Xavier dopingli çıktı. İngiliz ekibi Middlesbrough'ta forma giyen Portekizli defans oyuncusunun takımının Yunan Xanthi'yle oynadığı UEFA Kupası maçında doping yaptığı belirlendi. FİFA'nın tüm müsabakalardan men ettiği Xavier'in cezası önümüzdeki günlerde kesinleşecek. 

Devler sahnede 
Şampiyonlar Ligi'nde 3. hafta mücadelesi bu gece başlıyor. 21.45'te start alacak B.Münih - Juventus maçını Star TV naklen yayınlayacak. Program şöyle A Grubu R.Wien - Brugge, B Grubu Ajax-Thun, S.Prag-Arsenal, C Grubu Panathinaikos-Barcelona, Udinese-W.Bremen, D Grubu M.United - Lille, Villarreal-Benfica. 

İsviçre maçı Kanal D'de 
A Milli Takımımız'ın 2006 Dünya Kupası'na katılabilmesi için son adım olan İsviçre mücadelesinin İstanbul'daki ayağını Kanal D naklen yayınlayacak. Play - Off'un rövanşı olması nedeniyle tüm Dünya'nın gözü burada olacak, Şükrü Saracoğlu Stadı dışında kalan milyonlar, karşılaşmayı Kanal D'den canlı olarak izleyecek. 16 Kasım'daki maçın başlama saati de 20.15 olarak belirlendi. 


</TEXT>
</DOC>
