<DOC>
<DOCNO> 371516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sontur14.html </URL>
<DATE> 2005/08/20/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
ÖSS şampiyonları hangi okullara yerleşti 
</HEADLINE>
<TEXT>

     Öğrenci Seçme ve Yerleştirme Merkezi ÖSYM tarafından açıklanan Öğrenci Seçme Sınavı ÖSS yerleştirme sonuçlarına göre, sayısal, sözel ve eşit ağırlıklı puan türlerinde 300 ham puanla 2 birinciden biri olan Serkan Sakar, tek tercihİ olan ODTÜ Bilgiyayar Mühendisliği’ne yerleştirildi. 
     Sakar, AA muhabirine yaptığı açıklamada, 380 yerleştirme puanı ile ODTÜ Bilgisayar Mühendisliği’ne yerleştirildiğini belirterek, "Yerleştirilmemi garanti olarak gördüğüm için çok fazla şaşırmadım. 
     Fakat herhangi bir terslik olmasından korktum" dedi. 
     Çift anadal yapmayı planladığını ifade eden Sakar, "Bilgisayar mühendisliğine ilgim zaten vardı ve teknolojiyi de yakından takip ediyorum. Yerleştirildiğim ODTÜ’de şimdilik bilgisayar mühendisliği ve matematikten çift anadal yapmayı düşünüyorum" diye konuştu. 
     
     DERECEYE GİRENLER, MÜHENDİSLİK FAKÜLTELERİNİ TERCİH ETTİ 

     2005 Öğrenci Seçme Sınavı'nda ÖSS sözel, sayısal ve eşit ağırlıklı puan türlerinde birinciliği paylaşan İbrahim G. Hacıahmetoğlu Boğaziçi Üniversitesi Elektrik-Elektronik Mühendisliği'ne, Serkan Sakar ise ODTÜ Bilgisayar Mühendisliği bölümüne yerleştirildi. 
     2005 Yabancı Dil Sınavı'nda YDS en yüksek puanı alanlardan Ece Bayrak Boğaziçi Üniversitesi Siyaset Bilimi ve Uluslararası İlişkiler, Ali Kemal Çetinkaya Sabancı Üniversitesi Ekonomi-Yönetim Bilimleri Programı, Yıldız Dirmit ise ODTÜ İngilizce Öğretmenliği Bölümü'nü kazandı. 
     2005 ÖSS'de sayısal puan türünde dereceye giren adayların yerleştiği programlar şöyle 

     -İbrahim G. Hacıahmetoğlu Boğaziçi Üniversitesi Mühendislik Fakültesi Elektrik-Elektronik Mühendisliği sözel ve eşit ağırlıklı puan türlerinde de birinci . 
-Serkan Sakar ODTÜ Mühendislik Fakültesi Bilgisayar Mühendisliği sözel ve eşit ağırlıklı puan türlerinde de birinci . 
-Behzat Akkaş Boğaziçi Üniversitesi Mühendislik Fakültesi Elektrik-Elektronik Mühendisliği sayısal puan türünde ikinci, eşit ağırlıklı puan türünde üçüncü . 
-Caner Demirpolat Sabancı Üniversitesi Mühendislik Fakültesi Mühendislik ve Doğa Bilimleri Programı Üstün Başarı Bursu-sayısal puan türünde ikinci, eşit ağırlıklı puan türünde üçüncü . 
-Erdem İnan Bilkent Üniversitesi Mühendislik Fakültesi Elektrik-Elektronik Mühendisliği sayısal puan türünde üçüncü . 

     
     SÖZELDE İLK BEŞE GİRENLER 

     Sınavda sözel puan türünde dereceye giren adayların yerleştikleri programlar ise şöyle 
     Serkan Sarıtaş Bilkent Üniversitesi Mühendislik Fakültesi Elektrik-Elektronik Mühendisliği sözel ve eşit ağırlıklı puan türünde ikinci . 
-Ahmet Necib Akman Hacettepe Üniversitesi Tıp Fakültesi sözel puan türünde üçüncü . 

     
     YABANCI DİL 

     Sınavda yabancı dil puan türünde dereceye giren adayların yerleştikleri programlar şöyle 
     -Ece Bayrak Boğaziçi Üniversitesi İktisadi ve İdari Bilimler Fakültesi Siyaset Bilimi ve Uluslararası İlişkiler Almanca birincisi . 
-Ali Kemal Çetinkaya Sabancı Üniversitesi İktisadi ve İdari bilimler Fakültesi Ekonomi-Yönetim Bilimleri Programı Üstün Başarı Bursu-Fransızca birincisi . 
-Yıldız Dirmit ODTÜ Eğitim Fakültesi İngilizce Öğretmenliği İngilizce birincisi . 
-Murat Şevki Çoban Boğaziçi Üniversitesi Fen-Edebiyat Fakültesi Çeviribilim Bölümü Dil puanı ikincisi . 
-Neslihan Şentürk Boğaziçi Üniversitesi Fen Edebiyat Fakültesi İngiliz Dili ve Edebiyatı Dil puanı ikincisi . 
-Ebru Erkul Bilkent Üniversitesi Uygulamalı Yabancı Diller Yüksek Okulu Mütercim Tercümanlık Bölümü Dil puanı üçüncüsü . 
     
</TEXT>
</DOC>
