<DOC>
<DOCNO> 368537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/yasam/axyas02.html </URL>
<DATE> 2005/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Polis vurdu sonra gitti ' 
</HEADLINE>
<TEXT>


İşitme engelli Ahmet Alkas'ın öldürülmesine tanık olan küçük S.K.'dan korkunç iddia Biz kaçtık, Ahmet kaçmadı. Polis Ünlü, silahını çekip vurdu, sonra da gitti 

Osman Kara 

Polis memuru Mustafa Ünlü'nün öldürdüğü Ahmet Alkas'ın 18 cenazesinde ailesi, "Öldürüldü, ardından da çamur atıldı" diyerek isyan etti. 
Ünlü'nün, oğluna yakın mesafeden ateş ettiğini iddia eden baba Emin Alkas, şu iddialarda bulundu 
"O gün arkadaşlarıyla yine k ğıt ve şişe toplamaya gitmiş. Çocuklar polisi görünce kaçmaya başlamış. Ahmet silahı görünce kaçmaya çalışmış. Araya 4 - 5 metre mesafe düşmeden arkadan ateş ederek öldürmüş. Bedensel engelli oğlumun ne suçu vardı Tecavüz girişimi iddiaları tamamıyla yalan." 

'Babam sizi öldürecek ' 
Olaya tanık olan S.K. 9 da, polis memuru Ünlü'nün, oğlu Yunus'un kendileriyle gezmesine karşı çıktığını söyleyerek, "Yunus'a, 'Baban kızıyor gelme' dedik ama peşimize takıldı. Bir ara Yunus 'Babam geliyor, kaçın sizi öldürecek' diye bağırdı. Biz kaçtık, ama Ahmet kaçmadı. Polis silahını çekip vurdu, sonra gitti" dedi. 
K., olay sonrası götürüldükleri karakolda polislerin de kendilerine, "Ahmet polise saldırıp kolunu tutmuş, beraber yere düşmüşler ve silah ateş almış" şeklinde ifade vermeye zorlandıklarını iddia etti. Küçük S.K., ancak ertesi gün savcılığa giderek bunu düzelttiklerini iddia etti. 
Alkas'ın cenazesi dün İkitelli Senevler Camii'ne getirildi. Camii avlusuna gelen anne Nakiye Alkas ile çocukları baygınlık geçirdi. Alkas'ın cenazesi, Kayabası köyü Mezarlığı'nda toprağa verildi. 


</TEXT>
</DOC>
