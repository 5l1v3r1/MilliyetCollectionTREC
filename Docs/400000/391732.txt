<DOC>
<DOCNO> 391732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/soneko34.html </URL>
<DATE> 2005/11/02/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Geçen haftada hisse senetleri ortalama yüzde 6.81 prim yaptı... 
</HEADLINE>
<TEXT>

     İMKB'de işlem gören hisse senetleri haftalık bazda ortalama yüzde 6.81 oranında değer kazandı. 
     İstanbul Menkul Kıymetler Borsası'nda İMKB Ramazan Bayramı tatili nedeniyle bu hafta toplam 5 seans yapıldı. Tatil nedeniyle kısa süren haftada İMKB Bileşik Endeksi, 2,113.58 puan artarak 31,038.52 puandan 33,152.10 puana çıktı. 
     24 ayar külçe altının gram satış fiyatı yüzde 1.47, Cumhuriyet altınının satış fiyatı yüzde 1.81 oranında düştü. 
     Önceki hafta sonu 20.40 YTL olan 24 ayar külçe altının gram satış fiyatı 20.10 YTL'ye, 138.00 YTL olan Cumhuriyet altınının satış fiyatı 135.50 YTL'ye geriledi. 
     Bugün kapanışta Amerikan Doları'nın satış fiyatı haftalık bazda yüzde 0.37 oranında artarak 1.3520 YTL'ye çıkarken, avronunki yüzde 0.37 gerileyerek 1.6260 YTL'ye indi. 
     Yatırım fonlarına katılma belgeleri geçen hafta ortalama yüzde 0.69 oranında artış kaydetti. A tipi endeks haftalık bazda yüzde 2.64, B tipi endeks yüzde 0.17 yükseldi. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.25 ile yüzde 0.29 arasında gerçekleşti. 
     Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.28 ve 1 aylık mevduatta yüzde 0.25 oldu. 
     Önceki hafta sonunda ortalama faizleri yüzde 14.1 dolayında olan haftalık reponun net getirisi de yüzde 0.20 olarak gerçekleşti. 
     
</TEXT>
</DOC>
