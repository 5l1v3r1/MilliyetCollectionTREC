<DOC>
<DOCNO> 352351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sonyas02.html </URL>
<DATE> 2005/06/15/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
ABD'li astronot, ABD kongresi üyelerinin sorularını uzaydan yanıtladı 
</HEADLINE>
<TEXT>

     Uluslararası Uzay İstasyonu’nda UUİ görev yapan Amerikalı Astronot John Phillips, uzaydan uydu bağlantısıyla ABD Kongresi’ne bağlanarak Uzay Bilimi Komisyonu üyelerinin sorularını yanıtladı. 
     Rus Kozmonot Sergei Krikalev ile Nisan ayından beri UUİ’de bulunan Phillips, komisyon üyeleriyle konuşmasına, "Uluslararası Uzay İstasyonu’na hoşgeldiniz" diyerek başladı. 
     ABD Kongresi üyeleriyle uzaydaki bir astronot arasında uydu bağlantısı sayesinde yapılan bu ilk görüşme 15 dakika sürdü. Phillips, görüşmede, Uzay Bilim Komisyonu üyelerinin sorduğu yaklaşık 10 soruyu yanıtlandırdı. 
     Komisyon Başkanı Ken Calvert, görüşmenin amacının, astronotlardan uzaydaki deneyimleri hakkında bilgi almak olduğunu belirterek, "Bu, ABD Kongresi tarihinde, dinlenen kişinin uzaydan konuştuğu ilk görüşme oldu" dedi. 
     
</TEXT>
</DOC>
