<DOC>
<DOCNO> 352628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sonspo13.html </URL>
<DATE> 2005/06/16/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Trabzon’dan 'Papila’ya Avni Aker’de maç vereceğiz' diyen Özerten'e tepki 
</HEADLINE>
<TEXT>

     Hakan DEĞİRMENCİ TRABZON, DHA 
     

MERKEZ Hakem Kurulu Başkanı Ufuk Özerten’in Cem Papila’ya Avni Aker’de maç vereceğiz'' açıklaması Trabzonspor camiasında tepki yarattı. 
     Trabzonspor Basın Sözcüsü İbrahim Şahin, yeni MHK Başkanı Özertem’in ceza alması gereken bir hakemi ödüllendirme gayretinde olduğunu savundu. MHK’nın kendilerini şampiyonluktan eden Papila’ya hiçbir ceza vermediğini ifade eden Şahin, Gözlemciden düşük puan aldığı için 4 maç yönetmemiştir. Bu bir ceza sayılmaz. MHK Başkanı’nın açıklamalarını hiç hoş karşılamıyoruz. Haftalar süren ve büyük çoğunluğun desteğini alan tepkimizin karşılığında hiç tatmin edici karşılık görmedik. Trabzonspor camiasını hedef almasınlar. Ama Sayın Başkan bu hakemin önümüzdeki sezon hatasız maç yöneteceğini garanti ediyorsa sorun yok. Trabzonspor’un gücü, camianın büyüklüğü taraftarın üzülmesine artık kesinlikle müsaade etmeyecektir. Demek yeni MHK Başkanı da bizim tepkimizi anlamamış. Papila hala haklı olduğunda ısrarcıdır. MHK Başkanı da hakem cezalandırmak yerine taraftarımızı tahrik etmektedir'' dedi. 
     
     CEZA ALMAMIZ İÇİN BİR OYUNDUR 

     Bu arada Trabzon’da taraftar dernekleri Özerten’in açıklamalarına sert tepki gösterdi. 
     Trabzonspor Taraftarlar Birliği Başkanı Adem Söğüt, Eğer Federasyon ve MHK adilse, Cem Papila’ya değil Trabzon’da, Türkiye’nin hiçbir stadında maç vermez. Demokratik çerçevede her türlü tepkiyi gösteririz. 3 kez üst üste mavi bayrak aldık. Federasyon bunu kaldıramamış olmalı. Tel örgüleri kaldırmış bir kulübün taraftarıyız ama yapılan yanlışı da unutmayız. Önümüzü kesebilmek için şimdiden senaryo üretiyorlar. Trabzonspor’un hakkı gaspedildiğinde 40 bin kişi yürüdü. O hakem burada maç alırsa da ortak tavrımız tepki olacak ve bundan MHK da payını alacaktır. Aklı olan bir MHK böyle bir atama yapmaz, buraya Papila’yı göndermez. Kaldı ki ortada hala yanlış kararlarının arkasında duran bir hakem var. Aurelio’nun 70 milyonun önündeki smacını bile savunan bir hakem bu. Cem Papila’yı Trabzon’a göndermek demek, Trabzonspor’a ceza aldırmak demektir'' dedi. 
     
     PAPİLA’YI NİYE KABUL EDELİM 

     TS-67 Taraftarlar Derneği Başkanı Selim Doğan ise, Federasyon, Cem Papila ve Fenerbahçe maçıyla ilgili nasıl bir çalışma yapmış ki şimdi MHK Başkanı Cem Papila’ya Trabzon’da maç veririm diye açıklamada bulunuyor Kadıköy’de hakkımız çalındı. Trabzon’da 40 bin kişi yürüdü. Buradaki tepkiye Ankara’dan bir ses bile gelmedi. Şimdi o hakemi sahiplenmek gibi bir çıkışları olursa, bunu Trabzon’a karşı yapmasınlar. Trabzonspor taraftarının mağduriyeti önemlidir. Biz duygusal insanlarız. Bir gelselerdi, biz üç giderdik. Gelmediler. Bizi dikkate de almadılar. Hakem hala Ben doğruyum, hata yapmadım diyor. Yanlışını kabul etmeyen bir insanın hatasını biz niye unutalım '' diye sordu. 
     
</TEXT>
</DOC>
