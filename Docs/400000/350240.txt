<DOC>
<DOCNO> 350240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/yazar/civaoglu.html </URL>
<DATE> 2005/06/09/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Zamanın değirmenleri 
</HEADLINE>
<TEXT>


15 günde 18 şehit... 
Bölgeden Anadolu'ya her gün tabutlar geliyor. 
Kuzey Irak Kandil Dağı'nda üslenen PKK, Güneydoğu Anadolu'ya sızarak, cinayetlerine ve insanlık dışı eylemlerine yeniden başladı. 
Bir hatırlatma... 1 Mart tezkeresi TBMM'de hangi gerekçeyle reddedilmişti 
Bu reddin psikolojik ortamını hazırlayanlar ne diyorlardı 
"Türk Silahlı Kuvvetleri Kuzey Irak'a girerse, Türkiye, belki Saddam'a karşı askeri başarıyı paylaşmış olacak. 
Ancak, bunun esenliği kısa sürelidir. Oradan Anadolu'ya tabutlar gelmeye başladığında yapılan yanlış ortaya çıkacaktır. 
Faturası ağır olacaktır." 
............................ 
O zamanlar Türkiye'nin, Irak harek tı için ABD güçlerine üs vermesini, geçiş koridorları açmasını ve Türk Silahlı Kuvvetleri'nin Kuzey Irak'ı kontrol altına almasını öneren ABD'nin siyasetçileri ve komutanları, tepkiler için hayret yansıtan yorumlar yapıyorlardı 
"Türk Silahlı Kuvvetleri, Kuzey Irak'ı kontrol altına aldığında, oraya Saddam güçlerine karşı savaşmak için girmiş olamayacak ki Sadece bölgenin güvenliğini koruyacak. 
Yöredeki Kürtlerin ve o toprakların güvenliği Türkiye'ye ait olacak. 
Türkiye'nin silahlı güçleri, Musul ve Kerkük'ü kuşatacak. Böylece bu duyarlı yörelerde de Türkiye'nin yararları güvenceye alınmış olacak. 
Bu coğrafyada yıllardır 36. paralelden yukarısı Saddam güçlerine yasaklandığı için tek bir Iraklı asker yok. 
Bu durumda neden 'Tabutlar gelecek' deniyor, neden gelecek anlayamıyoruz." 
............................. 
ABD yetkilileri doğrudan söylemiyorlardı ama satır aralarında "PKK'nın hakkından da gelebilirsiniz" mesajı vardı. 
Gerçekten Türk Silahlı Kuvvetleri, bu formülle Kuzey Irak'ın İran sınırları yakınında Kandil Dağı'na üslenmiş bulunan 3-5 bin PKK'lıyı zararsız hale getirebilirdi. 
............................. 
O sıralarda Türkiye, ABD'nin önem sıralamasında birinci ülke durumundaydı. 
"Ne NATO, ne Birleşmiş Milletler, ne AB... Bize sadece Türkiye'nin desteği yeter" deniyordu. 
............................ 
Başbakan Erdoğan'ın Bush ile görüştüğü şu son ABD gezisi bağlamında bir durum değerlendirmesi yapalım 
1- TSK, Kuzey Irak'a girmediği için yörenin güvenliği ve ABD'ye katkıları nedeniyle savaş ganimeti Talabani ve Barzani'ye kaldı. Türkiye'nin ilan ettiği kırmızı çizgilere karşın, bölgede Kürt yönetimi kuruldu. 
2- Yeni Irak rejiminin cumhurbaşkanı Talabani oldu. 
3- Musul ve Kerkük, TSK denetiminde olmadığı için, savaş sonrası nüfus ve tapu kayıtları Talabani ve Barzani güçleri tarafından yağmalandı, tahrip ve tahrif edildi. Yok edildi, değiştirildi. 
........................... 
En önemlisi... 
4- TSK, küçük bir birim hariç, Kuzey Irak'ta neredeyse yok. Kandil Dağı'nda PKK varlığı büyüdü. Abdullah Öcalan'dan aldığı talimatlarla Irak sınırından Anadolu'ya sızarak yeniden eyleme geçti. Türkiye artık sınırötesi harek t yapamıyor. Ve... Ne yazık ki "tabutlar geliyor." Türkiye, PKK'ya 15 günde 18 şehit verdi. 
............................ 
5- 1 Mart tezkeresi reddedilmeden önce önem sıralamasında 1 numaraydı. 
"Bize sadece Türkiye yeter, başka destek ve katkıya ihtiyacımız yok" deniyordu. 
Şimdi ise, önem sıralamasında, "Türkiye olsa da olur, olmasa da" havası seziliyor. 
Yani... Hiçbir gerekçe 1 Mart tezkeresinin reddini "isabetli" göstermiyor. "Hayırlara vesile olduğu" söylenemez. 
............................. 
Siyaset hataları bazen "Tarihin yargı kürsüsünden hoş görülebilir. Onarılabilir." Ama... Kaybettiğimiz filiz gibi gençlerimizi geri getirmek mümkün değil. 
O hatanın bedeli ağırdır. Bu satırların yazarı, ne savaş yanlısıdır, ne şiddet... Ancak... Gerçeklerin de, zamanın turnusol k ğıdında renklerini ortaya koyduğu iyi bilinmeli. 
............................ 
Dünkü Bush-Erdoğan görüşmesinde yıllar sonra yeniden "stratejik ortaklık" söylemine dönülebildi. Bu en azından gerginlik sürecinde frene basıldığını gösteriyor. "Olumlu" bir "sözel" gelişme... Ancak "stratejik ortaklığın" içinin pratikte nasıl doldurulacağı önemli ve zor. Vazo kırılmıştı. Şimdi parçalar bir araya getirilip yapıştırmanın süreci başlıyor. 



</TEXT>
</DOC>
