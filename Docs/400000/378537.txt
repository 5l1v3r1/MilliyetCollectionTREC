<DOC>
<DOCNO> 378537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/spor/aspo.html </URL>
<DATE> 2005/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk raunt nakavt 
</HEADLINE>
<TEXT>


Beşiktaş Teknik Direktörü Rıza Çalımbay, İstanbul'da işi bitirmek istediklerini söyledi, "Gol yemeden galip gelmeliyiz. Deplasmanda gol atacağımıza inanıyorum" dedi. Çalımbay, kontrollü ve hata yapmadan oynayacaklarını ifade etti 


Beşiktaş Teknik Direktörü Rıza Çalımbay, Malmö maçının hem kendileri, hem de Türk futbolu açısından önemli olduğunu söyledi. Ümraniye'de dün düzenlediği basın toplantısında, karşılaşmanın milli maç havasında geçeceğini vurgulayan Çalımbay, "Skor ne olursa olsun, sonuç ikinci maçta belli olacak. Gol yemeden maçı bitirmeliyiz. Malmö'ye karşı çok kontrollü ve hata yapmadan oynamamız gerekiyor" diye konuştu. 
Siyah - Beyazlı teknik adam şöyle devam etti "Buradaki netice ne olursa olsun, ikinci maça da aynı ciddiyetle hazırlanacağız. Deplasmanda Malmö'ye gol atacağımıza inanıyorum. Amacımız kendi taraftarımızın önünde iyi bir futbol oynayarak, iyi bir sonuç almak. Bu yüzden 2 gündür kamptayız ve tam bir şekilde bu maça hazırız. İnönü'den tura ulaşacak avantajı yakalamak istiyoruz." 

Tetikçi eleştiri öfkesi 

Beşiktaş Başkanı Yıldırım Demirören, Rıza Çalımbay ile uzun vadede çok başarılı olacaklarına inandığını, kendisine sahip çıkılması gerektiğini söyledi. Demirören, "Rıza hoca gibi bir değer 2 maçta kaybedilmemeli. Çalımbay'a 1,5 yıl kredi vermek zorundayız. Tetikçilik ve başka takımların forması giyilerek Kendisine yapılan eleştirileri kabul etmiyoruz" dedi. 
PFDK'nın Beşiktaş'a verdiği 1 maç saha kapatma cezasının Tahkim'den dönmesini de değerlendiren Yıldırım Demirören, şöyle devam etti "Biz hiçbir zaman PFDK başkanını, alınan karardan dolayı suçlamadık. Başkanın, 'Karar böyle olacak. Katılmayan istifa etsin' demesine karşı çıktık. Bundan böyle PFDK'nın alacağı her karar tartışmaya açık olacaktır. Taraftarımız da bilmelidir ki, sahaya atlayarak Beşiktaş'ın hakkı korunmaz." 
Malmö ile telafisi olmayan maçlar oynayacaklarını kaydeden Siyah - Beyazlı kulübün başkanı, taraftarlardan sonuna kadar takımlarını desteklemelerini istedi. 

Kartal pusuda 

Malmö'yü yenerek, ligdeki zorlu Fenerbahçe derbisi öncesi moral takviyesi yapmak isteyen Siyah - Beyazlılar, dün akşam Nevzat Demir Tesisleri'nde yaptığı idmanla hazırlıklarını tamamladı ve maç saatini beklemeye başladı. Teknik Direktör Rıza Çalımbay yönetiminde yaklaşık bir saat süren idmana, sakatlığı nedeniyle Almanya'da bulunan genç kaleci Volkan Ünlü katılmadı. Sakatlıkları devam eden Ailton ve Adem Dursun ise düz koşu yaptı. Çalışmaya toplu ısınma hareketleriyle başlayan Beşiktaş, daha sonra dar alanda pas ve yarım sahada taktik ağırlıklı çift kale maç yaptı. Çalımbay, kanatlarda görev yapan İbrahim Üzülmez, Ali Güneş ve Ali Tandoğan'ın yanı sıra forvette birlikte şans vereceği Youla ve Ahmet Dursun'la yakından ilgilendi. 

BEŞİKTAŞ 
Cordoba 
İ.Toraman 
Koray 
Çağdaş 
Ali Güneş 
Ali Tandoğan 
Pancu 
Kleberson 
Tümer 
İbrahim Üzülmez 
Youla 
Ahmet Dursun 

MALMÖ 
Asper 
A.Andersson 
Persson 
Abelsson 
Mattisson 
Osmanovski 
Elanga 
Höiland 
Bech 
Pode 
Alves 

STAT BJK İnönü 
SAAT 20.00 
HAKEM Paul 
Allaerts Belçika 
NAKLEN YAYIN Kanal D 
CEZALI Okan Beşiktaş 
SAKAT Ailton, Adem, Gökhan Zan Beşiktaş , Jari Litmanen, D. Andersson Malmö 

KARTAL'IN AVRUPA KARNESİ KUPA O G B M A Y ŞKK. 52 18 10 24 57 77 KGK. 20 4 4 12 21 38 UEFA 36 13 9 14 51 46 TOPLAM 108 35 23 50 129 161 
Not Hükmen galibiyetler toplama alınmıştır. 

O G B M A Y İç saha 53 26 14 13 78 54 Dış saha 53 7 9 37 45 107 Toplam 106 33 23 50 123 161 
Not Hükmen galibiyetler toplama alınmamıştır. 


</TEXT>
</DOC>
