<DOC>
<DOCNO> 384291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sontur16.html </URL>
<DATE> 2005/10/05/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Kayıp çocuğun cesedi, aramalara katılan bir kişinin evinde bulundu 
</HEADLINE>
<TEXT>

     Batman’da, 10 gün önce kaybolan ve bir daha kendisinden haber alınamayan ilköğretim okulu 2. sınıf öğrencisi 8 yaşındaki M.S’nin cesedi bir evin bodrum katında bulundu. Olayla 
     ilgili olarak gözaltına alınan kişinin, aile ile bir hafta süresince çocuğu aradığı ortaya çıktı. Edinilen bilgiye göre, 10 gün önce annesi tarafından dedesine bırakılan M.S. ortadan kaybolmuş, yapılan tüm aramalara rağmen bulunamamıştı. Polis tarafından 10 gündür sürdürülen çalışmalar kapsamında, Bahçelievler Mahallesi’nde H.T’ye ait evin bodrum katında küçük çocuğun cesedi bulundu. Polis tarafından gözaltına alınan H.T’nin 18 , aileyle birlikte bir hafta boyunca çocuğu aradığı belirlendi. Polisin geniş güvenlik önlemleri aldığı sokakta, olay yeri inceleme ekipleri ve savcının incelemelerinden sonra küçük çocuğun cesedi bir ambulansla otopsi yapılmak üzere Batman Devlet Hastanesi’ne gönderildi. Baba V.S ve anne A.S, aldıkları acı haberle yıkılırken, olayla ilgili soruşturmanın sürdüğü kaydedildi. 
     
</TEXT>
</DOC>
