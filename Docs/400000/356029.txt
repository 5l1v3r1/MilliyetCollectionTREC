<DOC>
<DOCNO> 356029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/astro/index.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Temposu yüksek bir gün 
</HEADLINE>
<TEXT>


Tazelenen enerjilerle yeni girişimler için cesur bir gündeyiz. Ancak akşam saatlerinde beklenmedik gelişmeler yolumuzu değiştirebilir. Esnek olmak, tolerans göstermek için çaba sarf etmeliyiz. 
Koç'lar bugün oldukça dikkat çekici olabilecekler. Yeni girişimler ve planlar konusunda fazlasıyla hevesliler. Boğa'lar sakin olmalılar. Geçmişle ilgili konular gündeme gelebilir fakat, iyimser olmak ve ileriye dönük düşünmek için sebepleri var. İkizler bugün iyimser günlerindeler. Grup çalışmalarında yenilikler denemek ve dostların desteğini almak verimli bir gün geçirmelerine neden olacak. Yengeç'ler iş hayatında yeni sorumluluklar alabilirler. Kendilerini olumlu gelişmelere karşı hazır hissederken, kariyer konusu da dikkat çekiyor. Aslan'lar düşüncelerini çok rahat ifade edebilirler. Bugün düşündükleri yolculuklar için uygun şartlar da var. Başak'lar borç-alacak konularında kararlı olurken acele etmemeli. Bekledikleri paralarda onları memnun edecek gelişmeler de var. 
Terazi'ler evlilik ve yakın beraberliklerde rahat bir gündeler. Özellikle ortaklaşa konularda yeniliklerden yana olmalarında fayda var. Akrep'ler detaylı çalışmaları gereken konuların içinde olacaklar. Ayrıca günlük işlerinde disiplinli ve programlı hareket edebilecek durumdalar. Yay'lar duygusal alanda pozitif ve coşkulular. Çocuklarla ilişkilerinde ise olumlu gelişmeler beklemeliler. Oğlak'lar için birçok yeni konu ve sorumluluklar söz konusu. Disiplinli olmaları sayesinde işlerini halledecek ve ailevi konularla da ilgilenecekler. Kova'lar eğitimle ilgili önemli kararlar alabilirler. Yakınlarla ilgili önemli gelişmelerin içinde olmak durumunda kalacaklar. Balık'lar maddi konularda kontrollü olmayı başarmalı. Bu sayede kendi birikimlerine yönelik önemli kararlar alabilirler. 
</TEXT>
</DOC>
