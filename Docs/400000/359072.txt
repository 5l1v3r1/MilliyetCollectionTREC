<DOC>
<DOCNO> 359072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sontur07.html </URL>
<DATE> 2005/07/07/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
Şanlıurfa'da dünürlerin kavgası 2 ölü 2 yaralı 
</HEADLINE>
<TEXT>

     Şanlıurfa’da dünürler arasında "kız meselesi" nedeniyle çıkan silahlı kavgada, 2 kişi öldü, 2 kişi yaralandı. 
     Alınan bilgiye göre, İmam, Ali, İbrahim, İsmail ve Mehmet Ş., enişteleriyle kavga ederek bir süre önce evine dönen kız kardeşlerinin kayınbabasının evine gitti. 
     Eniştelerinin babası Mahmut K. 60 ile apartmanın önünde bir süre tartışan İmam Ş. ve yakınları, yaşlı adamı silahla ateş ederek öldürdü. Bu sırada evin balkonunda bulunan ve yaşlı adamın eşi olduğu bildirilen Rabia Ş. de 52 açılan ateş sonucu olay yerinde öldü. 
     Ardından evde bulunan Hüseyin K. ve Enver T.’yi de silahla yaralayan zanlılar, otomobille olay yerinden kaçtı. 
     Çevredekilerin ihbarı üzerine olay yerine gelen güvenlik güçleri, yaptıkları incelemede 1 tabanca, 1 şarjör, 21 boş kovan ve 1 bıçak ele geçirdi. Kentin giriş ve çıkışlarında önlem alan polis ekipleri, olaya karıştıkları iddiasıyla İmam, Ali, İbrahim, İsmail ve Mehmet Ş.’nin yakalanması için operasyon başlattı. 
     
</TEXT>
</DOC>
