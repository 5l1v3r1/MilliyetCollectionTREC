<DOC>
<DOCNO> 390369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sondun02.html </URL>
<DATE> 2005/10/28/ </DATE>
<TIME> 03.45 </TIME>
<AUTHOR>  </AUTHOR>
<HEADLINE>
Küba, ABD'den ilk kez yardım kabul etti... 
</HEADLINE>
<TEXT>

     Wilma Kasırgası'nın vurduğu Küba, Amerikan yardımını kabul etti. 
     ABD Dışişleri Bakanlığı sözcüsü Sean McCormack, Wilma Kasırgası yüzünden sular altında kalan Küba sahil bölgesinin ihtiyaçlarını belirlemek için ülkeye gitmek üzere 3 kişilik bir ekibin hazır olduğunu söyledi. 
     Washington yönetiminin önceki gün Küba'ya yardım önerisine ilişkin diplomatik not gönderdiğini, bir gün sonra da bu öneriye olumlu yanıt aldığını belirten McCormack, gerekirse Amerikan yardımının sivil toplum örgütleri aracılığıyla aktarılacağını ifade etti. 
     Sözcü, ''Sanırım, herkesin hafızasında, bu onların Kübalılar kabul ettiği ilk yardım önerisi'' dedi. 
     Küba'nın olağan politikasını neden değiştirmiş olabileceğine ilişkin bir soruya McCormack, soruyu Küba hükümetine yöneltmek gerektiği yanıtını verdi. 
     ABD, yaz aylarında Katrina Kasırgası Körfez Kıyısı'nı vurduktan sonra Küba'nın yaptığı yardım önerisini reddetmişti. 
     
</TEXT>
</DOC>
