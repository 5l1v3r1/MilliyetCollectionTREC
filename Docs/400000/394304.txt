<DOC>
<DOCNO> 394304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/yazar/akyol.html </URL>
<DATE> 2005/11/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Şemdinli ve hukuk 
</HEADLINE>
<TEXT>


HAKK Rİ merkez ve ilçelerinde son üç ayda araç ve işyerlerine konulan bombalarla 9 saldırı oldu. 
Askerleri, kamu binalarını, eğitim tesislerini hedef alan saldırıların PKK tarafından düzenlendiği şüphesizdir. Bu saldırılarda asker ve polis 12 güvenlik görevlisi şehit düştü. 
Bunlardan başka, anlaşılıyor ki, JİT Jandarma İstihbarat Teşkilatı mensubu bir subay, bir astsubay ve bir uzman çavuş da bazı bomba eylemlerini düzenlemişler. 
'Devlet'i töhmet altında bırakan olay 9 Kasım'da Şemdinli'de patlak verdi. PKK davasında 15 yıl hapis yatan bir kitapçının işyeri bombalandı, bir kişi öldü, 5 kişi yaralandı. 
Olayı protesto eden kalabalık, üç kişiyi bombacı oldukları gerekçesiyle linç etmek istedi. Bu üç kişinin JİT mensubu oldukları tespit edildi Kullandıkları aracın trafik kaydı, araçta bulunan resmi kimlik bunu gösteriyor. 
Araçta MKE yapımı silahlar, Kalaşnikovlar, bomba yapım malzemeleri de bulundu. 

Amaca göre hukuk 
OLAYLAR PKK'nın etkin olduğu bir yörede cereyan ediyor. Bunu dikkate alarak şöyle düşünebiliriz 
"JİT mensupları, yaptıkları yanlış olsa da, PKK'lılara ve sempatizanlarına gözdağı vermek istediler. 
Güvenlik güçlerinde terörle mücadele azminin zaafa uğramaması için, bunları ufak bir ceza ile kurtarmak lazım. 
Bu mümkün mü Mümkün... Hazırlık soruşturması gizlidir, deliller 'amaca göre' toplanabilir mesela... Yargılama sürüncemede bırakılabilir, hatta zamanaşımına bile uğratılabilir." 
Türkiye'de uzun süre böyle düşünülmüştür ve çok yanlışlar yapılmıştır. 
Bugün Abdullah Gül'ün "Türkiye eski Türkiye değil" sözleri önemlidir umut vericidir. 

Vatanseverlik... 
MİLLET hayatında hukukun en önemli işlevlerinden biri "tarafsız hakem" olabilmektir. Sosyal, siyasi ve bireysel ihtilaflarda yargı taraf tutarsa ihtilaflar derinleşir. 
Bilimsel araştırmalar gösteriyor ki, yargının ve devlet kurumlarının "tarafsız" olduğuna inanılan ülkelerde, İngiltere gibi, sosyal ve siyasi ihtilaflar daha kolay çözülüyor, yumuşak geçişler mümkün oluyor. Ama hukukun ve devletin "tarafsızlığına" güvenilmeyen İtalya gibi ülkelerde bu daha zor sağlanabiliyor. 1 
Fransız geleneğinde yargı "tarafsız" değil, "cumhuriyet muhafızı" olarak görülmüştür. Ülkenin yüzyıl süreyle çalkantılar içinde kalmasının sebeplerinden biri, toplumsal ve siyasi ihtilaflarda adaletli çözüm duygusu yaratılamamasıdır. 2 
Hangisi daha akıllı vatanseverliktir 
Olaylardan sonraki halk gösterileri, protestolar meselenin ne kadar duyarlı olduğunu gösteriyor. 
Hükümet ve Genelkurmay gerçekten "eskisi gibi" değil, hukuk devletinin gerektirdiği gibi davranıyorlar. CHP'nin konuyu sahiplenmesi de isabetli olmuştur. 
Böyle devam etmeli. Kayırma da olmadan, linç duygusuna da kapılmadan... 
Yargı, delillerin toplanması açısından da hüküm açısından da "uzaylı" bir h kimin de "doğru" bulacağı bir karara varmalıdır. 
Adalet de vatanseverlik de bunu gerektirir. 
1 Gabriel Almond ve Sidney Verba, Civic Culture, London 1989. 
2 S. Hazareesingh, Political Traditions in Modern France, Oxford, 1994. 



</TEXT>
</DOC>
