<DOC>
<DOCNO> 360208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sonyas15.html </URL>
<DATE> 2005/07/11/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Cep telefonuyla uzun süre konuşulmaması uyarısı... 
</HEADLINE>
<TEXT>

     Doktorlar cep telefonuyla uzun süre konuşulmaması konusunda uyarıda bulundular. 
     Bild gazetesinin haberinde, cep telefonlarıyla uzun süre konuşanların, dirseklerindeki ''ulnaris'' adı verilen sinire büyük ölçüde zarar verdiklerini ve bunun ameliyata bile neden olabileceği yazdı. 
     Çok sayıda doktorun bu konuda görüş birliği içinde olduğu belirtilen haberde, Hamburglu cerrah Dr. Matthias Mumm-Malbranc 45 , ''Tipik telefon tutuşunda kol sürekli olarak kıvrık tutuluyor. Kol siniri dirsek üzerinden sürekli gerilmiş oluyor. Zamanla bu baskı o kadar artabilir ki sinir ölür'' dedi. 
     İlk belirtilerin parmaklarda karıncalanma ve elde yorgunluk olduğu, bu rahatsızlığın özellikle yaşları 30 ila 50 olan kişilerde görüldüğü kaydedildi. 
     Doktorlar bu rahatsızlığa karşı daha kısa süreli telefon görüşmeleri yapılmasını ve kulaklık kullanılmasını öneriyorlar. 
     
</TEXT>
</DOC>
