<DOC>
<DOCNO> 399418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sontur39.html </URL>
<DATE> 2005/11/30/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Konya'da beşiz bebek sevinci 
</HEADLINE>
<TEXT>

     Konya’da 7 yıldır bebek sahibi olmak için tedavi gören Nilüfer Topçu, tüp bebek yöntemiyle beşiz bebek sahibi oldu. 
     Edinilen bilgiye göre, 7 yıl önce evlenen Yusuf ve Nilüfer Topçu çifti çocukları olmayınca, tüp bebek tedavisi görmeye başladı. 
     Hamileliğinin 7. ayında sancıları başlayan Nilüfer Topçu, Selçuk Üniversitesi SÜ Meram Tıp Fakültesi Hastanesi’ne kaldırıldı. 
     Sezaryenle doğum yapan Topçu’nun, 2’si erkek 5 bebeği oldu. Topçu ailesi beşizlerin isimlerini Ümmü Sena, Hacer, Hatice Kübra, Ahmet ve Osman koydu. 
     SÜ Meram Tıp Fakültesi Hastanesi Kadın Doğum ve Çocuk Hastalıkları Bölümü’nde kuvözde tutulan bebeklerin beşinin de sağlık durumunun iyi olduğu öğrenildi. Annenin sütünün yeterli gelmemesi nedeniyle bebeklerin aynı zamanda mamayla da beslendiği bildirildi. 
     
</TEXT>
</DOC>
