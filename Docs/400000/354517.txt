<DOC>
<DOCNO> 354517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur53.html </URL>
<DATE> 2005/06/22/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Kaleşnikof bulundu... Mustafa Bayram'ın evi cephanelik çıktı .. 
</HEADLINE>
<TEXT>

     Eski Van milletvekili Mustafa Bayram'ın Edremit İlçesi'ndeki 2 evinde suikast silahı, Kaleşnikof tüfek ve çok sayıda mermi ele geçirildi. 
     Bir ihbarı değerlendiren jandarma ekipleri, Van'ın Edremit İlçesi'nde cumhuriyet savcısı gözetiminde, halen İzmir Yeşilyurt Devlet Hastanesi mahkum koğuşunda yatan eski Van milletvekili Mustafa Bayram'ın Köklü Köyü'ndeki iki evinde arama yaptı. 
     Aramada, Mustafa Bayram'a ait, ancak Fetullah D'nin oturduğu evin yakınındaki ahırda, gübreye gömülü olarak, bezlere sarılmış 1 Kannas suikast silahı, 2 Kaleşnikof tüfek, 1 susturuculu tabanca, 1 dürbün, 2 şarjör ve 308 mermi ele geçirildi. 
     Mustafa Bayram'a ait ikinci evde yapılan aramada ise içi boş halde 6 metrekare büyüklüğünde sığınak bulundu. 
     Olayla ilgili olarak Fetullah D'nin gözaltına alındığı ve soruşturmanın sürdürüldüğü bildirildi. 
     
</TEXT>
</DOC>
