<DOC>
<DOCNO> 357156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sonyas16.html </URL>
<DATE> 2005/06/30/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Ben Affleck ile Jennifer Garner evlendi... 
</HEADLINE>
<TEXT>

     Amerikalı ünlü sinema oyuncuları Ben Affleck ile Jennifer Garner evlendi. 
     İki oyuncunun yakınları, aylardır süren söylentilerin ardından Affleck ile Garner’ın evlilik yüzüklerini taktığını söyledi. 
     İkilinin basın danışmanları Ken Sunshine ve Nicole King de Garner’ın ilk çocuğuna hamile olduğunu bildirdi. 
     Us Weekly, 32 yaşındaki Affleck ile 33 yaşındaki Garner’ın dün Karayip adalarının tatil beldesi Parrot Cay’de evlendiğini belirtmişti. National Enquirer Dergisi de Garner’ın adaya geldiğini gösteren fotoğraflar yayınlamıştı. 
     Jennifer Lopez’le ilişkisi sırasında sık sık magazin dünyasına konu olan Affleck, Garner ile ilişkisinde ise magazin gazetecilerine malzeme olmaktan kaçınmıştı. Çiftin, Nisan ayında nişanlandığı, Garner’ın hamile olduğu ve Kasım ayında doğum yapacağı bildirilmişti. 
     Affleck ilk evliliğini yaparken 3,5 yıl süren evlilikten sonra geçen yılın Mart ayında aktör Scott Foley’den boşanan Garner ise ikinci evliliği için imza attı. 
     
</TEXT>
</DOC>
