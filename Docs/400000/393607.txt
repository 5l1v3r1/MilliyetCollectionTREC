<DOC>
<DOCNO> 393607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/guncel/gun11.html </URL>
<DATE> 2005/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye, Kürtlerle masaya otursun' 
</HEADLINE>
<TEXT>


NAMIK DURUKAN Ankara 

KÜRDİSTAN Bölgesel Yönetimi'nin Başkanı Mesud Barzani, bazı öngörülere göre PKK konusunda siyasal bir çözümün gündemde olduğunu öne sürerek, "Elde olan bazı bilgilere göre Türkiye hükümeti böyle bir çözümü düşünüyor. Her şeyden önce Kürt halkının varlığı kabul edilmeli ve Türkiye Kürtlerini temsil eden hareket ve siyasal şahsiyetlerle görüşmeler başlamalıdır" dedi. Barzani, siyasal çözüm bulunmaması halinde PKK'nın varlığının süreceğini belirterek, Kuzey Irak'tan Türkiye'ye yönelik saldırıların abartıldığını savundu. Barzani, PKK'nın, Kürtlere karşı yürütülen yanlış siyasetin bir reaksiyonu olarak ortaya çıktığını savundu. 



</TEXT>
</DOC>
