<DOC>
<DOCNO> 396762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sonspo03.html </URL>
<DATE> 2005/11/21/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Türk futbolu Yahoo'da oylanıyor... Siz de oy verin... 
</HEADLINE>
<TEXT>

     Türkiye ile İsviçre A milli futbol takımları arasında yapılan 18. Dünya Kupası Avrupa Elemeleri play-off baraj rövanş maçı sonrası yaşanan olayların yankıları yabancı basında yer bulmaya devam ediyor. 
     Avrupa'da bazı kesimler Türkiye'ye karşıtlığını İsviçre maçı ile dışa vurma fırsatı buldu. Dünyanın önemli portallarından Yahoo'nun Fransızca sayfasına "Türkiye 2010'daki Dünya Kupası'ndan men edilsin mi edilmesin mi' anketi koyuldu. 
     Dış basında hergün Türkiye aleyhine yazılar yer almaya devam ederken, Yahoo'nun Fransızca sitesinde Türkiye'nin 2010 Dünya Şampiyonası'nda yer alıp almamasıyla ilgili bir anket göze çarpıyor. 
     Ankette okuyuculara, 'İsviçre'ye karşı yapılan hareketlerden dolayı FIFA Türkiye'yi 2010 Dünya Kupası Elemeleri'nde ihraç mı etmeli ' sorusu soruluyor. Dün yüzde 58 olan 'hayır ihraç edilmemeli' oyları, bu sabah itibariyle yüzde 73'e ulaştı. 
     
</TEXT>
</DOC>
