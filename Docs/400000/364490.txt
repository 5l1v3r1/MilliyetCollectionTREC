<DOC>
<DOCNO> 364490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sontur44.html </URL>
<DATE> 2005/07/26/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Demiryoluna bombalı saldırı 
</HEADLINE>
<TEXT>

     Muş’un Kale-Kurt istasyonu yakınlarında demiryoluna bombalı saldırı düzenlendi. 
     Alınan bilgiye göre, Elazığ’dan Muş’a gitmekte olan 52863 sefer sayılı posta treni, Kale-Kurt istasyonu yakınlarına geldiğinde, demiryoluna daha önceden döşenen bomba, uzaktan kumanda ile patlatıldı. 
     Ölen ve yaralananın olmadığı patlamada, TCDD güvenlik personelinin içinde bulunduğu vagon ile bir yolcu ve 3 yük vagonu olmak üzere toplam 5 vagon yoldan çıktı. 
     Ulaşıma kapanan Muş-Elazığ demiryolunun açılma çalışmaları devam ederken, bölgede operasyonların sürdürüldüğü bildirildi. 
     Bingöl’ün Suveren İstasyonu yakınlarında 2 Temmuz tarihinde de Elazığ-Tatvan seferini yapan 52862 sefer sayılı posta treninin geçişi sırasında patlama meydana gelmiş, TCDD personeli 6 güvenlik görevlisi şehit olmuş, 12 güvenlik görevlisi de yaralanmıştı. 
     
</TEXT>
</DOC>
