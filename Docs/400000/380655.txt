<DOC>
<DOCNO> 380655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sontur09.html </URL>
<DATE> 2005/09/22/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Genç kadın tecavüzden mi kaçtı 
</HEADLINE>
<TEXT>

     MUSTAFA KURTARAN İstanbul 

Fatih'te, iki kişinin tecavüz girişiminde bulunduğu öne sürülen 24 yaşındaki bir kadın, kaçarken surlardan beş metre aşağı düşerek ağır yaralandı. 
     Alınan bilgiye göre T.Y, kimliği henüz belirlenemeyen iki kişi ile, Samatya İmrahor Mahallesi Narlıkapı Caddesi Sur dibinde konuşmaya başladı. 
     İki kişi, bir süre sonra T.Y'yi, kovalamaya başladı. Koşan T.Y, aniden dengesini kaybedince beş metre yükseklikteki surlardan aşağı yuvarlandı. 
     T.Y ağır yaralanırken, saldırganlar ise kaçtı. Vatandaşların ihbarı üzerine gelen sağlık ekipleri tarafından Samatya Devlet Hastanesi'ne kaldırılan T.Y tedaviye alındı. T.Y'nin vücudunda kırıklar olduğu öğrenildi. Bu arada, görgü tanıkları ise kaçan kişilerin genç kadına tecavüze yeltendiğini öne sürdüler. Kaçan saldırganların yakalanmasına çalışılıyor. 
     
</TEXT>
</DOC>
