<DOC>
<DOCNO> 393697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sondun23.html </URL>
<DATE> 2005/11/10/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
AİHM, türban davasında Türkiye'yi haklı buldu 
</HEADLINE>
<TEXT>

     Avrupa İnsan Hakları Mahkemesi'nin AİHM büyük dairesi, İstanbul Üniversitesi Tıp Fakültesi'nin eski öğrencisi Leyla Şahin'in temyiz başvurusunu reddetti. 
     Büyük daire, Şahin'in başvurusuna ilişkin, daha önceki alınan kararı bugün onadı ve "Türkiye'nin insan hakları ihlalinde bulunmadığı" görüşüne vardı. 
     Şahin'in başvurusunu inceleyen AİHM, Türkiye'nin, Avrupa İnsan Hakları Sözleşmesi'nin AİHS din ve vicdan özgürlüğüyle ilgili 9. maddesi, eğitim hakkı özgürlüğüyle ilgili 2. protokolünün 1. fıkrası, özel ve yaşam hakkına saygı ilkesiyle ilgili 8. madde, ifade özgürlüğüyle ilgili 10. madde ve ayırımcılığın yasaklanmasıyla ilgili 14. maddenin Türkiye tarafından ihlal edilmediğine hükmetti. 
     Mahkeme üyeleri, 9. madde ve 2. protokolden yapılan başvuruları 1'e karşı 16'a oyla, diğer maddelerden yapılan başvuruları ise oy birliğiyle reddetti. 
     Büyük dairenin, gerekçeli kararında, daha önce ilgili dairenin verdiği görüşlere katıldığı gözlendi. 
     İstanbul Üniversitesi Tıp Fakültesi öğrencisi Leyla Şahin, 1998 yılında derslere türban takarak girme konusunda ısrar etmesi sonucu aldığı disiplin cezasının insan hakları ihlali olduğu gerekçesiyle AİHM'de dava açmıştı. 
     AİHM ilgili dairesinin, "Türkiye'nin insan hakları ihlalinde bulunmadığı" kararını vermesi üzerine, Leyla Şahin'in avukatları, davanın, temyiz niteliği taşıyan büyük dairede görüşülmesini istemişti. 
     

     
</TEXT>
</DOC>
