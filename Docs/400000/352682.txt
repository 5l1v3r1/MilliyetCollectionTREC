<DOC>
<DOCNO> 352682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sontur25.html </URL>
<DATE> 2005/06/16/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Yeğeninin öldürüldüğünü görünce kalbi dayanamadı 
</HEADLINE>
<TEXT>

     Ünsal ÇAKİN İSTANBUL, DHA 

ÖSS'ye hazırlanan 17 yaşındaki Emre Karmak, Bakırköy'de tartıştığı kimliği belirsiz kişilerce bıçaklanarak öldürüldü. Yeğeninin ölüm haberini alan dayısı 49 yaşındaki Hasan Temel Kazancı, karakolun önünde kalp krizi geçirerek öldü. 
     Olay, Osmaniye Mahallesi Olgular Caddesi'ndeki Şahinler BMW Center’ın önünde meydana geldi. Emre Karmak, tartıştığı kimliği bilirsiz kişiler tarafından bıçaklandı. Ağır yaralanan ve çevredekiler tarafından çağırılan polis ekiplerince Bakırköy Devlet Hastanesi’ne kaldırılırken yolda kan kaybından öldü. 
     
     DAYISI KALP KRİZİ GEÇİRDİ 

     Olayı üzerine polis ekiplerince Osmaniye Karakolu’na götürülen annesi Gülbahar Karmak ve dayısı Hasan Temel Kazancı, ölüm haberini burada aldı. 
     Acı haber üzerine dayı Hasan Temel Kazancı karakol önünde kalp krizi geçirdi. Kameraların önünde fenalaşan ve polis ekip otosuyla Bakırköy Devlet Hastanesi’ne kaldırılan Kazancı da tüm müdahalere rağmen kurtarılamadı. 
     

     
</TEXT>
</DOC>
