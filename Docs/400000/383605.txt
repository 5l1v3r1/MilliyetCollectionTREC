<DOC>
<DOCNO> 383605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonsiy14.html </URL>
<DATE> 2005/10/03/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
MHP'den Erdoğan'a çok sert yanıt Adam olmaya davet ediyoruz 
</HEADLINE>
<TEXT>

     MHP ile AKP arasındaki sular da ısınıyor. 
     MHP’den kendilerini dün gerçekleştirdikleri miting nedeniyle isim vermeden eleştiren Başbakan Recep Tayyip Erdoğan’a çok sert yanıt geldi. 
     MHP Genel Başkan Yardımcısı Mehmet Şandır, ANKA’ya yaptığı açıklamada Erdoğan’ı "karnından konuşmakla" suçladı. 
     Şandır, şunları dile getirdi 
     "Sayın Başbakan ne demek istiyorsa bunu çok açık, net söylemelidir. Başbakanlar karnından konuşmamalıdır, sözünün arkasında durmalıdır. 
     MHP’yi suçlamak sayın Başbakan’ın haddi değildir. Hangi belgeleri açıklayacaksa onları da bugün açıklamalıdır. Yoksa MHP’nin Başbakan’a yönelik tepkisi çok sert olacaktır. 
     Sayın Başbakan Sevr’i imzalamanın öncesinde hedef şaşırtmaktadır, toplumu yanıltmaktadır. Başbakan’ı öncelikle edepli olmaya ve adam olmaya davet ediyoruz." 
     
</TEXT>
</DOC>
