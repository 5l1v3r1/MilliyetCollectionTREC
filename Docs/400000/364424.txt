<DOC>
<DOCNO> 364424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sonspo03.html </URL>
<DATE> 2005/07/26/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Fenerbahçe'de savunma tekliyor 
</HEADLINE>
<TEXT>

     Hazırlık maçları gösterdi ki, balansı bozuk olan Fenerbahçe defansı, rakibe çok pozisyon veriyor. Daum’un Hızlı ve sabırlı'' oyun planı yerleştiği ve eksikler tamamlandığında Kanarya zevk verecek Daum kafayı hız''a taktı. 30 Temmuz Samandıra ilk idmanından bu yana futbolcuların kafasını tüm taktik çalışmalarda aynı konu üzerine yıkıyor. Özellikle çalışmayı durdurup bağırdığı zamanlarda en dikkat çekici tekrarı Hızlı oluyorsunuz ama sabırlı davranmıyorsunuz. Orta sahada bol pas yapın, açığı bulduğunuz zaman pozisyonunuzu alın'' oldu. 
     4-3-1-2 sisteminde, hücumda bir anda 4-2-4 hatta 4-1-5, rakibi karşılarken de 6-3-1’e geçişi başarmaya başladı Fenerbahçe. 
     Anderlecht, Liege ve FC Köln maçlarında beraberlik alınmasına rağmen oynanan oyun, futbolcuların yorgunluğu da göz önünde bulundurulunca normal karşılanabilir. Everton maçıyla hazırlık maçlarını sonlandıracak ve lige girecek olan Sarı - Lacivertli ekipte önümüzdeki sezon en ilgi çekeceğini düşündüğüm yan, Türk futbolcuların Alex ve Aurelio gibi virtüöz''lerin bazı hareketlerini kendilerine katmış olmalarıdır. Onların sakinliklerini ve teknik hareketlerini kapmaları Fenerbahçe’ye büyük artı olarak dönecektir. 
     Rüştü demoralizasyonunu üzerinden ancak FC Köln maçı sonrası atabilen Volkan, Daum’un tüm destek sözlerine rağmen kendini kalede göremiyor. Hep aklının bir köşesinde acaba’ var. Defansta ise Appiah’ın büyük eksik kapatacağı açıkça görüldü. Zaman zaman mükemmel ve uyumlu oyun çıkaran defans, bu oyunu 90 dakikaya yayamıyor ve ciddi hatalar yapıyor. FC Köln maçıyla bu açık tavana vurdu ve ceza sahası önünden 15’in üzerinde şut şansı verildi rakibe. Appiah’ın gelişi orta saha ve defans bloğunun bağını güçlendirecektir. Serkan’ın üstün ciğer'' performansı ve Aurelio’nun top kapma yüzdelerinin yüksek olması, forveti de rahatlatıyor ama Nobre’nin, Liege ve Köln maçlarında oyunda kaldığı 1 dakika içerisinde doğru düzgün pozisyona girememesi şaşırttı. 
     Tuncay ise ilk iki maçta direkt forvet oynayıp destek alırken, son karşılaşmada destek veren konumda oynadı. Her ikisinde de bol pozisyona girmesi ve kendisini toparlamış olması sevindirdi. Alex ise her zamankinden farklı. Oyun içinde özellikle Serkan ve Önder’e sık sık taktik uyarıları yapıyor. Hatta bazen öyle bir bağırıyor ki, arkadaşları bile durup ona bakıyor. Daum’un açıkladığı gibi Alex oyun kurucu görevine devam ederken Appiah, defansif özelliklerinin yanı sıra her yönden atabildiği sert şutlarla de takımı sırtlayacaktır. Transfer ihtiyacı ise Anelka’nın gitmesi durumunda forvete olacaktır. Malum, üç kanatta savaşılacak. 
     Sonuç olarak Fenerbahçe hız'' ve sabır'' konusunda Alman hocanın istediği seviyeye geldiği zaman Servet ve dediğimiz gibi belki Anelka destekleriyle göze hoş gelen sağlam bir takım olacaktır. Sinyaller alındı. 
     
</TEXT>
</DOC>
