<DOC>
<DOCNO> 370668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sontur01.html </URL>
<DATE> 2005/08/17/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Pendik'te meydana gelen kazada kamyon şöförü gözaltına alındı... 
</HEADLINE>
<TEXT>

     Pendik’te, üniversite öğrencisi Burkay Bedestenci’nin hayatını kaybettiği kazanın ardından kamyon sürücüsü gözaltına alındı. 
     TEM Otoyolu Kurtköy gişeleri yakınında meydana gelen ve Bilgi Üniversitesi öğrencisi Burkay Bedestenci’nin 22 yaşamını yitirdiği kazadan sonra gözaltına alınarak Kurtköy Merkez Jandarma Karakolu’na götürülen 54 HD 074 plakalı kamyonun sürücüsü Necmettin Başkan’ın, bugün savcılığa sevk edileceği bildirildi. 
     Kullandığı 34 HHH 73 plakalı ciple kamyona arkadan çarptıktan sonra orta refüjdeki demir bariyerlere girerek hayatını kaybeden üniversite öğrencisi Burkay Bedestenci’nin yakınları, kaza yerinde ve cesedinin kaldırıldığı hastanede büyük üzüntü yaşadı. Bedestenci’nin babasının Kapalıçarşı’da kuyumculuk yaptığı öğrenildi. 
     Öte yandan, kaza yerindeki hafif hasarlı bir başka ciple ilgili de çalışma yapıldığı ve olayla ilgili soruşturmanın sürdürüldüğü bildirildi. 
     
</TEXT>
</DOC>
