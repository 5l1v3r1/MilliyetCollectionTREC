<DOC>
<DOCNO> 378459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sontur16.html </URL>
<DATE> 2005/09/14/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Milas'taki orman yanını kontrol altına alındı 
</HEADLINE>
<TEXT>

     Muğla’nın Milas İlçesi’ne bağlı Akçalı Köyü yakınındaki kızılçam ormanında dün akşam çıkan yangın, kontrol altına alındı. 
     Muğla Orman Bölge Müdürü İbrahim Çiftçi’den alınan bilgiye göre, 200 hektarlık alana zarar veren yangın, bu saat itibariyle tamamen 
     kontrol altına alındı. 
     İbrahim Çiftçi, soğutma çalışmalarının başladığı yangında, 200 hektarlık kızılçam orman alanının zarar gördüğünü söyledi. 
     Ekiplerin bölgede çalışmalarını sürdürdüklerini kaydeden Çiftçi, yangının çıkış nedeninin henüz belirlenmediğini, araştırmaların devam ettiğini söyledi. 
     Milas’taki yangına, şu ana kadar 800 yangın söndürme işçisi, 70 jandarma, 100 vatandaş olmak üzere toplam 970 kişi müdahalede bulundu. 
     Karadan yapılan çalışmalarda, ayrıca 7 dozer ve 20 arozöz görev aldı. 
     Bu sabah saatlerinden itibaren de 4’ü Muğla, 2’si Denizli, 2’si İzmir, 2’si Antalya’dan 10 helikopter havadan müdahalede bulundu. 
     Yangın söndürme çalışmalarına, 2 adet C-130 tipi yangın söndürme uçağı da destek verdi. 
     
</TEXT>
</DOC>
