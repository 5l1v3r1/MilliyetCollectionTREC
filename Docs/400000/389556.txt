<DOC>
<DOCNO> 389556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sonspo04.html </URL>
<DATE> 2005/10/25/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Aziz Yıldırım Asıl baskı yapan Cavcav... 
</HEADLINE>
<TEXT>

     Fenerbahçe Başkanı Aziz Yıldırım, Tahkim Kurulu’nun istifasını bugüne kadar verdikleri en doğru karar olarak nitelendirdi. 
     Cavcav, Gençlerbirliği-Fener çekişmesini Kulüpler Birliği’ne alet etmeye çalışıyor. 
     Başkan Levent Bıçakcı, Arnavutluk’ta Sinan Vardar’a, Kurulunuzdan memnun değilim'' dedi mi, demedi mi 
     
     Deniz, Almanya’ya gidip futbol oynasa nasıl engelleyeceksin 
     Gürol Kaymak, 2 yıl önce Giunti’nin AB statüsünde oynama talebiyle gelen avukat. Biz, Anelka AB statüsünde oynasın'' deyince reddediyor. 
     
     Futbol Federasyonu ve Tahkim Kurulu oyuncuların yanında mı, yoksa tahsilat merkezi mi 
     Galatasaraylı Ribery sözleşmesi varken çekti, gitti. Şimdi ne yapıyor, oynamıyor mu... Davası hala görüşülüyor. Bizden giden Ortega ve Murat Yakın ne oldu. Davamız sürmesine rağmen oynamadılar mı UEFA’da ya da dünyanın herhangi bir ülkesinde buna benzer bir örnek var mı, onu göstersinler. Neymiş, Şekip Mosturoğlu baskı yapıyormuş. Niye kardeşim ihale onda kalıyor. Bana bizzat başkan Levent Bıçakcı ve Asbaşkan Hasan Doğan, Tahkim’den hiç memnun değiliz'' dediler. Senin başkanın UEFA Tahkim Kurulu Asbaşkanı, senin verdiğin kararlardan memnun değil, sen Şekip’i şikayet ediyorsun. Böyle saçma şey olur mu Bu lisansı Fenerbahçe Kulübü mü verdi Futbol Federasyonu veriyor, sen vizeyi kaldırıyorsun. Deniz’in alacağı belli. Federasyon ne yapar. Der ki Deniz Barış’a yapacağın ödemeleri şu hesaba yatır.'' Dava biter, kim kazanırsa o alır. Sen adamı oynatmıyorsun. Ne hakla Şimdi Deniz Almanya’ya gidip futbol oynasa nasıl engelleyeceksin. Onların kararına göre Deniz Almanya’da oynar, Türkiye’de oynayamaz Bu nasıl hukuk 
     
     Kaymak’ın çifte standardı 
     Schalke takımı 10 yabancı futbolcu ile buraya geliyor. Biz yabancı sayısı 7-8’e çıksın, eşit rekabet yapalım’ diyoruz, itiraz ediyorsun, yetmediği gibi Türk futbolcumuzun oynamasını engelliyorsun. İstifa eden Gürol Kaymak, bundan 2 sene önce Beşiktaşlı Giunti’nin Avrupa Birliği statüsünde oynama talebiyle gelen avukat... Biz Anelka, Avrupa Birliği statüsünde oynasın’ diyoruz, o reddediyor. Bu nasıl bir hukuk anlayışı bilemedim. Onun için formaları çıkarın diyorum. 
     
     Vardar gerçekleri söylesin 
     Erkan Vardar’a sorun, Başkan Levent Bıçakcı, Arnavutluk’ta kendisine, Kurulunuzdan memnun değilim. Söyle arkadaşlarına doğru dürüst karar alsın’ demiş mi, dememiş mi Hedef saptırıyorlar. Bizzat Erkan Vardar’ı kendim aradım, Fenerbahçe düşmanlığı mı yapıyorsun. Deyin ki kardeşim bana, UEFA’da bu var’ diyorum. Onlar, Şekip Mosturoğlu bize baskı yapıyor’ diye şikayet ediyormuş. Ben, Murat Aksu’yu da aradım, Ara bu Beşiktaşlı tahkim üyelerini, forma rengine göre değil hukuka göre karar versinler’ dedim. Serdar Bilgili’den de rica ettim. Onlar da aradı, ben de aradım. 
     
     Everton’da itiraz bile etmedik 
     Forma giyen üyeler var diyorum. Ancak orada değerli hocalar da var. Üniversitede öğrenci yetiştiren insanlar. Şelçuk Öztek ve Samim Ünan. Niye onlar gibi karar vermiyorlar. Onlar Everton maçında kapatma cezası verdiler itiraz bile etmedik. Ama geri kalanlar hukukçu olarak karar vermiyor, kendi düşüncelerine göre hareket ediyorlar. 
     
     Kulüpler Birliği’ni alet etmesin 
     İlhan Cavcav hep Kulüpler Birliği Başkanı sıfatıyla konuşuyor. Gençlerbirliği-Fenerbahçe çekişmesini bu sıfatla Kulüpler Birliği’ne alet etmeye çalışıyor. Asıl baskı yapan Cavcav. Deniz davasını takip eden Yılmaz Savaşer, eski Tahkim Kurulu üyesi ve kurul üyelerinin yakın arkadaşı. Yılmaz bey aracılığıyla insanları etkilemeye çalışıyor. Mahkemelere bile müdahale etmeye çalışıyor. Etik mi bu yaptığı 
     Federasyonun şimdilik gitmesine gerek yok Bu Tahkim Kurulu’nu da Futbol Federasyonu oluşturdu. Uzun zamandır Bu tahkim gitsin’ diyoruz. Gitsin. Ama Federasyon’un şimdilik gitmesine gerek yok. Yeni kurulu düzgün yapsınlar ve kurullarına hakim olsunlar. Kurullarda hiçbir kulübün egemen olmaması lazım. Biz hukuk istiyoruz 
     
</TEXT>
</DOC>
