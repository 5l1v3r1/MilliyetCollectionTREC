<DOC>
<DOCNO> 360748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sonsiy04.html </URL>
<DATE> 2005/07/13/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Bakan Koç ile tartışma istifa ettirdi 
</HEADLINE>
<TEXT>

     Latif SANSÜR KUŞADASI Aydın , DHA 

      KUŞADASI Devlet Hastanesi Başhekiminin görevden alınarak Kültür ve Turizm Bakanı Atilla Koç'a yakınlığıyla bilinen Tayfun Uçar'ın atanmasına sert tepki gösteren AKP İlçe Başkanı İbrahim Üstün görevinden istifa etti. 
     Konuğu Yunanistan Turizm Bakanı onuruna Aydın Valisi Mustafa Malay'ın 29 Haziran'da Kuşadası Kervansaray'da verdiği yemeğe katılan Bakan Atilla Koç, çıkışta AKP Aydın İl Başkanı Mehmet Aydın'a, O pe...gi görevden almanızı istiyorum. Ona göre...’ dediğinin duyulması ve basında yer almasından sonra AKP ilçe Başkanı İbrahim Üstün bugün görevinden istifa ettiğini açıkladı. Üstün, DHA'ya yaptığı açıklamada, Bakanımız kamuoyu önünde benim görevden alınmamı istedi. Bakanım ve partim rahatsız olmasın diye istifa ettim. Zaten 2 ay sonra kongremiz var. Tekrar aday olup, aklanıp görevimin başına geleceğim. Bundan kimsenin kuşkusu olmasın'' dedi. 
     Üstün, bugün düzenlediği basın toplantısında ise istifa gerekçesini Partimizin kuruluşundan bu yana, teşkilatımızın ilçe bazındaki çeşitli kademelerinde partimin başarıya ulaşıp daha ileri gitmesi için hiçbir fedakarlıktan kaçınmadan canla başla çalıştım. İşlerimin yoğunluğu nedeniyle 5 Mayıs 2002 tarihinde seçilmiş olduğum AKP Kuşadası İlçe Başkanlığı'ndan istifa ediyorum. Partimin bu andan itibaren bana verecek olduğu diğer bütün görevlerrde yine eskisi gibi aşkla ve şevkle çalışacağım'' diye konuştu. 
     
     OLAY NASIL GELİŞTİ 
     AKP İlçe Başkanı İbrahim Üstün'ün girişimleriyle yaklaşık 6 ay önce beyin cerrahı Dr. Ali Rıza Tosun, Kuşadası Devlet Hastanesi Başhekimliği görevine atanmıştı. Geçtiğimiz hafta ise, Başhekimlikten alınan Dr. Ali Rıza Tosun Aydın'a gönderilerek, yerine Urfa'da görev yapan kadın-doğum uzmanı Dr. Tayfun Uçar hastaneye başhekim olarak atanmıştı. Bunun üzerine bir açıklama yapan Üstün, Uçar'ın, Kültür ve Turizm Bakanı Atilla Koç'un yeğeni olduğunu, asıl görevden alınması gerekenin Bakan olduğunu söyleyerek sert eleştirilerde bulunmuştu. Yunanlı meslektaşıyla Kuşadası'na gelen Turizm Bakanı Koç, Aydın Valisi'nin bakanların onuruna Kervansaray'da verdiği yemekten çıkışta, İl Başkanı Mehmet Aydın'a kalabalık yanında dönerek, Kuşadası İlçe Başkanı Üstün'ü görevden alması gerektiğini hatırlatmış, O p....gi görevden almanızı istiyorum'' demişti. Bakan Koç'un ayrılmasından sonra basın mensuplarının sorularını AKP İl Başkanı Aydın, Sayın Bakanımız hangi p......gi kastetti. Bir sürü p.....nk var'' şeklinde yanıtlamıştı. Aydın, İbrahim Üstün'ün görevden alma yetkisinin AKP Merkez Yönetim Kurulu'nda olduğunu hatırlatarak, Bu görev bizim değil. Ancak İlçe Başkanımız siyasi teamüllere aykırı olarak bu sorunu fazla büyüttü ve basına yansıttı. Siyasette hatalar af edilmez'' demişti. Görevden alınması istenen AKP İlçe Başkanı İbrahim Üstün ise yapılan davranışı sindiremediklerini belirterek Benim kimseyle sorunum yok. Ancak görevden alınan başhekim rencide edildi. İnsanlar böyle kolay harcanmamalı'' açıklamasını yapmıştı. 
     
</TEXT>
</DOC>
