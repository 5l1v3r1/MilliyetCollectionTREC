<DOC>
<DOCNO> 364774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonspo29.html </URL>
<DATE> 2005/07/27/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
İtalya'da şike skandalı... Cenova üçüncü lig'e düşürüldü 
</HEADLINE>
<TEXT>

     İtalya futbolunun en köklü kulübü olan Cenova, Birinci Lig'e Serie A şike yaparak çıktığı belirlenince, Üçüncü Lig'e düşürüldü. 
     İtalya İkinci Ligi'nden Serie B geçen yıl Serie A'ya katılan Cenova'nın, Birinci Lig'e yükselip yükselemeyeceğinin belli olacağı final niteliğindeki Venedik maçında şike yaptığı ortaya çıktı. 
     İtalya Birinci Ligi Disiplin Komitesi tarafından yapılan incelemeler sonunda, Cenova'nın 3-2 üstünlüğüyle tamamlanan Venedik maçında şike yaptığı anlaşıldı. 
     Serie A'dan Üçüncü Lig'e düşürülen Cenova'nın, ayrıca sezonun başlamasıyla birlikte 3 puanı silinecek. 
     Komite tarafından 5 yıl futboldan men cezası alan Cenova Kulübü Başkanı Enrico Preziosi'nin ise görevinden istifa ettiği bildirildi. Komite ayrıca Venedik Kulübü Direktörü Franco Dal Cin ve genel menajer Giuseppe Pagliara'yı da 5 yıl hak mahrumiyetiyle cezalandırdı. 
     1893 yılında kurulan İtalya'nın en eski kulübü Cenova'nın karara itiraz edip etmeyeceği belli olmazken, Cenova'nın yerine Serie A'ya kimin dahil edileceği açıklanmadı. 
     Geçen yıl Serie B'yi ilk sırada tamamlayan Cenova, 10 yıl aradan sonra ilk kez Serie A'ya yükselmişti. 
     
</TEXT>
</DOC>
