<DOC>
<DOCNO> 353000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonspo32.html </URL>
<DATE> 2005/06/17/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Mehmet Atalay'ın annesi toprağa verildi... 
</HEADLINE>
<TEXT>

     Gençlik ve Spor Genel Müdürü Mehmet Atalay'ın annesi Asiye Atalay toprağa verildi. 
     Of İlçesi'ndeki evinde, dün sabah geçirdiği kalp rahatsızlığı nedeniyle Of Devlet Hastanesi'ndeki ilk müdahalenin ardından Karadeniz Teknik Üniversitesi Farabi Hastanesi'ne kaldırılırken yolda ölen Asiye Atalay 75 için Of Eskipazar Kabak Camii'nde cenaze töreni düzenlendi. 
     Törene, Mehmet Atalay'ın yanı sıra Trabzon Valisi Hüseyin Yavuzdemir, Rize Valisi Enver Salihoğlu, ÇAYKUR Genel Müdürü Ekrem Yüce, Basketbol Federasyonu Başkanı Turgay Demirel, Trabzonspor Kulübü Başkanı Atay Aktuğ, Trabzonspor Teknik Direktörü Şenol Güneş, eski Trabzonspor Kulübü Başkanı Özkan Sümer, Trabzonspor, ÇAYKUR Rizespor, Akçaabat Sebatspor kulüplerinin eski ve yeni birçok yöneticisi, sporcular ve vatandaşlar katıldı. 
     Asiye Atalay, cuma namazını müteakip kılınan cenaze namazının ardından Kumludere Köyü'ndeki aile mezarlığına defnedildi. 
     
</TEXT>
</DOC>
