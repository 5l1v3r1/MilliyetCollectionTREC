<DOC>
<DOCNO> 362193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sontur52.html </URL>
<DATE> 2005/07/18/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Kadastro çalışması sırasında kavga 2 ölü, 9 yaralı 
</HEADLINE>
<TEXT>

     Kars’ın Kağızman İlçesi’nde, iki köy halkı arasında arazi anlaşmazlığı nedeniyle çıkan silahlı kavgada 2 kişi öldü, 9 kişi yaralandı. 
     Kağızman Kaymakamı Aylin Kırcı Duman, AA muhabirine yaptığı açıklamada, ilçeye bağlı Oluklu ve Ortaköy sınırlarında yapılan kadastro çalışması sırasında iki köy halkı arasında çıkan tartışmanın silahlı kavgaya dönüştüğünü, olayda Hüseyin Durmuş 50 ile İmran Yıldız’ın 25 hayatını kaybettiğini bildirdi. 
     Çatışmada yaralanan Mehmet Aras, Murat Yıldız, Remzi Gül, Yunus Kızıltepe, Hakan Can, Gürbüz Karadeniz, Ömer Yıldız, Orhan Şerafettin Turan ile Reşit Demir’in ise Kars Devlet Hastanesi’nde tedavi altına alındığı kaydedildi. 
     Kavga sırasında görevlilerin yaralanmadığını bildiren Kaymakam Duman, "Hiç beklemediğimiz bir olaydı. Kadastro çalışması nedeniyle çatışma çıkması ve insanların yaşamını yitirmesi bizleri çok üzdü" diye konuştu. 
     Oluklu Köyü Muhtarı Cemal Bulut da iki köy halkı arasında arazi anlaşmazlığı olduğunu ifade ederek, "Anlaşmak istedik ama olmadı. 
     Kadastro çalışmaları sırasında Ortaköylüler bize ateş açtılar" dedi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
