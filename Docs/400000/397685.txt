<DOC>
<DOCNO> 397685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sonspo11.html </URL>
<DATE> 2005/11/24/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
L’Equipe Shevchenko Fenerbahçe’yi ezdi 
</HEADLINE>
<TEXT>

     Saadet ORUÇ PARİS, DHA 

FENERBAHÇE ile AC Milan arasında dün akşam İstanbul Şükrü Saraçoğlu Stadı’nda oynanan Şampiyonlar Ligi maçı, Fransız spor gazetesi L’Equipe’de yarım sayfaya yakın yer aldı. 
     Gazete, birinci sayfadan duyurduğu maç için "Shevchenko Fenerbahçe’yi ezdi" başlığını kullandı. 
     AC Milan Teknik Direktörü Carlo Ancelotti’nin, "Bu sezon büyük bir maçı her kazanmamız gerektiğinde bunu başardık" şeklindeki sözlerine yer vren gazete, Ukraynalı futbolcu Shevchenko’nun inanılmaz bir maç çıkardığı yorumunu yaptı. "Shevchenko, ortaya koyduğu oyunla 3 gol daha atabilirdi," diyen L’Equipe, Milan takımının mükemmel savunmasının geride hiçbir endişeye mahal bırakmadığı için Fenerbahçe’nin gol atmasının mümkün olmadığını yazdı. 
     Gazete, önceki günkü sayısında da Milan takımının Fenerbahçe tarafından karşılanmasına, geçtiğimiz hafta oynanan Türkiye-İsviçre maçına göndermelerde bulunarak yarım sayfa yer ayırmıştı. 
     
</TEXT>
</DOC>
