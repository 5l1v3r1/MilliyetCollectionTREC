<DOC>
<DOCNO> 379673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/soneko45.html </URL>
<DATE> 2005/09/19/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
THY, 5 adet kiralık A340 uçağını satın alacak... 
</HEADLINE>
<TEXT>

     Türk Hava Yolları A.O., kira süresi sona erecek olan 5 adet A340 uçağının bakiye anapara tutarı olan 175 milyon doları ödeyerek, uçakların erken satın alınmasına karar verdi. 
     THY'den Borsa'ya gönderilen açıklamada, 17 Eylül'de yapılan yönetim kurulu toplantısında, gerekli resmi onayların alınması kaydıyla, yüksek maliyetli kredilerın feshedilmesini teminen, sırasıyla 19 Nisan 2006, 28 Temmuz 2006, 19 Ağustos 2007, 21 Nisan 2010 ve 22 Nisan 2011 tarihlerinde kira süresi sona erecek olan 5 adet A340 uçağının, bakiye anapara tutarı olan 175 milyon dolar ödenerek, finansal kira sözleşmeleri vadesinden önce feshedilerek, uçakların mülkiyet hakkının ortaklığa geçirilmesi amacıyla, uçakların erken satın alınması hususunda karar alındığı kaydedildi. 
     Bu şekilde 30 Haziran 2005 tarihli bilanço dipnotlarında belirtilen yüzde 6.25 ile yüzde 7.68 arasında değişen sabit oranlı borçların ortaklığın kayıtlarında artık yer almayacağı belirtilerek, 175 milyon doların ortaklığın özkaynaklarından karşılanacağı bildirildi. 
     
</TEXT>
</DOC>
