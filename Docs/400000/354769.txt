<DOC>
<DOCNO> 354769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/soneko53.html </URL>
<DATE> 2005/06/23/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
Tüpraş'ta 13 firma veya konsorsiyumun ön yeterlilik kriterini karşıladı" 
</HEADLINE>
<TEXT>

     İkinci kez "görücüye çıkan" TÜPRAŞ’da bulunan yüzde 51 oranına tekabül eden Özelleştirme İdaresi hissesinin satış yöntemiyle blok olarak satılmak suretiyle özelleştirilmesini teminen açılan ihalede, 13 firma veya konsorsiyumun ön yeterlilik kriterlerini karşıladığı bildirildi. 
     Başbakanlık Özelleştirme İdaresi Başkanlığı’nca yapılan açıklamada, TÜPRAŞ’da İdare’ye ait yüzde 51 hissenin özelleştirmesi için ön yeterlilik kriterlerini karşılayan katılımcılar, TÜPRAŞ Aqusition Cons. Ortak Girişim Grubu, OYAK, OMV Aktiengesellschaft Avusturya , The Shell Company of Turkey Ltd., Zorlu Holding A.Ş., Petrol Ofisi A.Ş., ENI Refining and Market Division İtalya , REPSOL YPF S.A. İspanya , PKN ORLEN SA Polonya , Indian Oil Corp. Ltd. 
     Hindistan , Anadolu Taşıma TAŞ Ortak Girişim Grubu, MOL Macaristan , ENERJİ Ortak Girişim Grubu olarak açıklandı. 
     29 Nisan’da verilen ilanlarla çıkılan TÜPRAŞ ihalesine 
     katılabilmek için ön yeterlilik şartı aranırken, ön yeterlilik için başvurular, dün akşam 22 Haziran sona ermişti. İhale şartları gereğince başvuruda bulunan yatırımcıların, önyeterlilik kriterlerinin tamamını karşılamaları gerekiyor. Önyeterlilik başvurusunda bulunan firmaların ait olduğu grubun 2004 yılı bilançosundaki toplam varlıkları en az 750 milyon dolar, toplam özkaynaklarının en az 500 milyon dolar olması, bu firmaların enerji sektöründe hidro-karbon, karbon, petrokimya, elektrik sektöründe üretim, alım-satım, ticaret veya dağıtım faaliyetlerinden herhangi biri doğrudan veya dolaylı olarak tecrübe sahibi olması zorunlu... Tecrübenin belirlenmesinde firmanın veya başvuruda bulunan ortak girişim grubu ise üyelerden hisse oranı yüzde 20 olan en az bir tanesinin, enerji sektöründe en az 1 yıl doğrudan faaliyet tecrübesi veya sektörde faaliyet gösteren bir şirkette en az 1 yıl süreyle, en az yüzde 51 oranında hisse sahibi olması şartı bulunuyor. Ön yeterlilik başvurularının ardından, ihalede bundan sonraki süreçte, 1-29 Temmuz 2005 tarihleri arasında elektronik ortamda data room süreci işleyecek, bu sürece katılacak yatırımcılar da 50 bin dolar ödeyecek. Teklif sahiplerinden ihaleye katılabilmek için 30 milyon dolar tutarında geçici teminat alınacak. Tekliflerin ise en geç 2 Eylül 2005 günü saat 16.00’ya kadar İdare’ye teslimi gerekiyor. 
     
     İLK İHALE GEÇEN YIL YAPILMIŞTI 
     TÜPRAŞ’ın yüzde 65.76’lık bölümünün özelleştirilmesi için, geçen yılın Ocak ayında yapılan ihalede en yüksek teklifi, 1 milyar 302 milyon dolar ile Efremov Kautschuk GmbH Tatneft-Zorlu Grubu vermiş ve Özelleştirme Yüksek Kurulu da satışı onaylamıştı. 
     Ancak, ardından yaşanan mahkeme sürecinde Danıştay, TÜPRAŞ’ın satışını iptal etmişti. 
     Daha sonra ÖİB, elindeki TÜPRAŞ hisselerinin yüzde 14.76’lık bölümünü, Borsa Toptan Satışlar Pazarı’nda, yurtdışında yerleşik kurumsal yatırımcılara satmış ve yaklaşık 446 milyon dolar gelir elde etmişti. 
     
</TEXT>
</DOC>
