<DOC>
<DOCNO> 398606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sondun41.html </URL>
<DATE> 2005/11/28/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Almanya'da başörtüsü nedeniyle işten atılan Türk, tazminat alacak 
</HEADLINE>
<TEXT>

     Almanya'nın Baden-Württemberg eyaleti Ebersbach kentinde bir anaokulunda öğretmenlik yaparken başörtüsü taktığı için işine son verilen Türk kadını, 8 bin avro tazminat alacak. 
     Stuttgart İş Mahkemesi'nden yapılan açıklamada, Ebersbach kent idaresinin, adı ''Nuray A.'' olarak verilen Türk çocuk yuvası öğretmeniyle, işine son verilmesini kabul etmesi karşılığında 8 bin avro tazminat alması konusunda anlaşmaya vardığı bildirildi. 
     Nuray A'nın işine, kamuya ait yuvada başörtüsüyle görev yapmakta ısrar etmesi üzerine Ağustos ayında son verilmişti. 
     Baden-Württemberg eyaletinde iktidarda bulunan Hıristiyan Demokrat Birlik Partisi CDU ile Hür Demokrat Parti'den FDP oluşan koalisyon hükümeti, tarafsızlık ilkesinin korunması amacıyla anaokullarında öğretmenlere başörtüsü yasağı getirilmesiyle ilgili yasa tasarısını 1 Aralık'ta eyalet meclisine sunacak. 
     
</TEXT>
</DOC>
