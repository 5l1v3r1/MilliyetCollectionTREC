<DOC>
<DOCNO> 373959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/ekonomi/eko02.html </URL>
<DATE> 2005/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Organ parası Escort hesabından geçti 
</HEADLINE>
<TEXT>


MASAK, yedi ayrı havaleyle 714 bin dolarlık yasadışı organ nakli parasının Escort Computer hesabından geçtiğini tespit etti Escort'un sahibi Özer'in, operasyonları yapan doktor Sönmez'le birlikte yargılandığı davada aldığı 10 ay hapis cezası ertelendi 

Nedim Şener 

Adı kısa süre önce yazılım aldığı ABD'li Microsoft şirketine sahte fatura düzenleme iddiasıyla gündeme gelen Escort Computer adlı şirketin sahibi Halil İbrahim Özer'in, yasadışı böbrek nakli yapan Doktor Yusuf Erçin Sönmez ile "organ mafyası" iddiasıyla yargılandığı davada bir yıl hapis cezası aldığı ortaya çıktı. Özer'in iyi hali nedeniyle 10 aya indirilen cezasının da ertelendiği belirlendi. 
1994 yılında doğan ve 1995 yılında vefat eden kızının karaciğer rahatsızlığı sırasında tanıştığı Yusuf Erçin Özer ile arkadaşlığını ilerleten Halil İbrahim Özer'in şirketi Escort Computer'in banka hesabı üzerinden, İsrailli hastalara yapılan yasadışı organ nakili ameliyatlarının bedellerinin bir kısmının geçirildiği belirlendi. 

Para nakilleri 
MASAK'ın 5 Eylül 2003 tarihli 1056 171.1 04622302076 numaralı raporuna göre 1997 yılı içinde İsrail'den değişik muhabir bankalar aracılığıyla Escort Computer hesabına toplam 714 bin dolar havale geldi. Havalelerden ikisinin üzerinde Yusuf Sönmez'in adı yer alırken, diğerlerinin açıklama bölümlerinde değişik isimler yer aldı. MASAK Uzmanı Erhan Doğan raporunda yedi havalenin de organ nakli bedeli olduğu "kanaatine" yer verdi. 
1997'de Uğur Dündar yönetimindeki Arena programı, Yusuf Erçin Sönmez'in yoksul Türk vatandaşlarının böbreklerini, Sönmez'in yurtdışından bulduğu hastalara para karşılığı verdiğini ortaya çıkarmıştı. 
Ardından 1998 yılı Ağustos ayında Romanya İçişleri Bakanlığı'ndan gönderilen bir yazı, yasadışı organ naklinin uluslararası boyut kazandığını da gözler önüne serdi. Buna göre Sönmez, işbirliği yaptığı İsrailli bir profesörle genellikle yoksul Türk, Romanya, Bulgristan, Moldavya, Beyaz Rusya ve Rusya ülkelerinin vatandaşlarından cüzzi fiyatla böbrek alıyor, bunları Türkiye'de bazı özel hastanelerdeki operasyonlarla ihtiyacı olan İsrail, İngiliz, Fransız vatandaşlarına takıyorlardı. 

Dava açıldı 
İstanbul Devlet Güvenlik Mahkemesi'nce yapılan soruşturma sonucunda 8.12.2000 tarihli iddianame hazırlandı. Dava Kartal 2. Ağır Ceza Mahkemesi'ine gönderildi. İddianamede Özer'in, Yusuf Erçin Sönmez'e hem böbrek bulmada hem de şirket hesaplarını para transferlerinde kullandırarak yardımcı olduğu iddiasına yer verildi. 
Kartal 2. Ağır Ceza Mahkemesi, 27 Şubat 2004'teki kararında Özer ile birlikte Hasan Hüseyin Deliduman, Eyüp Kırtay, Mehmet Karış, Birol Baş, ve Kenan Şehit adlı kişileri, böbrek vericisi yoksul insanların bulunması, ikna edilmesi ve cüzi miktarlarla böbreklerinin alınması konusunda Dr. Sönmez ile ortak hareket ettikleri gerekçesiyle "organ mafyası"na üye olmaktan suçlu bularak TCK'nın 313'üncü maddesinin birinci fıkrasına göre bir yıl hapis cezasına çarptırdı. 
Özer'in cezası mahkemedeki iyi hali ve sabıkasızlığı dikkate alınarak 10 aya indirildi. Dr. Sönmez 1 yıl 4 ay hapis cezasına çarptırıldı. Yargıtay 8. Ceza Dairesi de bu kararı 26 Ocak 2005'te oybirliği ile onayladı. Sanıklar hakkındaki hapis cezaları daha sonra infaz edilmeyerek ertelendi. 

Kızına doktor ararken tanıştı 
Escort Computer'in sahibi Halil İbrahim Özer, Doktor Yusuf Erçin Sönmez'le 15 Ekim 1994 tarihinde doğan ve karaciğer rahatsızlığı teşhis edilen kızının rahatsızlığı nedeniyle tanıştı. Karaciğer nakli için sahip olduğu tüm ilişkileri kullanan Sönmez, Deniz Özer'in Fransa'da yalnızca Fransızların tedavi edildiği Antonio - Beclere Hastanesi ve De Bicetere hastanelerinde ameliyatı ve tedavisisi sağladı. Ameliyatların başarılı geçmesine rağmen Deniz Özer 31 Ekim 1995 tarihinde enfeksiyon nedeniyle hayatını kaybetti. 

Böbrek nakli paraları geldi 
Türk ve Doğu Avrupalılardan cuzi fiyatla aldığı böbrekleri İsrailli ve Batı Avrupalı hastalara nakleden Yusuf Erçin Özer'in ameliyat ücretleri kendisine ait banka hesaplarının yanı sıra Halil İbrahim Özer'in sahibi olduğu Escort Computer'in banka hesapları üzerinden de gönderildi. Yusuf Erçin Sönmez için Escort Computerin Pamukbank Gayrettepe Şubesi'ne İsrail'den 23 Temmuz 1997 ile 26 Ağustos 1997 tarihleri arasında toplam yedi havale ile 714 bin dolar para geldi. 

Yasadışı organ nakli davası 
Yasadışı organ naklinin ortaya çıkmasından sonra doktor Yusuf Erçin Sönmez aralarında Halil İbrahim Özer'in de bulunduğu 26 kişi cürüm işlemek amacıyla teşekkül oluşturmak ve yasadışı organ nakli konusunda Kartal 2. Ağır Ceza Mahkemesi'inde yargılandı. İddianamede, Halil İbrahim Özer'in, Yusuf Elçin Sönmez'e hem böbrek bulmada hem de şirket hesaplarını para transferlerinde kullandırarak yardımcı olduğu iddiasına yer verildi. 

Cezası indirildi, sonra ertelendi 
Kartal 2. Ağır Ceza Mahkemesi 27 Şubat 2004 tarihli kararında Yusuf Erçin Sönmez'i organ mayfası oluşturmaktan 1 yıl dört ay hapis cezasına çarptırdı. Halil İbrahim Özer ile birlikte Hasan Hüseyin Deliduman, Eyüp Kırtay, Mehmet Karış, Birol Baş, ve Kenan Şehit adlı kişiler de Sönmez ile ortak hareket ettikleri gerekçesiyle TCK'nın 313'üncü maddesinin birinci fıkrasına göre bir yıl hapis cezasına çarptırdı. Özer'in cezası mahkemedeki iyi hali ve sabıkasızlığı dikkate alınarak 10 aya indirildi. Yargıtay 8. Ceza Dairesi de bu kararı 26 Ocak 2005 tarihinde oybirliği ile onayladı. Sanıklar hakkında verilen hapis cezaları daha sonra infaz edilmeyerek ertelendi. 

MASAK raporu 714 bin dolarlık havale yapıldı Hesap Uzmanı Erhan doğan tarafından hazırlanan kara para raporunda Doktor Sönmez ve ekibinin yaptığı 61 böbrek nakli operasyonuna ilişkin bilgiler yer aldı. Mali Suçlar Araştırma Kurulu MASAK raporunda bu havaleler için raporunda şu tespite yer verdi 
"1997 yılında çeşitli tarihlerde Escort Computer'e ait Pamukbank Gayrettepe Şube'ndeki döviz hesabına çoğunluğu İsrail'den çeşitli muhabir bankalar kullanılarak Yusuf Erçin Sönmez'in adına çeşitli tarihlerde gönderilen 714 bin 932 dolar tutarında havale tespit edilmiştir. 
Bu tutar içinde Yusuf Erçin Sönmez'in adına olan 26.08.1997 tarihinde 140 bin dolar ve 132 bin 982 dolar olmak üzere toplam 279 bin 982 dolar hakkında Yusuf Erçin Sönmez ve Escort Computer Ltd şirketi Halil İbrahim Sönmez tarafından yapılan açıklamalar İsrail'den gelen bu havalenin mahiyetini açıklama konusunda yetersiz kalmış olup, bu tutarlara ilişkin uzmanlığımıza herhangi bir belge ibraz edilmemiştir. 

İsrail'den para gönderildi 
Diğer yandan Yusuf Erçin Sönmez tarafından gerçekleştirilen organ nakillerine ilişkin olarak organ nakledilen hastaların bir kısmını İsrailli hastaların oluşturması ve 1996 yılında bir kısım İsrailli hasta tarafından organ nakli bedellerinin banka kanalı ile havale edilmiş olması bahse konu havalelerin organ nakli ile ilgili olduğu kanısını oluşturmaktadır." 
Araştırmadan sonra kara para raporu aynı konuda açılan davanın görüldüğü 4. Asliye Ceza Mahkemesi'ne gönderildi. Mahkeme 5.9.2003 tarihli rapora karşılık 26 12.2003 tarihinde "öncül suç organ mafyası suçu " oluşmadığı için sanıklar hakkında beraat karar verdi. Öncül suçun kesinleştiği organ mafyası davası ise ancak 26 Ocak 2005 tarihinde Yargıtay'ın onamasıyla kesinlik kazandı. Dolayısıyla kara para yönünden yargılamanın yenileneceği belirtiliyor. 

Escort hesabına yapılan havaleler Tarih Tutar Döviz Gönderen Alıcı Gönderilen banka Açıklama 23.07.1997 145.000 USD Meir Arie Escort Compuoter Ltd. Bank Leumi Le Üsrail B.M. Tel-Aviv Ben 24.07.1997 140.000 USD Michel Lannory Escort Compuoter Ltd. Bank Leumi Le Üsrail B.M. Tel - Aviv Ser 28.07.1997 98.500 USD Balas Devid Escort Compuoter Ltd. United Mizrahi Bank Ltd. Tel - Aviv Ben-Orenbach Arie 29.07.1997 25.000 USD Un Client Escort Compuoter Ltd. Handelsfinanz - CCF Bank - Genova Ben 31.07.1997 26.450 USD Burrochov Ilan Escort Compuoter Ltd. United Mizrahi Bank Ltd. Tel-Aviv Ben-Orenbach Arie 26.08.1997 140.000 USD Afrima Lily Escort Compuoter Ltd. Bank Hapoalim B.M. Tel - Aviv Dr. Yusuf Sanmaz 26.08.1997 139.982 USD Glinsman Mott Escort Compuoter Ltd. Bankers Trust Company New York Dr. Yusuf Sanmaz 

Doktor Sönmez Para, faiz ve konut için geldi MASAK raporunda sanıkların konuyla ilgili açıklamaların da yer verildi. Escort Computer şirketi hesapları üzerinden adına gelen paralarla ilgili olarak açıklama yapan Doktor Yusuf Erçin Sönmez ifadesinde şöyle konuştu 
"Yukarıda belirtilen havalelerden Afrima Lily tarafından gönderilen havale kendisinden Ataşehir'deki dairem için aldığım borçtur. Adımın geçtiği diğer havaleyi hatırlamıyorum. O dönemde Afrima Lily dışında Escort Computer Ltd. Şti. aracılığıyla birkaç tane havale geldi. Bu havaleler tamamen yurtdışındaki kişiler adına yüksek banka faizinden veya konut alımında değerlendirmek için bana gönderilmiştir." 

İbrahim Özer Ev için verdiğim borcun havalesi Escort Computer'in sahibi Özer, MASAK uzmanına şu açıklamayı yaptı 
"1997'de hatırladığım kadarıyla İsrail'le çok büyük ticaretimiz yoktu. Anılan havaleler ve gönderilen tutarlar ile ilgili bilgim yoktur. Sadece 140 bin dolar Afrima Lily tarafından gönderilen para Yusuf Erçin Sönmez'e Ataşehir'deki almış olduğu ev ile ilgili olarak vermiş olduğum borç için bana gönderilen bir tutardır. Bunun dışındakilerle ilgili olarak 1997 yılı defter ve belgeleri zaman aşımı dolayısıyla saklamadığımızdan bunlara ait belgeler ve kayıtlar mevcut olmadığından, geçmiş tarihli işlemler olduğundan elimde ibraz edebileceğim anılan havalelere ilişkin bir bilgim yoktur." 


</TEXT>
</DOC>
