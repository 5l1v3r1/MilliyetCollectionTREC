<DOC>
<DOCNO> 392678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/spor/spo11.html </URL>
<DATE> 2005/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakarya tökezledi 0-1 
</HEADLINE>
<TEXT>


Yeşil-siyahlı takım, Sebat'a tek golle boyun eğdi, 4 hafta sonra yenildi. Sakaryaspor zirve yarışında ağır yara alırken, konuk ekip Ali Güzeldal'ın golüyle üç puana uzandı 


İkinci Lig A Kategorisi'nde zirve mücadelesi veren Sakaryaspor, evinde Akçaabat Sebatspor karşısında neye uğradığını şaşırdı. 
Geçen hafta Antalyaspor'a 5-0 boyun eğen konuk ekip, Ali Güzeldal'ın golüyle galibiyete ulaşarak, ev sahibi taraftarları şoka uğrattı. 50. dakikada gelişen Sebat atağında Ufuk sağdan kale çizgisine indi, ortasını yaptı. Ali Güzeldal kafayı vurdu, top Sakaryaspor ağlarıyla buluştu 0-1. 
Konuk ekibin file bekçisi Osman, ilk ve ikinci yarıda rakip ataklarda kalesinde devleşerek, maça damgasını vurdu. 

Maçın karnesi 
HAKEMLER Hakan Sivriservi, Ali Şirin, İbrahim Çorbacı 
SAKARYASPOR Recep 5 - Cemil 5 , Volkan 6 , Levent 5 - Ömür 5 Dk.46 Fatih 5 , Gökhan 6 , Kadir 6 , M'Bayo 6 , Aydın 6 - Murat 6 , Kobango 5 Dk.63 Ferdi 4 
AKÇAABAT SEBATSPOR Osman 7 - Şahin 6 , Selim 6 , Domingos 5 Dk.72 Çağdaş 4 - Barış 6 , Serdar 6 , Enis 5 , Necati 6 , Ergün 5 - Ufuk 6 Dk.89 Hasan , Ali 6 Dk.67 İbrahim 4 
GOLLER Ali Güzeldal Dk.50 
SARI KARTLAR Cemil, Gökhan Sakarya , Şahin, Domingos, Barış, Necati, Ufuk, Ergün A.Sebat 

Vural korkuttu 

Antalyaspor Genel Direktörü Yılmaz Vural, 69. dakikada frikik kararına itiraz etmesi üzerine kendisini tribüne gönderen Fırat Aydınus'ın üzerine yürüdü. Araya girenler Vural'ı yatıştırmaya çalışırken, tecrübeli hoca bir anda sahanın kenarına yığıldı. Doktoru Burhanettin Çalım ve görevliler, kalp spazmı geçirdiği düşünülen Vural'a masaj yapıp, ağzına boru takarak, kendisinin nefes almasını sağladı. Vural daha sonra ambulansla hastaneye kaldırıldı. Kalbinde sinire bağlı çarpıntı belirlenen ve durumunun iyi olduğu açıklanan Vural geceyi gözlem altında geçirdi. 



</TEXT>
</DOC>
