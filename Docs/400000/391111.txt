<DOC>
<DOCNO> 391111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sonsiy13.html </URL>
<DATE> 2005/10/31/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
TRT'deki "Mecelle" mesajı meclis gündeminde 
</HEADLINE>
<TEXT>

     CHP İzmir Milletvekili Erdal Karademir, Başbakan Recep Tayyip Erdoğan’a, TRT’de "Düşünce İklimi" programında yapıldığı iddia edilen "şeriat propagandasını" sordu. 
     CHP İzmir Milletvekili Erdal Karademir, TBMM Başkanlığına Başbakan Recep Tayyip Erdoğan’ın yanıtlaması istemiyle verdiği soru önergesinde, Türkiye Cumhuriyeti’nin anayasal hükümlerine ve dönemin Cumhuriyetin temel ilkelerine rağmen, Türkiye Cumhuriyeti’nin resmi yayın organı olan TRT’de 20 Ekim 2005 tarihinde yayınlanan ve 27 Ekim’de tekrarlanan "Düşünce İklimi" adlı programa dikkat çekti. Karademir, bu programda, "İslam hukukunda miras" adı altında, şeriat propagandası yapıldığını ve Türkiye Cumhuriyetinin temelini oluşturan, laik Cumhuriyet devletinin hukuk sisteminin eleştirildiğini ve islam hukukunun savunulduğunu öne sürdü. 
     Karademir, Erdoğan’a, "AKP iktidarında, Devletin televizyonlarında, bu tür programların hazırlanması ve yayınlanmasına izin verilmesinin temelinde, Türkiye Cumhuriyeti’nin temelini oluşturan Türk Medeni Yasası’nı ortadan kaldırmanın hazırlığı mı yapılmaktadır " diye sordu. 
     Türk Medeni Yasası’nın, Türkiye Cumhuriyetinin esasını ve temelini oluşturduğunu vurgulayan Karademir, Erdoğan’a, "Bu bağlamda, Cumhuriyetin 82’inci yılında TRT tarafından, Cumhuriyetin temellerini ve laik hukuk sistemini eleştiren bir program yapılması sizce doğru mudur " sorusunu yöneltti. 
     "Devletin resmi televizyonu TRT, kendisini var eden bir sistemi ortadan kaldırmanın aracı olarak kullanılabilir mi " diyen Karademir, Başbakan Erdoğan’a şu soruları yöneltti 
     "Sözkonusu programda, İslam’da mülkiyet ve miras hukuku yani Mecelle’nin geri getirilmesi önerilmektedir. Bu öneri, Türkiye Cumhuriyetinin ve temel ilkelerinin ortadan kaldırılmak istenmesi anlamına mı gelmektedir Söz konusu programda, Türk Medeni Yasası’nın kaldırılıp yerine İslam Miras Hukukunun istenmesi, toplumun bir iç talebi midir Yoksa AB’nin yada yabancı devletlerin bir istemi midir Devletin TV’sinde, böyle bir programın yayınlanması yasal mıdır 
     Anayasamız, TRT yasası, RTÜK yasası başta olmak üzere diğer tüzelerimiz, Cumhuriyetimizin temellerini sarsmayı amaçlayan, böylesi programların yayınlanmasına elvermekte midir " Prof.Dr.Hayrettin Karaduman’ın katıldığı programda kadınların çalışmaması yönündeki hükümleri övdüğü belirtilmişti. 
     
</TEXT>
</DOC>
