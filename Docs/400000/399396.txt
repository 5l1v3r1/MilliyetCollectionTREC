<DOC>
<DOCNO> 399396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sontur17.html </URL>
<DATE> 2005/11/30/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Erdoğan'ın helikopteri sis nedeniyle okul bahçesine indi 
</HEADLINE>
<TEXT>

     Başbakan Recep Tayyip Erdoğan, Düzce’nin Kaynaşlı İlçesi’ne geldi. 
     Başbakan Erdoğan’ı taşıyan helikopter, sis nedeniyle Düzce merkezde bulunan 18 Temmuz Stadı yerine Kaynaşlı İlçesi’ndeki TEM otoyolu çıkışında bulunan bir ilköğretim okulunun bahçesine indi. 
     Erdoğan’ı karşılamak için 18 Temmuz Stadı önünde bekleyen Vali Halil Nimetoğlu, Belediye Başkanı Mehmet Keleş ve beraberindekiler de helikopterin Kaynaşlı’ya iniş yaptığını öğrenince bu ilçeye gittiler. 
     Başbakan Erdoğan, kente doğalgaz verilmesi, belediyenin yeni hizmet binasının temelinin atılması, TOKİ’nin temsili anahtar teslimi ve devlet hastanesinin açılışı dolayısıyla düzenlenen ortak törene katılacak. 
     Kızılay’ın salon toplantısına da katılacak olan Başbakan Erdoğan, Kızılay Düzce Kan Merkezi’nin temelini atacak. 
     
</TEXT>
</DOC>
