<DOC>
<DOCNO> 379489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sontur30.html </URL>
<DATE> 2005/09/18/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
İnegöl'de tifo şüphesi... Aynı aileden 9 kişi hastanede... 
</HEADLINE>
<TEXT>

     Bursa'nın İnegöl İlçesi'ne bağlı Çakırçiftliği Köyü'nde, aynı aileden 9 kişi tifo şüphesiyle hastaneye kaldırıldı. 
     Çakırçiftliği Köyü Otaç Mahallesi 10. Sokak'ta oturan Korkmaz ailesinden Emrah Korkmaz 12 yaklaşık 20 gün önce tifo teşhisiyle İnegöl Devlet Hastanesi'nde tedavi gördü. 
     Emrah Korkmaz'ın 10 gün önce eve dönmesinin ardından, ailenin diğer bireylerinin de rahatsızlanması üzerine köy muhtarı Bayram Soyuşen, durumu İlçe Jandarma Komutanlığı'na bildirdi. 
     Jandarma ekipleriyle birlikte köye ulaşan 112 Acil Servis ekibi, aile bireylerinin enfeksiyon kaptığını, tifodan şüphelendiklerini, ancak gerekli incelemeden sonra kesin teşhis konulabileceğini bildirdiler. 
     Daha sonra, baba Behçet 41 , anne Muazzez 34 , çocukları Ayginer 13 , Emrah 12 , ikizler Çiğdem ve Esra 10 , Yalçın 9 , Serhat 4 ve Sergen 3 ambulansla İnegöl Devlet Hastanesi'ne kaldırıldı. 
     
</TEXT>
</DOC>
