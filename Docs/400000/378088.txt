<DOC>
<DOCNO> 378088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/soneko55.html </URL>
<DATE> 2005/09/13/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Piyasalarda bugün... 
</HEADLINE>
<TEXT>

     Borsa'da işlem gören hisse senetleri, bugün ortalama yüzde 0.52 değer kaybetti. 
     İstanbul Menkul Kıymetler Borsası İMKB Ulusal 100 Endeksi, 1. seansta Tüpraş ihalesinde beklentilerin üzerinde gerçekleşen fiyatın yarattığı olumlu etkiyle 726.54 puan artarak, 33,437.67 puandan kapandı. 
     2. seansta ise 896.56 puan gerileyen endeks 32,541.11 puandan günü tamamladı. 2. seansta endeksin ulaştığı en yüksek değer olan 33,774.05 puan yeni seans içi tarihi rekor oldu. 
     Endeks, günlük bazda 170.02 puan ve yüzde 0.52 geriledi. 
     Hisse senetleri piyasasında, işlem hacmi toplam 2 milyar 746 milyon 431 bin 249 YTL olarak gerçekleşti. 
     
     DÖVİZ 
     İstanbul'da serbest piyasada dün 1.3400 YTL'den kapanan dolar güne ayın seviyeden, 1.6480 YTL'den kapanan avro 1.6490 YTL'den başladı. 
     Kapanışta doların satış fiyatı 1.3440 YTL, avronun satış fiyatı 1.6480 YTL oldu. 
     Merkez Bankası, doların bugünkü efektif kurunu alışta 1.3283 YTL, satışta 1.3376 YTL olarak açıkladı. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 7 Mart 2007 vadeli, bugün valörlü tahvilin basit getirisi yüzde 16.02, bileşik getirisi yüzde 15.46'dan kapandı. 
     Bu kağıdın bugün valörlü işlemlerinin bileşik getirisi, dünkü kapanışa göre 0.06 puan azaldı. 
     İMKB Tahvil ve Bono Piyasası Repo-Ters Repo Pazarı'nda gecelik işlemlerde faiz ortalama yüzde 14.60'tan gerçekleşti. Gecelik işlemlerde en düşük oran yüzde 14.15, en yüksek oran yüzde 14.80 oldu. 
     
</TEXT>
</DOC>
