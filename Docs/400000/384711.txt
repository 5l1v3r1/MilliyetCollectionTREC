<DOC>
<DOCNO> 384711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/yazar/pulur.html </URL>
<DATE> 2005/10/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kadınlar süpürgelerinize sahip olun 
</HEADLINE>
<TEXT>


AVRUPALI olmak, sadece k ğıt üzerinde demokrasi, insan hakları, kadın, erkek eşitliği, cinsiyet ayrımı, işkenceyi önleme gibi kavramlara imza atmakla olmaz. 
Bunları yazarsın k ğıda, basarsın altına imzayı, oldu bitti. 
Alman cezaevlerinde ya da Fransız karakollarında bunlara, işkenceyi önleme maddesine, insan haklarına ne kadar uyuluyorsa uyarsın. 
Avrupalı olmak için bunlar yeter mi 
Avrupalı olmak bir hayat tarzıdır, beğenip beğenmemek senin elindedir, ama bu saatten sonra "Ben Avrupalının hayat tarzını beğenmiyorum " diyemezsin, elin mahk m kabul edeceksin. 

MİLLİYET, geçtiğimiz çarşamba günü "AB ile yeni hayat" manşetini atarak, Avrupalı olmanın koşullarını yaşamdan örnekledi. 
Hep sorarlar, "Avrupalı olunca ne olacak " ya da "Avrupalı olduk da ne oldu " diye... 
Bakın neler olacak, görün... 

ARTIK çöp toplayıcılarına son... 
Öyle kapıdaki çöpleri karıştırmak, seçtiklerini alıp toptancılara satmak, kalanları, araziye yayılmış çöp yığınlarına depolamak yok 
İyi ama, bu işsizlik içinde, çöp toplayıcılar, büyük şehirlerde çöpleri değerlendirerek üç beş kuruş kazanıyorlar. Şimdi ne yapsınlar, adam mı soysunlar 
Ne yaparlarsa yapsınlar... 
Avrupalı olmak kolay değil 

ARTIK gürültüye de son... 
Gazinoların, kahvelerin hoparlörlerini kısamayanlar, şimdi bir de evlerle, ev kadınlarıyla uğraşacaklar Çamaşır makinelerinin, elektrik süpürgelerinin sesleri kısılacak. Hele inşaatlardaki gürültü, bağırma, çağırma, temel kazma, harç karma, beton dökme yüzünden biri rahatsız olsun, nasıl çaresine bakarlar, görürsünüz. 
Yaa o eğlence yerleri 
Sıkıysa hoparlörleri açsınlar. 
Diyeceksiniz ki, İbrahim Tatlıses'i, Orhan Gencebay'ı, Muazzez Ersoy'u şöyle ağzımızın tadıyla dinleyemeyecek miyiz 
Dinlemeyeceksiniz 
Avrupalı olmak kolay mı 

ARITMA tesisi olmadıkça, denizlere, göllere, akarsulara hiçbir şekilde atık su boşaltılamayacakmış... 
Eee, hani bizim "Deniz her şeyi yutar Akarsu pislik tutmaz" laflarımız. 

TARIMDA çalışan kadınların da sosyal güvenlikleri olacakmış... 
Yani, tütüne, pamuğa, çapaya giden kadınlar sigortalı olacakmış, yani onların da sosyal güvenlikleri olacakmış... 
Elbette olsun, ama önce can güvenlikleri sağlansın, sonra sıra sosyal güvenliğe gelsin. 
Avrupalı olmak kolay değil 

HEPSi tamam da şu dolmuşlardan ne istediler 
Koltuk kılıfından aynalara, kapılardan bagaja kadar standart malzeme kullanılacakmış. 
Eee pes yani, şu Avrupa'da da özgürlük yok 
Dolmuşu ya da taksiyi şöyle renkli ışıklarla, çıstak çıstak çalan ses düzenleriyle ya da kornalarını sevgilisinin sevdiği şarkıyla öttürüp arabayı Taksim'e çekmek varken... 
Bu ve buna benzer şeyler olmadan, biz Avrupalı olamayacakmışız... 
Peki, ne zaman olur bunlar... 
Çetin Altan 2023 dedikten sonra varın siz hesap edin 

HİK YE malum. Adamı idam edecekler, son isteğini sormuşlar. "Padişahın devesine bir yılda Arapça öğreteceğim" demiş, kabul etmişler. 
Biri yanına yanaşmış 
"Ulan, deve Arapça öğrenir mi " 
"Öğrenmez " 
"O halde niye palavra atıyorsun " 
İdam mahk mu gülmüş 
"Bir yıl içinde, ya padişah ölür, ya ben ölürüm, ya da deve Arapça öğrenir " 
Öyle ya kim öle, kim kala 



</TEXT>
</DOC>
