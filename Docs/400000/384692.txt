<DOC>
<DOCNO> 384692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/yasam/yas03.html </URL>
<DATE> 2005/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sabıkalı' silah cinayetleri çözdü 
</HEADLINE>
<TEXT>


5 kuryeyi soyup ikisini öldüren 3 kişi, bir kavgada kullanılan silahın kriminal incelemesiyle yakalandı 

ELVAN EZBER İstanbul 

İstanbul'da 3 yılda 5 döviz bürosu kuryesinin soyulup ikisinin de öldürülmesi olaylarına karıştıkları öne sürülen 3 kişi yakalandı. Zanlılara, bir mahalle kavgasında kullanılan silahla ilgili yapılan kriminal inceleme sonucu ulaşıldı. 

2 cinayet... 
İddiaya göre, bir hafta önce Gaziosmanpaşa'daki bir kavgayı ayıran polis, 10 kişiyi gözaltına aldı. Yerde bulunan 7.65 mm çapındaki ruhsatsız silahı incelemeye alan polis, tabancanın 2003'te Tamer Küçük'ün, 2004'te Ramazan Demir'in öldürülmesi olaylarında kullanıldığını belirledi. 
Gözaltındaki kişilerden Adil Öğretmenoğlu'nun 28 silahın sahibi olduğu anlaşıldı. 
Yılmaz Deniz 27 ve Muammer Nuri Karakaya 32 , Sultanbeyli ve Büyükçekmece'de yakalandı. 
Zanlıların 2001 - 2004 arasında Şişli ve Eyüp'te birer, Beşiktaş'ta üç döviz bürosu kuryesinin soyulması ve 2 kuryenin öldürülmesi olaylarına karıştığı öne sürüldü. 
Cinayetler esnasında silahı Öğretmenoğlu'nun kullandığı anlaşıldı. Öğretmenoğlu'nun internet kafe işlettiği, Karakaya'nın belediyelerin işlerini yapan taşeron firmalarda çalıştığı, Deniz'in ise kuryelik yaptığı öğrenildi. 




</TEXT>
</DOC>
