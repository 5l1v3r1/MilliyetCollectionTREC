<DOC>
<DOCNO> 387140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/son/sonspo08.html </URL>
<DATE> 2005/10/16/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Hidayet, hazırlık maçında 11 sayı attı... 
</HEADLINE>
<TEXT>

     ABD Profesyonel Basketbol Ligi'nde NBA , takımların yeni sezon için hazırlıkları devam ediyor. 
     NBA'deki Türk oyunculardan Hidayet Türkoğlu'nun forma giydiği Orlando Magic, TSİ bugün sabaha karşı yapılan hazırlık maçında, sahasında New Orleans Hornets'ı konuk etti. 
     Magic'in 101-83 galip geldiği maçta ilk 5'de forma giyen Hidayet Türkoğlu, 19 dakika sahada kalarak 11 sayı attı. Türkoğlu, biri hücum ikisi savunma olma üzere 3 ribaunt aldı, 4 asist ve 1 blok yaptı. Tecrübeli oyuncu, 3 sayılık atışlarda 2'de 2, 2 sayılık atışlarda 5'de 2 ve serbest atışlarda 2'de 1 isabet buldu. 
     Magic'de, Dwight Howard'ın 19 sayı ve 9 ribaunt, Jameer Nelson ile Keyon Dooling'in de 14'er sayılık performansları galibiyeti getirdi. 
     Hornets'da ise en fazla sayı üreten oyuncu, 13 sayıyla Jamaal Magloire olunca kazanan taraf Magic oldu. 
     
     İLYASOVA'DAN 3 DAKİKADA 4 SAYI 
     Bir diğer hazırlık maçında, NBA'deki yeni Türk basketbolcu Ersan İlyasova forma giydi. 
     Milwaukee Bucks'ın bu yaz yapılan NBA Ligi oyuncu seçiminde draft 2. tur 36. sırada seçilen ve takımla 2 yıllık sözleşme imzalayan İlyasova, Bucks'ın, Cleveland Cavaliers'ı 91-89 yendiği maçta 3 dakika mücadele etti. 
     Oyunda kaldığı bu kısa süre içinde 4 sayı atan İlyasova, 3 sayılık atışlarda 1'de 1, serbest atışlarda ise 2'de 1 isabet buldu. 
     Bucks'da 17 sayıyla T.J. Ford, Cavaliers'da ise 18 sayıyla Litvanyalı oyuncu Zydrunas Ilgauskas en fazla sayı üreten isimler oldular. 
     
</TEXT>
</DOC>
