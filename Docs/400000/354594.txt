<DOC>
<DOCNO> 354594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/guncel/gun09.html </URL>
<DATE> 2005/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkla ilişkiler ona emanet 
</HEADLINE>
<TEXT>


MEHMET DEMİRKAYA İstanbul 

İstanbul Büyükşehir Belediye Başkanı Kadir Topbaş'ın basın danışmanlığından ayrılan Ayşenur Özturanlı, bundan sonra İstanbul Büyükşehir Belediyesi Basın Yayın ve Halkla İlişkiler Daire Başkanlığı görevini yürütecek. Beyoğlu Belediyesi'nden beri Topbaş'ın basın danışmanlığını yürüten ve başkanın tek kadın bürokratı olan Özturanlı, geçtiğimiz günlerde bu görevinden ayrılmıştı. Aynı zamanda Basın Yayın ve Halkla İlişkiler Daire Başkanı da olan Özturanlı, birlikte yürütmeye çalıştığı iki görevin çok yorucu olması nedeniyle Başkan Topbaş'ın da onayını alarak basın danışmanlığını bıraktığını söyledi. 


</TEXT>
</DOC>
