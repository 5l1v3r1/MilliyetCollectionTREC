<DOC>
<DOCNO> 381012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonyas14.html </URL>
<DATE> 2005/09/23/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
İnternet diline sınırlama... 
</HEADLINE>
<TEXT>

     Çin'in en büyük şehri Şanghay'da internet ortamında kullanılan dilin ve argo sözcüklerin okullarda, resmi belgelerde ve şehirde basılan yayınlarda kullanılmaması için önlem alınacağı bildirildi. 
     Yetkililer, Şanghay Sabah Haberleri gazetesinde yer alan açıklamalarında, web ortamında internet argolarını kullanmanın kolay ve eğlenceli olabileceğini, ancak basın organlarının düzgün ve yasal bir dil kullanma ve bunu yaygınlaştırma sorumluluğu bulunduğunu kaydettiler. 
     Çin gençliği arasında internette sohbet ve kısa mesajın yaygınlaşması nedeniyle gençlerin uydurma, kısaltılmış ve taklit bir dil kullanmaya başladığı belirtilen haberde, kızlar için ''MM'', birinin rakibi için oyuncu katilinin kısaltması ''PK'', çekici olmayan kadınlar için ''konglong'' yani dinozor ifadeleri kullanıldığı ve bunların başka ortamlarda kullanılması için neden olmadığı ifade edildi. 
     Şanghay Halk Meclisi yetkilileri, dilin geliştirilmeye olduğu kadar düzenlenmeye de ihtiyacı olduğunu kaydettiler. 
     Bu arada, Çin İş Hayatı Haberleri gazetesinde Microsoft ve Google şirketlerinin yeni liderlerinin Çin'deki rekabetinden bahsedilirken, liderler için ''PK'' ifadesi kullanıldı. 
     Çinliler internette sohbet ederken vedalaşmak için ''88'' veya ''886'', baştan çıkarma için ''BT'', soluk, zayıf için ''FT'' ve karakter sorunu olan insanlar için ''Renpin Wenti''nin kısaltması olan ''RPWT'' ifadelerini kullanıyorlar. 
     
</TEXT>
</DOC>
