<DOC>
<DOCNO> 377299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sondun20.html </URL>
<DATE> 2005/09/10/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Mübarek beşinci kez devlet başkanı 
</HEADLINE>
<TEXT>

     Mısır'da ilk çok adaylı cumhurbaşkanlığı seçiminin galibi yine Hüsnü Mübarek oldu. 
     Beşinci kez başkan seçilen Hüsnü Mübarek, oyların yüzde 88.6'sını aldı. Mübarek, Mısır devlet başkanlığı koltuğunda altı yıl daha oturacak. 
     Seçime katılım yüzde 23 gibi çok düşük bir oranda kaldı. 32 milyon seçmenden sadece 7 milyonu sandık başına gitti. 
     Mübarek, 1981'de Enver Sedat'ın öldürülmesinden bu yana başkanlık koltuğunda oturuyor. 
     
     Usulsüzlük iddiaları 
     Mısır'daki ilk çok adaylı cumhurbaşkanlığı seçimlerine usülsüzlük iddiaları damgasını vurdu. Seçim Komisyonu, seçimlerin tekrarına ilişkin başvuruları reddetti. 
     Seçimlerde usülsüzluk yapıldığını ileri süren ve mahkemeye başvuracağını söyleyen Ayman Nur, El Cezire televizyonuna yaptığı açıklamada, katılım oranının kırsal kesimde yüzde 15 ile yüzde 20, şehirlerde ise yüzde 3 ile yüzde 5 arasında olduğunu savundu. 
     Seçim Komisyonu, usulsüzlük iddialarıyla gölgelenen seçimin tekrarına ilişkin başvuruları reddetti. 
     
</TEXT>
</DOC>
