<DOC>
<DOCNO> 367149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sontur54.html </URL>
<DATE> 2005/08/04/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Anne Kırandi ''Haberi duyduğumda yeniden doğmuş gibi oldum'' 
</HEADLINE>
<TEXT>

     Tunceli’de terör örgütü PKK tarafından kaçırılan er Coşkun Kırandi’nin serbest bırakıldığını öğrenen babası İlhan Kırandi, "Duygularımı kelimelerle anlatmam mümkün değil" dedi. 
     AA muhabirinin sorularını yanıtlayan Kırandi, oğlunun serbest bırakıldığını televizyondan öğrendiğini, henüz kendisiyle görüşme imkanı bulamadığını belirtti. Kırandi, "Hepimizin gözü aydın. Çok sevinçliyiz. Evde bayram havası var. Duygularımı kelimelerle ifade etmem mümkün değil. Oğlumun serbest bırakılmasında emeği geçen tüm devlet yetkililerine, sivil toplum kuruluşlarına ve diğer kesimlere teşekkür ediyorum" dedi. 
     Eşinin de çok sevinçli olduğunu, çok sayıda yakını ve komşusunun şu anda evlerinde bulunduğunu ifade eden Kırandi, oğluna bir an önce kavuşabilmek için sabırsızlandığını söyledi. 
     
</TEXT>
</DOC>
