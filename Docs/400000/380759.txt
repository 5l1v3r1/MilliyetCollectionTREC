<DOC>
<DOCNO> 380759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/spor/spo30.html </URL>
<DATE> 2005/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Süper Kupa başlıyor 

Futbol Federasyonu yönetimi, Süper Lig ve Türkiye Kupası şampiyonlarının karşı karşıya geleceği "Süper Kupa" finali oynanması kararı aldı. Alınan karar gereği, Süper Kupa finali Almanya'da oynanacak. 2006-07 futbol sezonu başlamadan önce yapılacak finalin tarihi ve oynanacağı kent daha sonra belirlenecek. Bu arada federasyon yarıda kalan İnegölspor-Eskişehirspor maçıyla ilgili, iki takımı da hükmen yenik ilan etti. 

Haftanın hakemleri 

YARIN 
Denizli - Gaziantep Yunus Yıldırım 
G.Birliği - Malatya İsmet Arzuman 
Fenerbahçe - Kayseri Selçuk Dereli 

PAZAR 
Ankaraspor - Beşiktaş Erol Ersoy 
D.Bakır - Ankaragücü Cüneyt Çakır 
K.Erciyes - Sivas Metin Aydoğan 
Ç.Rizespor - Konyaspor Serdar Tatlı 
Samsunspor - G.Saray Bülent Yıldırım 

Digitürk'le devam 

Rekabet Kurulu, Futbol Federasyonu'nun Digitürk ile ihalesiz iki sene daha devam etme talebini onayladı. Başkanvekili Hasan Doğan'ın yoğun çabalarıyla gelen onayla birlikte yaklaşık 20 milyon dolarlık bir ek gelir sağlayan Futbol Federasyonu, Türkiye Kupası maçlarının da Digitürk'e verilmesi isteği için olumlu yanıt aldı. 

Karagümrük turladı 

Türkiye Kupası 2. Kademesi'nde dün oynanan erteleme maçında Fatih Karagümrük sahasında Akçaabat Sebat'ı penaltı atışları sonunda 8-7 mağlup ederek tur atladı. Maçın normal süresi ve uzatmaları 81'de Ali ve 90'da Göktuğ'un pen. golleriyle 1-1 bitti. 

Klasmana kaldık 

24. Avrupa Bayanlar Voleybol Şampiyonası finallerinde Türkiye, 5. maçında Bulgaristan'ı 3-1 yendi. Hırvatistan'ın Pula kentinde yapılan B Grubu maçında millilerimiz maçın ilk setini 25-20 kaybetmesine rağmen diğer setleri 25-14, 25-19 ve 25-23 alarak galibiyete ulaşmasını bildi. Ay - Yıldızlı ekibimiz bu galibiyetle beşincilik-sekizincilik klasman mücadelesi yapmaya hak kazandı. Milli Takım, ilk maçını Hırvatistan ile yapacak. 



</TEXT>
</DOC>
