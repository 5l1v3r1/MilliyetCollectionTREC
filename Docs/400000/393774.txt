<DOC>
<DOCNO> 393774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/soneko50.html </URL>
<DATE> 2005/11/10/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
ABD'de en çok satan araç Ford F serisi oldu... 
</HEADLINE>
<TEXT>

     Bülent Keneş AA 

ABD'de 2005 yılının ilk dokuz ayında en fazla satan araçların pikaplar olduğu kaydedilirken, son 22 yıldır ABD'nin en çok satan aracı olan Ford F-serisi pikaplarının son dokuz ayda 694 bin 690 adet sattığı bildirildi. 
     Amerikan Otomotiv Haberleri Veri Merkezi tarafından yayınlanan satış rakamlarına göre, yine pikap olan Chevrolet Silverado en çok satan 10 araç arasında ikinci, Dodge Ram ise dördüncü sırada yer aldı. 
     Ford F-Serisi pikaplarının 2004 yılında ise tarihinin en yüksek satış rakamına ulaşarak 939 bin 511'e ulaştığı kaydedildi. Ancak kamyonet ve pikap satışları listede ön sıralarda yer almasına rağmen son zamanlarda ciddi bir düşüş yaşadıkları ve 2005 Eylül ayı satışlarının geçen yılın aynı ayına göre Ford F-Serisi için yüzde 30, Chevrolet Siverado içinse yüzde 37 azaldığı bildirildi. 
     2005 yılının ilk dokuz ayında ABD'de en fazla satılan araçlar ve satış rakamları şöyle 
     ''Ford F-Serisi 694 bin 690, Chevrolet Silverado 570 bin 278, Toyota Camry 334 bin 349, Dodge Ram 318 bin 812, Honda Accord 292 bin 398, Honda Civic 233 bin 838, Nissan Altima 205 bin 145, Ford Explorer 196 bin 878, Chevrolet TrailBlazer 190 bin 964, Toyota Corolla 188 bin 263.'' 
     
</TEXT>
</DOC>
