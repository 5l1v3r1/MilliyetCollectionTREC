<DOC>
<DOCNO> 373586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/son/sonspo03.html </URL>
<DATE> 2005/08/28/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Trabzonspor Fatih Tekke'yi satmıyoruz... 
</HEADLINE>
<TEXT>

     Trabzonspor Yönetimi, Wigan’ın Fatih Tekke için önerdiği 5 milyon Euro’luk serveti elinin tersiyle itti Satmıyoruz 
     Yönetici Metin Akbaşoğlu, Böyle bir yıldızı ön hazırlığını yapmadan gönderemeyiz'' ifadesini kullandı. Bordo-Mavililer’in İngiliz ekibine de son kararını bildirip noktayı koyduğu öğrenildi Bu konu kapanmıştır. 
     
     Son kararımız’ 
     Trabzonspor Yönetimi, her sezon olduğu gibi birçok Avrupa takımının gözdesi haline gelen Fatih Tekke ile ilgili son kararını verdi... Premier Lige bu sezon yükselen Wigan’ın renklerine bağlamak için harekete geçtiği ve tam 5 milyon Euro önerdiği yıldız futbolcuyu satma gibi bir düşüncelerinin olmadığını açıklayan yönetici Metin Akbaşoğlu, Şu an lig başladı, büyük hedeflerimiz söz konusu. Fatih Tekke gibi dünyanın en önemli futbolcularından biri hazırlığı yapılmadan satılamaz. Ve biz de bu hazırlığı yapmış değiliz'' ifadesini kullandı. 
     
     Söz veremeyiz’ 
     Fatih Tekke ile sadece Wigan’ın ilgilenmediğini de dile getiren Akbaşoğlu, Birçok öneriyle karşı karşıya kaldık. Ancak ne yönetim ne de Fatih’in şimdilik böyle bir düşüncesi yok. Çünkü kaptanımız da şampiyonluk sevincini Trabzonspor formasıyla yaşadıktan sonra ayrılmak niyetinde'' dedi. Gelecek sezona ilişkin de yorumlar yapan Akbaşoğlu, Şimdiden birşey söylemek, söz vermek doğru olmaz. Çünkü o zamanın şartları neleri gerektirir bilinmez. Hem Fatih Tekke’nin hem de kulübün tatmin olması lazım'' diye konuştu. 
     
     Açığı kapatılmaz’ 
     Yönetim Kurulu’nun da Fatih Tekke’nin satılmaması konusunda fikir birliğine vardığı vurgulanırken, Şu an bize para değil Fatih Tekke gibi bir yıldız lazım. Ayrıca sezon başında Avrupa’ya veda ederek üzdüğümüz taraftarımızın gönlünü şampiyonlukla almalıyız ve bu yolda ona çok ihtiyacımız var'' dediği öğrenildi. Transferi teknik direktör Şenol Güneş’in de veto ettiği ve Fatih’in açığını kapatmamız neredeyse imkansız'' görüşünü savunduğu vurgulandı. Yönetim, konuyla ilgili kararını da Wigan’a bildirdi. 
     
</TEXT>
</DOC>
