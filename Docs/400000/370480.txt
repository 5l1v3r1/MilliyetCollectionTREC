<DOC>
<DOCNO> 370480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/yasam/axyas02.html </URL>
<DATE> 2005/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Orman yakana hiç acımamalı' 
</HEADLINE>
<TEXT>


İzmir'de kül olan ormanı inceleyen Çevre ve Orman Bakanı Pepe, 'Cezalar caydırıcı değil' dedi 

TAYLAN YILDIRIM İzmir DHA 

Çevre ve Orman Bakanı Osman Pepe, İzmir Bayırdır'a bağlı Dernekli köyü yakınlarında, üzüm kurutmak için sergi alanının açılması amacıyla yakılan otların yok ettiği 200 hektarlık orman ve tarım alanında incelemelerde bulundu. 

'Bu bir insanlık suçu' 
İncelemeler sonrası Bakan Pepe, Orman Genel Müdürü Osman Kahveci ve Özel Çevre Koruma Kurumu Başkanı Önder Kıraç'la kahvaltılı basın toplantısı düzenledi. 
Toplantıda Pepe, yangının, geçen yıl Seferihisar'da olduğu gibi bir kişinin ihmali sonucu çıktığını hatırlattı ve ormanların yakılmasına, "Bu insanlık suçu. Yakanlara, acımadan en büyük ceza verilmeli" dedi. 

'Ceza alan da az' 
Bakan Pepe, toplantıda konuyla ilgili şu görüşlerini basınla paylaştı 
"Bu konudaki cezalar çok az. Geçmiş dönemlerden beri faili belli yangınları araştırdım. Bu faillerin sadece üçte birinin ceza aldığını, cezaların da en alt limitte olduğunu gördüm. İnsanlar failleri komşu, akraba diye koruyor. Birçok olayda cezai ehliyeti olmayanlar fail gösteriliyor. Mahkemelerin işlerine karışamayız ama cezalandırmalar üst limitten olursa caydırıcılığı olur. Yakanlara acımamalı. Çünkü faillere gösterilecek merhamet, ülkenin geleceğine yapılacak buhtandır Kara çalma, iftira . Köylerin imamları, öğretmenleri, muhtarları da vatandaşları bilinçlendirmeli." 




</TEXT>
</DOC>
