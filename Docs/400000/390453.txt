<DOC>
<DOCNO> 390453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sonsiy07.html </URL>
<DATE> 2005/10/28/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Sezer'in eşsiz davetine boykot genişliyor 
</HEADLINE>
<TEXT>

     BÜLENT SARIOĞLU Ankara 

Cumhurbaşkanı Ahmet Necdet Sezer, AKP iktidarında getirdiği uygulamayı bozmayarak, 29 Ekim Cumhuriyet Resepsiyonu için eşleri türbanlı milletvekillerine "eşsiz" davetiye gönderdi. Rektörlerin Çankaya Köşkü'ne toplu davet edilmesini de "hükümete tavır" olarak yorumlayan AKP milletvekilleri Sezer'e tepkilerini sertleştirmeye başladı. 
     AKP Bursa Milletvekili Faruk Anbarcıoğlu, eski Başbakan Adnan Menderes'in tanımlamasına benzer bir değerlendirmeyle "Van'daki kara cüppelileri arayıp 'eşlerinizle birlikte gelebilirsiniz' demesi komedidir" dedi. Sezer'in nın rektörleri çağırması nedeniyle "davetiyeyi iade edeceğini" açıklayan Anbarcıoğlu şunları söyledi 
     "Herhalde bir hata var diye yazıyla geri göndereceğim. Bana sormadılar hanımın başörtü takıyor mu, takmıyor mu diye. Cumhurbaşkanının böyle bir tercih hakkı yok. Kendi oğlunun nişanı, düğünü olsaydı sorun değildi. İçimize sindiremiyoruz." Sezer, geçen yıl sadece 13 AKP'linin katıldığı resepsiyon için bu yıl yine eşleri türban kullanmayan bakanlarla komisyon başkanları ve milletvekillerine eşli davetiye gönderdi. Eşsiz davet alan TBMM Başkanı Bülent Arınç'ın resepsiyona katılıp katılmayacağı dün kesinleşmedi. Eşsiz davet alan Anayasa Komisyonu Başkanı Burhan Kuzu ise, "Geçen yıl gitmedim, bu yıl da gitmeyeceğim. Bayramı İstanbul'da halkla kutlayacağım" dedi. 
     Geçen yıl davetiyeleri iade eden milletvekillerine bu kez davet yapılmadı. Ancak eşinin başı açık olduğunu beyan eden bazı milletvekilleri bu kez eşli davet edildi. Bu gruptan AKP Çanakkale Milletvekili İbrahim Köşdere "Geçen yıl sitem mektubu gönderip iade etmiştim. Bu yıl eşli davet geldi, gideceğim" dedi. Ancak AKP Yalova Milletvekili Şükrü Önder gibi eşinin başı açık olduğunu bildirmesine karşın tek kişilik davetiye alanlar da oldu. Önder "Sağolsun, cumhurbaşkanı bunlara dikkat etmiyor. Bana eşli davetiye gelse de arkadaşlarım davet edilmediği için icabet etmem. Ne yapalım, bugünler de geçer" dedi. 
     
     Suç işleyenleri destekledi 
     Erzurum Milletvekili Nuri Akbulut İnsan haklarına aykırı olduğu için protesto ediyorum. Eşimin 40 yıldır başı örtülü, ona 'başını aç' mı diyeceğim Başını kapatmanın Allah'ın emri olduğunu düşünüyorsa bu nasıl engellenir Rektörlerin davet edilmesiyle, yargıdaki bir konuda eylem yaparak suç işleyenler destekleniyor. 
     Adıyaman Milletvekili Hüsrev Kutlu Cumhurbaşkanı Cumhurbaşkanlığı'nı özel mülkü, Cumhuriyet Bayramı'nı da ailevi düğün merasimi şeklinde görüp, istediği kişiye davetiye gönderiyor. Eşsiz davet edildim ama eşli gelse de eşimle birlikte gitmeyecektim. 
     
</TEXT>
</DOC>
