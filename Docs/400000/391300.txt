<DOC>
<DOCNO> 391300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/spor/spo11.html </URL>
<DATE> 2005/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeş, kardeşi vurdu 
</HEADLINE>
<TEXT>


Basketbol Ligi'nin üçüncü haftasında Beykoz Coachu Behçet Üner, ağabeyi Galatasaray Coachu Halil Üner'i dize getirdi. Efes, Banvit'ten fark yedi, Türk Telekom dışında yenilgisiz takım kalmadı 

GÖKHAN TÜRE 


Yıllardan bu yana herkesin sonunu önceden tahmin etmekte zorlanmadığı Basketbol Ligi, alınan sürpriz sonuçlarla reytingini yükseltmeyi sürdürüyor. 
Ligde bu haftaya damgasını vuran ise 3 B'ler, yani Beykoz, Büyük Kolej ve Banvit oldu. Kardeşi kardeşe , reytingi tavana vurduran ve haftanın en ilginç sonucunun çıktığı maç, Galatasaray ile Beykoz arasında oynandı. İkinci haftayı açık farklı Beşiktaş yenilgisiyle kapayan Galatasaray'ın kazanacağına "kesin" gözüyle bakılan müsabakada, ligin yeni takımı Beykoz'un coachu Behçet Üner, Galatasaray coachu olan ağabeyi Halil Üner'in karizmasını sarsacak bir sonuca imza attı. Hep kümede kalma savaşı veren Büyük Kolej ise, daha bir hafta önce Ülker'e yirmi sayı fark yapan Tekel'i, hem de rakip sahada yenerek yine tüm tahminleri altüst eden bir sonuç aldı. Banvit de son dört yılın şampiyonu Efes Pilsen'e ligdeki ilk yenilgisini on sayılık farkla tattırdı. 
Henüz üçüncü hafta olmasına karşın Türk Telekom dışında yenilgisiz takım kalmaması "rekabet düzeyi" açısından sevindirici. Yabancı ve yerli transferlerini belki de "en isabetli" yapan takım olan Türk Telekom, şüphesiz bu sezonun en flaş takımlarından biri olacak. Ligin en köklü kulüplerinden İstanbul Teknik Üniversitesi'nin ise daha sezon başından "averaj takımı" hüviyetine bürünmesini görmek ise basketbolseverleri üzüyor. 

HAFTANIN KARMASI 
Kambala 
Fenerbahçe 
Radosevic 
Banvit 
Dudley 
T. Telekom 
Murat 
Büyük Kolej 
Dobie 
Beykoz 

HAFTANIN KAHRAMANI 
Radosevic Banvit 
Efes Pilsen gibi savunması ile sadece Türkiye'de değil, Avrupa'da da tanınan güçlü bir rakibe karşı 33 sayı yaparak haftanın en flaş sonuçlarından birinde başrolü oynadı, yükselen formuyla bu sezon çok can yakacağını bir kez daha gösterdi. 

HAFTANIN TAKIMLARI 
Beykoz, B.Kolej, Banvit 

EN İYİ COACH 
Behçet Üner Beykoz 
Taraftarlarının tabiriyle "Boğaz'ın Yargıçları", kadrosunu henüz oturtamamasına karşın Galatasaray maçındaki üst düzey performansı ve kazanma gayretiyle galibiyeti haketti. Coach Behçet Üner de Galatasaray coachu ve aynı zamanda ağabeyi olan Halil Üner'e karşı ilk raundu kazanan taraf oldu. 

HAFTANIN SÜRPRİZİ 
Bu kategoriye bu haftaki performanslarıyla üç ayrı sonuç birden taşındı. Banvit, son dört yılın şampiyonu Efes Pilsen'i on sayı farkla devirirken, Büyük Kolej de, bir hafta önce Ülkerspor'u 20 sayı farkla yenen Tekel'i, hem de deplasmanda mağlup etmeyi başardı. Ligin yeni takımı Beykoz ise Galatasaray Cafe Crown'ı uzatmada yenerek üçüncü haftanın üçüncü büyük sürprizine imza attı. 

HAFTANIN PORTRESİ 
Damir Mrsic Fenerbahçe 
Hafta arası 35'inci yaşgününü PAOK karşısında 35 sayı ile kutlayan Mrsic, yıllandıkça değerlenen şarap gibi her geçen gün basketbolunu geliştiriyor. Mrsic, Tuborg Pilsener'i deplasmanda yendikleri karşılaşmada 24 sayı ve 5 asist ile oynadı ve sayı krallığındaki ikinciliğinin ardından asist krallığında da dördüncülüğe oturdu. 

EN İYİ ALTINCI ADAM 
Cevher Darüşşafaka 
Takımı Türk Telekom'a deplasmanda kaybetmiş olmasına karşın ortaya koyduğu oyunla ve 19 sayı, 8 ribaundluk performansıyla, ikinci hafta üst üste sonradan oyuna girerek en iyi randıman veren oyuncu özelliğini korudu. 

HAFTANIN HAKEMLERİ 
Recep Ankaralı, İsmail Aydın, Zafer Yılmaz 
Tekel-Büyük Kolej 
Haftanın en zorlu maçlarından birinde görev yapan üçlü, hatasız denebilecek düzeyde bir performansla müsabakayı tamamladılar. 

SAYI KRALLIĞI 
79 Dixon G.Saray 
70 Mrsic F.Bahçe 
64 Videnov Tekel 

RİBAUND KRALLIĞI 
41 Benton B.Kolej 
32 Mirsad Ülker 
29 Hugley Erdemir 

ASİST KRALLIĞI 
22 Kerem Beşiktaş 
17 Hakan Tuborg 
16 Reese Tekel 

BLOK KRALLIĞI 
11 Fatih G.Saray 
10 Bell Tuborg 
8 Scott Erdemir 

TOP ÇALMA KRALLIĞI 
9 Barkın Erdemir 
9 Erdal F.Bahçe 
8 Mehmet P.Karşıyaka 

TOP ÇALMA KRALLIĞI 
55.4 Dudley T.Telekom 
54.7 Benton Büyük Kolej 
51.6 Tutku T.Telekom 

PUAN DURUMU TAKIMLAR O G M A Y P Türk Telekom 3 3 0 285 257 6 Tekel 3 2 1 241 198 5 Büyük Kolej 3 2 1 230 210 5 Ülkerspor 3 2 1 220 222 5 Banvit 3 2 1 263 209 5 Darüşşafaka 3 2 1 264 261 5 Efes Pilsen 3 2 1 228 185 5 Fenerbahçe 3 2 1 274 229 5 Beşiktaş C.Turka 3 2 1 239 225 5 Beykoz 3 1 2 206 255 4 Tuborg Pilsener 3 1 2 227 229 4 G.Saray C.Crown 3 1 2 222 235 4 Pınar Karşıyaka 3 1 2 209 234 4 Erdemirspor 3 1 2 189 220 4 Mersin BŞ. Bld. 3 0 3 250 276 3 İ.T.Ü 3 0 3 178 280 3 
TOPLU SONUÇLAR Ülkerspor-Pınar Karşıyaka 82-74, Türk Telekom-Darüşşafaka 94-88, Banvit-Efes Pilsen 77-67, Erdemirspor-İ.T.Ü. 85-63, Galatasaray Cafe Crown-Beykoz 75-78 U , Tekelspor-Büyük Kolej 81-85, Tuborg Pilsener-Fenerbahçe 70-84, Beşiktaş Cola Turka-Mersin BŞ. Bld. 87-76 
HAFTANIN PROGRAMI Fenerbahçe-Efes Pilsen, Galatasaray Cafe Crown-Ülker, Beşiktaş Cola Turka-Tekel, Darüşşafaka-İ.T.Ü., Büyük Kolej-Banvit, Pınar Karşıyaka-Erdemir, Mersin BŞ. Bld.-Tuborg Pilsener, Beykoz-Türk Telekom 


</TEXT>
</DOC>
