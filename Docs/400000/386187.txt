<DOC>
<DOCNO> 386187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sonyas07.html </URL>
<DATE> 2005/10/12/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Erkek çocuk isteği nüfusu artırıyor 
</HEADLINE>
<TEXT>

     
     Cem BAKIRCI ERZURUM, DHA 
     
ATATÜRK Üniversitesi Tıp Fakültesi Aziziye Araştırma Hastanesi Kadın- Doğum Anabilim Dalı Başkanı Prof. Dr. Sedat Kadanalı, Doğu’da halkın yüzde 80’inin erkek çocuk arzusu ile yanıp tutuştuğunu söyledi. Türbeleri dolduranların büyük bir bölümünün erkek çocuk isteyen anneler olduğunu belirten Prof. Dr. Kadanalı, Aşırı erkek çocuk isteği ülke nüfusunu artıyor'' dedi. 
     Aile planlamasının İlle de erkek çocuk olsun'' isteği yüzünden bir kenara itildiğini belirten Prof. Dr. Sedat Kadanalı, eşlerin erkek çocuk sahibi olmak için çeşitli ilkel yollar ve geleneksel yöntemler denediğini bildirdi. Prof. Dr. Kadanalı, Anne ve babaların yüzde 80’i erkek çocuk istiyor. Kızınız olacak’ dediğimiz zaman sert tepkiyle karşılaşıyoruz. Erkek çocuk yapma umudu ile aile planlaması bir kenara itiliyor'' diye konuştu. 
     Erkek çocuk sahibi olma ümidiyle, kırmızı et tüketiminin artırıldığını, türbelere gidildiğini, muska yazdırıldığını hatırlatan Prof. Dr. Kadanalı şöyle devam etti 
     Bazıları da takvim yöntemi uyguluyor. Şu yaşta hamile kalınırsa kız, şu ayda kalınırsa erkek olur diye. Halka şu mesajı vermek gerekir. Erkek çocuk olması için ispatlanmış hiç bir yöntem yoktur. Halkımız boşuna maddi ve manevi zarara giriyor.'' 
     
</TEXT>
</DOC>
