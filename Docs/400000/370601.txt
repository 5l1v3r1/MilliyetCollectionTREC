<DOC>
<DOCNO> 370601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonsiy04.html </URL>
<DATE> 2005/08/17/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Bakan Unakıtan'ın kızı da gıda sektörüne girdi 
</HEADLINE>
<TEXT>

     Maliye Bakanı Kemal Unakıtan’ın oğlundan sonra kızı da gıda piyasasına girdi. Bakan Unakıtan’ın kızı Fatma Unakıtan, gıda ürünleri ticareti için İstanbul’da şirket kurdu. 
     "FAB Gıda Sanayi Ticaret Ltd. Şti." adıyla kurulan şirketin sermayesi 160 bin YTL düzeyinde oluştu. Şirkette Fatma Unakıtan 80 bin YTL’lik, diğer ortak Zeynep Basutcu ise 80 bin YTL’lik paya sahip oldu. Şirketin müdürlüklerini iki ortağın birlikte yapacakları belirtildi. 
     Şirket başta yumurta, et, balık, tavuk, sakatat, salam, sosis, pastırma, sucuk gibi ürünler olmak üzere her türlü gıdanın ticaretiyle pazarlamasını yapacak. 
     Maliye Bakanı Kemal Unakıtan’ın oğlu Abdullah Unakıtan’ın da tavukçuluk sektöründe faaliyet gösteren bir şirketi bulunuyor. Bu şirket, yaptığı mısır ithalatı nedeniyle bir dönem kamuoyunda eleştirilere neden olmuştu. 
     Bakan Unakıtan, oğlu Abdullah Unakıtan’ın mısırları, "çiftliklerindeki tavuklar için" ithal ettiğini savunmuştu. 
     
</TEXT>
</DOC>
