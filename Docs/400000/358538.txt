<DOC>
<DOCNO> 358538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/spor/spo20.html </URL>
<DATE> 2005/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Kare Ası 
</HEADLINE>
<TEXT>


YAKAN TOP Nilay YILMAZ 


Takımlarımız havuzun derdine düşünce transfer yapmayı bir süreliğine askıya aldı. Bu nedenle de yeni yıldızlarımızla tanışma şerefine henüz nail olamadık. Ancak Selçuk Yula buna rağmen, şampiyonun belli olduğunu yazmış, Ziya Şengül de Fenerbahçe yöneticilerinin ne kadar uyanık olduğunu dile getirmiş. Adnan Menderes Aybaba, kendi üslubuyla yıldız transferinin şart olduğunu vurgulamış, Kazım Kanat ise "Sıkıysa Terim'i eleştirsinler" demiş. İşte bu Haftanın Kare Ası 
Selçuk Yula Şampiyon belli de ikinci kim olur - Pas Fotomaç Kimse kusura bakmasın ama bütün veriler, istatistikler, futbol adına ortaya konacak tüm gerçekler yeni sezonun şampiyonunun F.Bahçe olacağını gösteriyor... Haa, "Böyle olunca ligin zevki kalır mı arkadaş" derseniz ben de size kıyasıya geçecek, çok güzel bir lig ikinciliği mücadelesini seyretmenizi öneririm. 
Ziya Şengül Fener, gümbür gümbür geliyor - Star Fenerbahçe'nin tüm yöneticileri en üstünden en altına kadar her biri uyanık ihale patronu. Bugün itibariyle Fenerbahçe'nin transferde gümbür gümbür ses vereceği inancını taşıyorum. İnşallah yanılmam. Fenerbahçe Yönetimi uyanıktır. Artı sabırlıdır. Bu suskunluğa kimse aldanmasın. Bir bakarsınız Newcastle ile anlaşmış olan Emre Fenerbahçe formasını giyebilir. 
Adnan Menderes Aybaba Carew'in satılması yerinde bir karar - Star Fener Anelka'yı getirdi, yer yerinden oynadı. Beşiktaş'ın da mutlaka kadrosuna böyle birini katması şart. İş olsun diye adam alınacaksa macera aranmasın. Zidane, Ronaldo, Beckham gibilerini alacaksın ki, hem taraftarı tribüne çekebilesin, hem de şampiyonluğa ortak olabilesin. 
Kazım Kanat Beckenbauer Terim - Sabah Ersun Yanal'ın ardından ağıt yakan Turgay Renklikurt Akşam ve Zeki Çol Vatan henüz Terim için yazı yazmadılar. Hoş ya... Sıkıysa Terim'i eleştirsinler de göreyim. Öyle değil mi bay Renklikurt Hani her firavunun bir Musa'sı var ya 

Taraftar Gerrard'ı çok seviyor ve neden tırnaklarına kadar bir Liverpoollu olduğunu anlamak zor değil. 
Rafael Benitez 


Haberiniz var mı 

1960 yılında futbol formaları hafif kumaş adı verilen naylondan yapılmaya başlandı. Bundan önce tişörtler kalın pamuklu kumaştandı. Şortlar uzun ve çok boldu. Çoraplar ise yünden yapılıyordu. 



Biraz geç kalmadın mı 
Evlendim, çocuğum oldu, artık uslandım. 
Yusuf Şimşek 

Atı alan 
Üsküdar'ı geçti 
Transfer için acele etmiyoruz. 
Galatasaray 2. Başkanı Ergun Gürsoy 

Gitti paracıklar 
Aman Rıza, aman yönetim, lütfen ince eleyip sık dokuyun. Juanfran'a bir türlü kulüp bulamıyoruz. Vah, vah 1.2 milyon Euro bile vermiyorlar. Önümüze sadaka gibi 500 bin Euro atıyorlar. 
Sanlı Sarıalioğlu - Vatan 

İç iç, rahatlarsın 
Kazanmayı çok istiyordum. Olmadı. Şu anda bir biraya ihtiyacım var. 
Andy Roddick - Wimbledon Tenis Turnuvası, CNN Türk 

Doğru tesbit 
Fenerbahçe'nin transferdeki tercihleri rakiplerinin tutumuna bağlı olacak. Yani, bir bombaya karşı, daha büyük bomba transfer. 
Gökmen Özdenak - Star 

Gerçekten mi 
Bizim seyirci alışmış, 'Yöneticilerimiz onu alsın, bunu alsın' diyorlar, ama bu işler öyle lafla olmuyor. Futbolcu, parayla alınıyor. 
Can Bartu - Hürriyet 

Kralın prensi 
Rüştü benim prensimdir. 
Ali Şen - Ve Gool, TV8 



</TEXT>
</DOC>
