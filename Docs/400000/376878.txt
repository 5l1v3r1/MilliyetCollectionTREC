<DOC>
<DOCNO> 376878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonyas02.html </URL>
<DATE> 2005/09/08/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Sağlam evlilikler, üniversite arkadaşlarından çıkıyor 
</HEADLINE>
<TEXT>

     Metin FERAH DHA 

ABANT İzzet Baysal Üniversitesi Fen Edebiyat Fakültesi Psikoloji Bölümü öğretim üyesi Yrd.Doç.Dr. Asiye Kumru, en iyi ve sağlam evliliklerin üniversite yıllarında başlayan arkadaşlıklardan oluştuğunu belirterek, Üniversiteler, gençlerin hayatlarına yön verdikleri, yeni arkadaşlar, sevgili ve eş buldukları yerlerdir'' dedi. 
     Üniversite nedeniyle aile ve evlerinden ilk kez ayrı kalacak gençlerin bulundukları yeni ortam ve şehre adapte olmalarının sıkıntılı olacağına değinen Yrd.Doç.Dr. Kumru, Gençlerin yetişkinliğe adım attıkları günlerde aile ve evlerinden ayrı kalmaları, genişleyen özgürlükler karşısında her işe kendileri karar verme yetisine sahip bırakıyor. Bulundukları yeni çevrede kendilerini yanlız hisseden gençler, özlem duydukları yakınlarıyla bağlantı kurmalı, fırsat buldukça yanlarına giderek özlemlerini gidermeliler. Çünkü gençlerin bu geçiş noktalarında anne ve babalarının desteklerine büyük ihtiyacı vardır'' dedi. 
     Üniversite çağında olan gençlerin yaş itibariyle karşı cinsle arkadaşlık yapmalarının son derece doğal olduğunu söyleyen Yrd.Doç.Dr. Kumru, En iyi ve sağlam evlilikler üniversite yıllarında başlayan arkadaşlıklardan oluşuyor. 20’li yaşlardaki gençlerin arkadaşlık kurarak evlenecekleri kişileri seçmeleri kadar doğal birşey olamaz. Üniversiteler, gençlerin hayatlarına yön verdikleri, yeni arkadaşlar, sevgili ve eş buldukları yerlerdir'' diye konuştu. 
     Üniversite yıllarındaki ilk arkadaşlıkların kayıtlar zamanında başladığını söyleyen Yrd.Doç.Dr. Kumru, Kendi yaş grubu ve kendi sınıf arkadaşlarıyla beraber olan gençler, birbirleriyle çabuk kaynaşırlar. Ortak sorun ve dertler etrafında dolaşan bu gençler, kendi ayakları üzerinde durmayı öğrenirlerken, yapacakları her işe de kendileri karar verme yetisine sahip olurlar. Gençlerin yüksek tahsilleri süresince yaşayacakları ortamı tanımaları son derece önemlidir. İhtiyaçlarını nerelerden karşılayabileceğini, üniversitenin ve şehrin dokusunun nasıl birşey olduğunu, okulun ve şehrin kendilerine ne sunduğunu öğrenen gençler, hiçbir zaman karamsarlığa kapılmazlar'' dedi. 

     
</TEXT>
</DOC>
