<DOC>
<DOCNO> 369212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sondun21.html </URL>
<DATE> 2005/08/12/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
İran'da başkentin meydanında yangın, 100 araç yandı... 
</HEADLINE>
<TEXT>

     İran'ın başkenti Tahran'daki bir meydanda çıkan yangında, 100'den fazla aracın yandığı bildirildi. 
     Tahran acil servis merkezindeki polis yetkilisi Gulamrıza Ekberinecad, yaptığı açıklamada, sabah saatlerinde Tahran'ın güneyindeki kalabalık alanlardan biri olan Horasan Meydanı'nda yangın çıktığını söyledi. 
     Yangına, bir benzin istasyonundan yere dökülen benzinin neden olduğunu ifade eden Ekberinecad, olay sırasında meydanda bulunan 100'den fazla aracın yanarak kullanılamaz hale geldiğini belirtti. 
     Yangının erken saatlerde çıktığını ve meydanda kimsenin bulunmadığını kaydeden Ekberinecad, bu nedenle ölen ya da yararlanan olmadığını bildirdi. 
     Ekberinecad, itfaiye ekiplerinin yangını söndürdüğünü, olayla ilgili soruşturmanın sürdüğünü kaydetti. 
     
</TEXT>
</DOC>
