<DOC>
<DOCNO> 399130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/guncel/gun12.html </URL>
<DATE> 2005/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Genel müdürün esrarengiz ölümü 
</HEADLINE>
<TEXT>


Uluslararası havacılık şirketi EADS'nin Türkiye Genel Müdürü Sidan, Ankara'da arabasında başından vurulmuş olarak bulundu 

ANKARA Milliyet 

Ünlü havacılık şirketi European Aeronautic Defence and Space Company'nin EADS Türkiye Genel Müdürü Faruk Sidan, Ankara Gölbaşı'nda başından vurulmuş olarak bulundu. 
Türkiye'de önemli ihalelere giren ve halen Aselsan'la helikopter füze savunma sistemi konusunda ortak çalışma yürüten Alman-İspanyol ve Fransız ortak kuruluşu EADS'nin Türkiye Genel Müdürü Faruk Sidan'dan, önceki sabah evinden ayrıldıktan sonra bir daha haber alınamadı. 
Ailesinin polise yaptığı başvurunun ardından araştırma başlıtılırken, Jandarma'ya dün sabah Ahlatlıbel'teki ormanlık arazide bir otomobil içinde ceset buldunduğu ihbarı geldi. Yapılan incelemede, otomobilde başından vurulmuş ve elinde silah bulunan cesedin, Faruk Sidan'a ait olduğu anlaşıldı. Olayı haber alan aile, bölgeye gelerek cesedi teşhis etti. Sidan'ın canına kıydığı ihtimali üzerinde durulurken, cinayet olasılığını da değerlendiren savcılık cesede otopsi yapılmasını kararlaştırdı. 
EADS firması, Airbus yolcu uçakları, Eurocopter helikopterler, Eurofighter savaş uçaklarını üretiyor, Galileo uydusu ile Ariane uzay projesini yürütüyor. 



</TEXT>
</DOC>
