<DOC>
<DOCNO> 374728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/soneko23.html </URL>
<DATE> 2005/09/01/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
THY, iştirakinin halka arzı için onay almadı... 
</HEADLINE>
<TEXT>

     Türk Hava Yolları'nın THY , sermayesine yüzde 50 oranında iştirak ettiği Güneş Ekspres Havacılık'ın halka arz çalışmaları durduruldu. 
     THY'den Borsa'ya gönderilen açıklamada, ortaklığın sermayesine yüzde 50 oranında iştirak ettiği Güneş Ekspres Havacılık A.Ş.'nin değer tespit çalışmasının sonucuna bağlı olarak, halka arzedilecek hisse oranının bilahare Yönetim Kurulu'nca karara bağlanmak üzere Özelleştirme İdaresi Başkanlığı'ndan onay alınmak kaydıyla, halka arz edilmesi hususunda çalışmalara başlanmasına ilişkin karar alındığı anımsatıldı. 
     Açıklamada, ''Konuya ilişkin Özelleştirme İdaresi Başkanlığı'ndan onay alınamadığından, şirketin halka arz çalışmalarının durdurulması hususunda ortaklığımızın dünkü Yönetim Kurulu toplantısında karar alınmıştır'' denildi. 
     
</TEXT>
</DOC>
