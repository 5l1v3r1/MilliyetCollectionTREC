<DOC>
<DOCNO> 388153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/yasam/yas04.html </URL>
<DATE> 2005/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İlköğretimde acı biber cezası 
</HEADLINE>
<TEXT>


Tire'de 24 yıllık bir kadın öğretmenin, 4 öğrencisini, ağızlarına acı biber sürerek cezalandırdığı iddia edildi 

İZMİR DHA 

İzmir'in Tire İlçesi'ndeki 4 Eylül İlköğretim Okulu'nda görev yapan 24 yıllık sosyal bilgiler öğretmeni T.K.'nın, bazı öğrencilerini, ağızlarına acı biber sürerek cezalandırdığı iddia edildi. 
Cezayı alan 4 öğrencinin okul müdürüne başvurması üzerine T.K. hakkında idari soruşturma başlatıldı. İlçe Mili Eğitim Müdürlüğü yetkilileri, olayı kabul etmenin mümkün olmadığını kaydederek gereğinin yapılacağını açıkladı. 
Öğrencilerin ve velilerinin iddialarına göre, geçen salı E.K. adlı kız öğrencinin velisi okula gelerek, kızının defterleri arasında aşk mektupları bulduğunu söyledi. Bunun üzerine sınıf öğretmeni T.K.'nın annesiyle birlikte dinlediği E.K., Ş.K. ve 3 arkadaşında daha aşk mektupları olduğunu söyledi. 

Bir veli Haklı 
Bu görüşmenin ardından, sürekli küfrettiği ve defalarca öğretmeni T.K.'nın "Bak, ağzına acı biber sürerim" diyerek uyardığı iddia edilen Ş.K.'yı, öğretmeni yine uyardı. 
T.K. ertesi gün sınıfa girdiğinde de, sınıf arkadaşları, D.O.'yu, "Bir önceki derste küfretti" diyerek şikayet ettiler. Öğretmen T.K. da D.O. ve daha önceki olayda adları geçen E.K., Ş.K. ve T.E. adlı öğrencileri ağızlarına acı biber sürerek cezalandırdı. T.E.'nin annesi Sevinç E., "Öğretmen ne yapmış Çocuklarımıza doğru yolu gösterdi diye mi onu şikayet edeceğiz " diyerek T.K.'yı savundu. 


</TEXT>
</DOC>
