<DOC>
<DOCNO> 375010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sondun26.html </URL>
<DATE> 2005/09/02/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Rum Dışişleri Bakanı Türkiye ile müzakereler planlandığı gibi başlayacak 
</HEADLINE>
<TEXT>

     Rahmi Gündüz bildiriyor 

Kıbrıs Rum yönetimi Dışişleri Bakanı Yorgo Yakovu, AB'nin Türkiye ile müzakereleri planlandığı gibi gelecek ay başlatması konusunda ''iyimser'' olduğunu söyledi. 
     AB gayri resmi dışişleri bakanları toplantısı sırasında gazetecilerin sorularını yanıtlayan Yakovu, ''Hiçbir zaman, Türkiye'ye karşı veto hakkımızı kullanacağız demedim, hiçbir zaman müzakerelerin başlamasına karşı çıkmadık'' dedi. 
     AB bakanlarının, Türkiye'ye karşı yayımlayacağı karşı deklarasyonu ''tatmin edici'' bulduklarını belirten bakan, bu metnin önümüzdeki haftaya kadar onaylanmasını beklediklerini ifade etti. 
     Yakovu, bununla birlikte Türkiye'nin kendileriyle ilişkileri en kısa zamanda normalleştirmesini beklediklerini sözlerine ekledi. 
     
</TEXT>
</DOC>
