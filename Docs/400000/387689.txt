<DOC>
<DOCNO> 387689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sonspo11.html </URL>
<DATE> 2005/10/18/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
NBA'de hazırlık maçında Mehmet Okur 6 sayı attı... 
</HEADLINE>
<TEXT>

     ABD Profesyonel Basketbol Ligi’nde NBA , yeni sezon öncesi hazırlık maçları devam ediyor. 
     NBA’deki Türk basketbolculardan Mehmet Okur’un takımı Utah Jazz, sahasında Phoenix Suns’a 106-95 yenildi. 
     Maça ilk 5’de çıkan Okur, 25 dakika sahada kalarak 6 sayı, 3’ü hücum 8’i savunma olmak üzere 11 ribaunt, 2 asist ve 1 blokluk performans sergiledi. Okur, 2 sayılık atışlarda 7’de 1 ve serbest atışlarda 4’de 4 isabet buldu. 
     Jazz’da, 18 sayıyla Rus oyuncu Andrei Kirilenko en çok sayı üreten isim olurken Robert Whaley, Kris Humphires ve Andre Owens’ın 11’er sayısı da galibiyet için yeterli olmadı. 
     Suns’da ise 20 sayıyla Raja Bell, 19 sayı ve 10 ribauntla double-double yapan Shawn Marion, 18 sayıyla James Jonesi ile 15 sayı ve 11 ribauntla double-double yapan Kurt Thomas, galibiyeti getirdi. 
     
     HAWKSLI ZAZA’DAN BOBCATS POTASINA 17 SAYI 
     Bir diğer hazırlık maçında Atlanta Hawks, deplasmanda Charlotte 94-88 yenildi. Atlanta Hawks’a bu sezon transfer olan Gürcü asıllı Türk oyuncu Zaza Pachulia, antrenörünün güvenini boşa çıkarmıyor. Pachulia, ilk 5’de çıktığı Charlotte Bobcats maçında double-double yaparak 17 sayı, 4’ü hücum, 6’sı savunma olmak üzere 10 ribaunt, 1 asist ve 2 top çalmalık performans sergiledi. 
     Takımının en çok sayı üreten 2. ismi olan Pachulia, 2 sayılık atışlarda 7’de 5 ve serbest atışlarda 8’de 7 isabet buldu. 
     Hawks’da, 21 sayıyla Al Harrington en skorer isim oldu. 
     Öte yandan, Brevin Knight’ın 22, Melvin Ely’nin 18 ve Emeka Okafor’un da 12 sayılık performansları Bobctas’in galibiyeti için yeterli oldu. 
     
</TEXT>
</DOC>
