<DOC>
<DOCNO> 356916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sondun09.html </URL>
<DATE> 2005/06/30/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Terminatör, bir yılda halk desteğini kaybetti 
</HEADLINE>
<TEXT>

     Yokedici filmiyle hafızalardan silinmeyen Kaliforniya Valisi Arnold Schwarzenegger'in ikinci bir dönem için seçilmesini sağlayacak halk desteğinden yoksun olduğu bildirildi. 
     Kayıtlı seçmenlerin katılımı ile yapılan kamuoyu araştırmasına göre, Kaliforniyalı seçmenin yüzde 39'u yeniden seçilmesi için Schwarzenegger'e oy vereceğini söylerken, seçmenlerin yüzde 57'si eski aktöre oy vermeyeceklerini ifade etti. 
     Şubat ayında yapılan kamuoyu yoklamasında ise seçmenlerin yüzde 57'si yeniden seçilmesi için Schwarzenegger'e oy vereceğini, yüzde 42'si vermeyeceğini ifade etmişti. 
     Son aylarda kamuoyu desteğinde yaşanan büyük düşüşe rağmen Cumhuriyetçilerin hala yüzde 71'inin Schwarzenegger'e destek verdiği, Demokratların yüzde 83'ünün ise muhalefet ettiği belirtiliyor. Özellikle Hispanikler ve kadınların yeniden seçilmesi için Schwarzenegger'e oy vermeyecekleri ifade ediliyor. 
     Hakkında sık sık kamuoyu araştırmaları yapılsa da Schwarzenegger, Kaliforniya valiliği için yeniden seçilmek üzere seçimlerde yarışacağına dair henüz kararını açıklamadı. 
     Kamuoyu araştırması, seçimlere girse bile Demokrat partiden yarışacak olan adaylardan Phil Angelides ya da Steve Westly'nin Schwarzenegger'i yenilgiye uğratacağını gösteriyor. 
     
</TEXT>
</DOC>
