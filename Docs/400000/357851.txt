<DOC>
<DOCNO> 357851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/son/sonspo06.html </URL>
<DATE> 2005/07/03/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Hakan Ünsal, Çaykur Rize'yle ilk antrenmanına çıktı 
</HEADLINE>
<TEXT>

     Çaykur Rizespor'un Galatasaray'dan 2 yıllığına transfer ettiği Hakan Ünsal, Bolu kampına gelerek sabah antrenmanına katıldı. 
     Hakan Ünsal, çalışma öncesinde kulüp doktorları tarafından sağlık kontrolünden geçirildi. 
     Kontrol sonrasında antrenmana çıkan Hakan Ünsal'ın, takıma kısa sürede uyum sağladığı gözlendi. 
     Antrenman sonrasında AA muhabirine açıklamalarda bulunan Hakan Ünsal, Çaykur Rizespor'un yeni bir takım ve yeni bir heyecanı beraberinde getireceğini belirterek, şöyle konuştu 
     ''Bana göre Çaykur Rizespor'da farklı bir heyecanı yaşayacağımı düşünüyorum. Takım için gerçekçi hedefler koymak lazım. Bu da geçen seneki durumun biraz daha yukarısında olmalı. İlk 5'in içine kendimizi atabilmeliyiz. Bu da sezon içinde gösterdiğimiz performansa bağlı.'' Çaykur Rizespor Teknik Direktörü Metin Yıldız ise Hkan Ünsal'ın oyunculuğu hakkında konuşmaya gerek olmadığını ifade ederek, ''Hakan ile 2 yıllık sözleşme imzaladık. Bu süre içinde Hakan'ın takıma büyük katkı sağlayacağını düşünüyorum'' dedi. 
     
</TEXT>
</DOC>
