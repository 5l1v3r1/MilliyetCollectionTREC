<DOC>
<DOCNO> 363700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sontur02.html </URL>
<DATE> 2005/07/23/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Dini nikahlı eşinin burnunu, göz kapaklarını ve cinsel organını kesti 
</HEADLINE>
<TEXT>

     
     Zafer SAMANCI DHA 

     
KONYA'da inşaat işçisi 31 yaşındaki H.B., İzmir'deki annesini ziyaret etmek istediği için kendisine bıçak çekip elinden yaraladığı 19 yaşındaki eşi S.A.'ya işkence uyguladı. H.B., elinden aldığı bıçakla eşinin göz kapaklarını ve burnunu kesti, çeşitli yerlerinden defalarca yaraladı. Son olarak bıçağı eşinin cinsel organına sapladıktan sonra ambulans çağıran H.B. gözaltına alındı. Vücudunda 15 bıçak yarası saptanan S.A. yoğun bakıma alındı. 
     Tüyler ürperten olay, dün akşam sat 20.30 sıralarında Karatay İlçesi'ne bağlı Saraçoğlu Mahallesi Palamut Sokak 23 numarada meydana geldi. 11 yaşındayken ailesinin zoruyla H.B. ile nikahsız evlendirilen ve 8 yıllık bu evlilik sırasında çocuğu olmayan S.A., uzun zamandır görmediği İzmir'deki annesini ziyaret etmek istedi. 
     Akşam yemeğinde eşi H.B.'a annesini görmeye gitmek istediğini söyleyen S.A, olumsuz yanıt aldı. H.B.'nin İzmir'e o.. mu olmaya gideceksin'' demesi üzerine tartışan S.A, mutfaktan kaptığı ekmek bıçağıyla iddiaya göre H.B.'ye saldırdı. Eli yaralanan H.B., eşi S.A.'ın elinden aldığı bıçakla ona saldırdı. 
     H.B.,15 yerinden bıçakladığı S.A.'nın göz kapaklarını ve burnunu kesti. Bıçağı, son olarak S.A.'nın cinsel organına da saplayan H.B., ambulans çağırarak eşini yaraladığı ihbarında bulundu. H.B., olay yerine gelen polis tarafından gözaltına alınırken, Konya Numune Hastanesi'ne kaldırılan S.A. yoğun bakıma alındı. 
     Gözaltına alınan H.B. gazetecilerin sorularını yanıtsız bıraktı. 
     
     KESİK BURUN YERİNE DİKİLDİ 

     Yoğun bakımdaki tedavisi süren S.A.'nın dini nikahlı eşinin kesip kopardığı burnunun parçası, olay yerinde araştırma yapan polis tarafından bulundu. Peçete sarılan S.A.'nın burnu, Konya Numune Hastanesi'ne getirildi. Burnun kesik parçası estetik cerrah tarafından yerine dikildi. Doktorlar, dikilen burun parçasının eski işlevini yerine getirmesinin mümkün olmadığını ifade etti. 
     S.A.'nın göz kapakları ve kulaklarındaki kesik parçaların da yerine dikildiği belirtildi. Bilinci gidip gelen S.A.'nın Beni kocam bu hale getirdi'' dediği kaydedildi. 
     Olayla ilgili soruşturma başlatıldı. 

     
</TEXT>
</DOC>
