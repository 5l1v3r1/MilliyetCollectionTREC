<DOC>
<DOCNO> 384618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/dunya/dun01.html </URL>
<DATE> 2005/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollandalı bakandan Türkiye'ye destek 
</HEADLINE>
<TEXT>


YASEMİN ÇONGAR Washington 


Hollanda'nın Avrupa İşlerinden Sorumlu Bakanı Atzo Nicolai, Türkiye'nin AB'ye tam üye olmasının, "AB içinde ve dışında yaşayan milyonlarca Müslümana kuvvetli bir işaret göndereceğini" belirterek, "Bazen medeniyetler çatışmasının kaçınılmazlığına teslim olmuş gibi görünen bir dünyada, Türkiye'nin üyeliği kültür ve din çeşitliliğinin amaç birliği ile birlikte var olabileceğinin kanıtıdır" dedi. 
Washington'da bir konferans veren Nicolai, Türkiyeli bir AB'nin hem terörle mücadelede, hem de transatlantik ilişkilerde daha etkin olacağını savundu. Nicolai, Avrupalı siyasi liderlerin halkın Türkiye konusundaki çekincelerine teslim olmamasını da isteyerek, "Mesele sadece halka kulak vermek değil, liderlik gösterebilmektedir. 3 Ekim'de başardığımız da budur, Türkiye'nin katılımının önemini anlatabilmektir" dedi. 
Nicolai, "Ermeni soykırımı konusunun müzakereleri nasıl etkileyeceği" sorusunu ise, "Ne olduğunun kabul edilmesi resmi bir kriter değil. Ancak gerçekten Avrupalı standartlarla yaşamak için, resmi olmasa da ahlaki bir kriter olarak tarihinize açık olmalı, olanları kabul etmelisiniz. Ermeni Konferansı'nın yapılabilmiş olması, Türk hükümetinin bu konuya çok açık yaklaştığı yönünde olumlu işaret" diye yanıtladı. 


</TEXT>
</DOC>
