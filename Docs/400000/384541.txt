<DOC>
<DOCNO> 384541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sonspo04.html </URL>
<DATE> 2005/10/06/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Anelka Paris Match'a konuştu İstanbul da benim gibi yanlış imaja sahip 
</HEADLINE>
<TEXT>

     Ülkesinin etkili dergilerinden Paris Match’a konuşan Nicolas Anelka, Fenerbahçe ve Türkiye’den övücü sözlerle bahsetti. 
     Ünlü Fransız dergisi Paris Match, son sayısında İstanbul ile ilgili 10 sayfalık bir yazı yayınlarken, Nicolas Anelka’nın görüşlerine de başvurdu. Türkiye’ye önyargısız geldiğini ifade eden Fransız yıldız, İstanbul ile ilgili olarak ilginç sözler sarfetti. İşte Anelka’nın söyledikleri İstanbul da, tıpkı benim gibi kişiliğiyle ilgisi olmayan yanlış bir imaja sahip. Açıkçası, Anelka ve İstanbul, taşıması zor bir etiketle anılıyor. Bunu değiştirmek kolay değil. Biraz efor harcamak gerekiyor. Sonuçta birbirimize çok benziyoruz. Bazen arkadaşlarımla konuşurken gözlemlediğim şu İstanbul’un h l Midnight Express’teki gibi olduğunu düşünüyorlar. Tıpkı benim problemli olduğum düşünüldüğü gibi.'' 
     
     En muhteşem olay’ 

     Annem ve babam nisan ayında geldiklerinden otelde kalıyordum. Şehri çok ilgi çekici buldular. Şu anda antrenman tesislerinden 20 dakika uzaklıktaki büyük bir evde yaşıyorum. İki kıtayı bağlayan iki büyük köprüden birini kullanarak, kıta değiştirebiliyorum. Yani metroya biner gibi Boğaz’dan geçebiliyorum. En muhteşemi ise, bir restauranta tekneyle gidebilmek. Bazen bir gece kulübüne giderken de tekneye bindiğim oluyor. Bu, araba kullanmaktan daha pratik. Çünkü trafik çok yoğun. İstanbul, çok kalabalık ve karmaşık bir şehir.'' 
     
     Ben, bunu arıyordum’ 

     Fenerbahçe’nin, İstanbul’un Anadolu yakasının takımı olduğunu kaydeden Nicolas Anelka, 1907’de kurulan kulüp, aralarında Başbakan Recep Tayyip Erdoğan’ın da bulunduğu 20 milyon taraftara sahip. Her sene Şampiyonlar Ligi’nde mücadele ediyor. Ben de bunu arıyordum. Ligde birçok yabancı futbolcu oynuyor. Üstelik Katar’daki gibi kariyerinin sonuna gelmiş oyuncular değil. Türkiye’de oynamak, özellikle de normların dışındaki stat atmosferi ve ortam yüzünden son derece ilginç'' dedi. 
     
     Onlardan eksiği yok’ 

     Daha önce, PSG ile birlikte Beşiktaş ve Galatasaray’a karşı oynamak için İstanbul’a geldiğini hatırlatan yıldız oyuncu, açıklamalarını şöyle sürdürüyor O zaman seyircinin attığı şişelerle karşılaşmıştık. Ancak bizim stadımız Şükrü Saracoğlu’nda atmosfer, kelimenin iyi anlamında daha fanatik. Buranın atmosferi bana, Avrupa’nın en iyisi diyebileceğim İngiliz statlarını hatırlatıyor. Bizim seyircimizin onlardan eksiği yok. Hatta daha fazla ses çıkarıyorlar. Antrenman sahamıza gelince daha önce hiç böyle tesisler görmemiştim. Samandıra’da idman sahalarının dışında, kondisyon merkezi, jakuzi, hamam, bilardo salonu, sağlık merkezi, restaurant, video salonu gibi bölümler var. 9 aydır İstanbul’dayım ve şimdiden vazgeçilmezim oldu.'' 
     
</TEXT>
</DOC>
