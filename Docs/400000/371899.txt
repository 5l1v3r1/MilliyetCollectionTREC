<DOC>
<DOCNO> 371899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sonspo08.html </URL>
<DATE> 2005/08/22/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Ve Chelsea Arsenal'i yendi... 
</HEADLINE>
<TEXT>

     İngiltere'de haftanın en önemli maçında Chelsea, Arsenal'i Stamford Bridge'te tek golle yenerek Premier Lig tarihinde rakibi karşısında ilk galibiyetini aldı. 
     Ligde en son 1995'in Eylül ayında Arsenal'i mağlup eden Chelsea'nin golünü 73. dakikada oyuna sonradan giren Didier Drogba kaydetti. Fildişi Sahilli oyuncu biraz da şansının yardımıyla kaleci Jens Lehmann'ı avlayarak takımına üç puanı getirdi ve Chelsea'nin ligdeki yenilmezlik sayısı 31'e çıktı. Chelsea'nin 47 milyon dolarlık transferi Michael Essien ve Shaun Wright-Philips de karşılaşmaya sonradan dahil oldu. 
     Chelsea menajeri Jose Mourinho, karşılaşma sonrası "Şampiyonluk yolunda en önemli rakibimizi yenip aynı zamanda psikolojik bir galibiyet aldık. Çünkü yıllardır onları yenemiyorduk" diye konuştu. 'Topçular'ın başında çıktığı 500. maçtan yenilgiyle ayrılan Arsenal menajeri Arsene Wenger ise "Defansif bir hatayla yenildik. Maçın h kimi bizdik ama çok fazla gol pozisyonu da yakalayamadık açıkçası" diye konuştu. 
     Günün diğer maçında ise Everton, deplasmanda Jay Jay Okocha'nın takımı Bolton'u, Marcus Bent'in 52. dakikadaki golüyle yenerek kötü gidişine dur dedi. 

     
</TEXT>
</DOC>
