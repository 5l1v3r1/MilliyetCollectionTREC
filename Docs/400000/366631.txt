<DOC>
<DOCNO> 366631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sondun02.html </URL>
<DATE> 2005/08/03/ </DATE>
<TIME> 00.02 </TIME>
<AUTHOR>  </AUTHOR>
<HEADLINE>
İran'ın Sanandaj kentinde yine karışıklık... 
</HEADLINE>
<TEXT>

     İran’da Kürtlerin yoğun olarak yaşadığı Sanandaj kentinde göstericilerin karışıklık çıkardığı bildirildi. 
     Yetkililer, bu akşam göstericilerin resmi binalara saldırdıklarını ve otomobilleri ateşe verdiklerini belirttiler. 
     Bir yerel yetkili, olaylar sonrasında yaralı olmadığını ve şu anda durumun sakin olduğunu belirtirken, başka kaynaklar kentte gerginliğin sürdüğünü kaydettiler. 
     Resmi İrna ajansı da, 4 otomobilin ateşe verildiğini ve bir bankanın saldırıya uğradığını duyurdu. 
     Geçen ay, Türkiye sınırında Kürtlerin yoğun olduğu bölgede 4 İran askerinin aralarında bulunduğu 6 kişi öldürülmüş, İçişleri Bakanlığı olaylarla ilgili olarak PKK KONGRA-GEL terör örgütünü suçlamıştı. 
     İran’da nüfusun yaklaşık yüzde 7’sini Kürtler oluşturuyor. 
     
</TEXT>
</DOC>
