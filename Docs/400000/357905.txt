<DOC>
<DOCNO> 357905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/son/sonyas13.html </URL>
<DATE> 2005/07/03/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
'Miss Turizm Kraliçesi Yarışması'nda zafer Yunan güzelinin 
</HEADLINE>
<TEXT>

     Levent ULUÇER DHA 

14'ÜNCÜ Uluslararası Miss Turizm Kraliçesi Yarışması, bu akşam Çin'in doğu kenti Hangzhou'da yapıldı. Yarışmada, Yunan güzeli Nikoletta Ralli birinci olurken, Çin güzeli Sun Jia ikinci ve Estonya güzeli Laura Korgemae de üçüncü oldu. Türk güzeli Simge Topaloğlu ise ilk 10'a giremedi. 
     14'üncü Uluslararası Miss Turizm Kraliçesi Yarışması, bu akşam Büyük Hangzhou Tiyatrosu'nda gerçekleştirildi. Güzellik Yarışması'nda Yunan güzeli Nikoletta Ralli birinci seçildi. Yarışmada, ikinciliği, Çin güzeli Sun Jia, üçüncülüğü ise Estonya güzeli Laura Korgemae aldı. Yarışmada, ayrıca, Polonya güzeli Rozalia Mancewicz dördüncü, Zambia güzeli Mofya Nickoleta Chisenga ise beşinci seçildi. 
     Hangzhou'nun bağlı olduğu eyalet televizyonu olan Zhe Jiang TV yarışmayı canlı yayın olarak verdi. Yarışma, Çin'de canlı yayın olarak verilen ilk güzellik yarışması oldu. 
     Final öncesi yapılan yarışmada, En İyi Gece Kıyafeti Ödülü’nü alan Türk güzeli Simge Topaloğlu ise ilk 10'a giremedi. 5 yıldan bu yana modellik yapan 1981 doğumlu Simge Topaloğlu, 2002 Türkiye Best Model'de 5'inci olarak En Zarif Model’ seçilmişti. Halen Eskişehir Anadolu Üniversitesi'nin İşletmecilik bölümünde okuyan Simge, 2000 yılında da Miss Turkey Yarışması'nda ilk 10'a girmişti. 
     Uluslararası Miss Turizm Kraliçesi’ yarışması Charlie See tarafından 1993 yılında kuruldu. 81 yaşındayken bu organizasyonu kuran ve dün 95 yaşına basan See için, bir doğum günü partisi de yapıldı. 
     See, Bu dinçliği neye borçlusunuz '' sorusuna, Etrafımdaki güzellere'' diye yanıt vermişti. Hangzhou, 3 yıl daha bu yarışmaya ev sahipliği yapacak. 
     
</TEXT>
</DOC>
