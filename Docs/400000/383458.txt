<DOC>
<DOCNO> 383458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/siyaset/siy06.html </URL>
<DATE> 2005/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç Hadi eyvallah demeyiz 
</HEADLINE>
<TEXT>


ANKARA Milliyet 


TBMM Başkanı Bülent Arınç, 3 Ekim sürecinde Türkiye'nin "Hadi bize eyvallah" diyerek masadan kalkmayacağını söyledi. CNN Türk'te yayımlanan, "Ankara Kulisi" programına katılan Arınç, TBMM'nin protokolü dikkatle değerlendireceğini vurgularken, "AB müzakerelere başlanma imk nını ortaya koyarsa Türkiye masaya oturacak, haklarını çatır çatır müzakere edecektir. Asıl zorluk masaya oturmadan çıktı. Yandı gülüm keten helva değil, biz bunu yapacağız" dedi. 
Arınç, "Şimdi bir sabır imtihanındayız, soğukkanlı olmalıyız. Bu sinir harbini yaşatanların sevinmemesi için elimizden geleni yapmalıyız. Elimizin tersiyle itip masadan kalkmanın, 'Hadi bize eyvallah' demenin böyle çok çarpıcı bir kolaylığı, hoşa giden bir tavrı da var. Ama bunu yapmayacağız. Türkiye, rencide edilmediği, kırmızı çizgileri zorlanmadığı sürece bu masada olacaktır" dedi. 


</TEXT>
</DOC>
