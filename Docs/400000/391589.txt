<DOC>
<DOCNO> 391589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/guncel/gun09.html </URL>
<DATE> 2005/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Doğan Vakfı'ndan eğitime bayram hediyesi 
</HEADLINE>
<TEXT>


DOĞAN HABER AJANSI 

Milli Eğitim Bakanlığı'nın 5 Haziran'da başlattığı "Bilgisayarlı Eğitime Destek Kampanyası" kapsamında Aydın Doğan AD Vakfı tarafından Gümüşhane, Bayburt, Erzincan ve Tunceli'deki okullara bağışlanan 570 bilgisayarın, internet bağlantılı olarak faaliyete girmesi, öğrenci ve öğretmenlere bayram öncesi çifte sevinç yaşattı. 
Gümüşhane, Bayburt ve Erzincan'daki okulları ziyaret eden Aydın Doğan Vakfı Yürütme Kurulu Başkanı ve Genel Müdürü Candan Fetvacı ile vakfın İdari ve Eğitim Koordinatörü Gündüz Alpman, öğrenci ve öğretmenlerin bilgisayarlı eğitim sevincini paylaştı. 
Fetvacı ve Alpman ayrıca, Gümüşhane'nin Kelkit, Köse ve Kürtün ilçelerinde AD Vakfı tarafından yaptırılacak olan 100'er kişilik kız öğrenci yurtlarının protokolünü de Vali Veysel Dalmaz ile imzaladı. 



</TEXT>
</DOC>
