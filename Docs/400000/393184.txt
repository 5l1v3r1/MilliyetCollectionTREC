<DOC>
<DOCNO> 393184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sontur35.html </URL>
<DATE> 2005/11/08/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Otomobilin çarptığı motosiklette bulunan genç kadın avukat öldü 
</HEADLINE>
<TEXT>

     İzmir’in Bornova İlçesi’nde, otomobilin çarptığı motosiklette bulunan avukat Yasemin Karatepe öldü, erkek arkadaşı Soner Erişken ağır yaralandı. 
     Alınan bilgiye göre, Mustafa Kemal Caddesi’nden Özkanlar yönüne giden Soner Erişken’in kullandığı 35 DRS 40 plakalı motosiklet ile Mehmet Hanefi Kızıl yönetimindeki 35 AH 8193 plakalı otomobil, Gediz Caddesi Kavşağı’nda çarpıştı. 
     Motosiklete kasksız bindikleri öne sürülen Soner Erişken 29 ve arkasındaki avukat kız arkadaşı Yasemin Karatepe 26 , başlarından yaralandı. 
     Karatepe ve Erişken, Ege Üniversitesi Tıp Fakültesi Hastanesi’ne kaldırıldı. Avukat Karatepe, tüm müdahalelere rağmen hastanede hayatını kaybetti. 
     Beyin Cerrahi Servisi’ne kaldırılan ve ameliyat edilen Erişken’in sağlık durumunun ciddi olduğu öğrenildi. 
     Otomobil sürücüsü Kızıl’ın gözaltına alındığı bildirildi. 
     
</TEXT>
</DOC>
