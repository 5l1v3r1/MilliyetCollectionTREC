<DOC>
<DOCNO> 376855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur44.html </URL>
<DATE> 2005/09/08/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Türk Hava Yolları, servis konseptini yeniliyor 
</HEADLINE>
<TEXT>

     Türk Hava Yolları'nın THY , ikram konseptindeki yeniliğin ardından, modacı Cemil İpekçi danışmanlığında servis konseptini de yenileyeceği bildirildi. 
     THY'den yapılan açıklamada, global taşıyıcı kimliğinin ve marka değerlerin ışığında ikram konseptini yenileyen kurumun, Türk ve dünya mutfağının en güzel örneklerini yolcularıyla buluşturduğu belirtildi. 
     Açıklamada, hedeflenen hizmet kalitesi ve yolculardan gelen öneriler doğrultusunda hazırlanan ikramların, özgün tatları ve servis mükemmelliğiyle büyük beğeni topladığı kaydedildi. 
     Özellikle yurtdışı uçuşlardaki zengin seçenekler ve sıcak alternatiflerin yanı sıra iç hatlarda da çok zengin bir menü, alkollü ve alkolsüz içeceklerden oluşan eksiksiz bir ikram sunulduğu ifade edilen açıklamada, şöyle denildi 
     ''İkram kalitesi yanında Ekim ayında sunum ve servis konseptini de yenileyecek olan THY, ünlü modacımız Cemil İpekçi danışmanlığında servis malzemelerini yenilerken, Vedat Başaran ve Mehmet Yalçın'la birlikte yeni ikram konsepti ile yolcularına farklı bir deneyim yaşatmanın yanında, Türk misafirperverliğinin özlediğimiz sıcaklığını da tattırmayı hedefliyor. 
     THY, yolcularına sunduğu ikramı, satın alındığı yurtiçinde 9, yurtdışında ise 68 noktada, ulusal ve uluslararası hijyen kuralları olan HACCP Hazard Analysis Critical Control Points , AEA Association Europian Airlines , Türk Gıda Mevzuatı'na uygun olarak almakta ve ikram hizmetini bu çerçevede vermektedir. 
     Gıda güvenilirliğindeki herhangi bir hatanın affedilemez olduğu anlayışı, THY'nin temel prensibidir.'' 
     
</TEXT>
</DOC>
