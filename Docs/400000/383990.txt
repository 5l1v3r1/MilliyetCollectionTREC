<DOC>
<DOCNO> 383990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sontur26.html </URL>
<DATE> 2005/10/04/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Parasını kurtarmaya çalışırken bıçaklandığını anlamadı 
</HEADLINE>
<TEXT>

     Bursa’nın merkez Osmangazi İlçesi’nde bir kişi, kendisini falcı olarak tanıtan ve elindeki parasını almaya çalışan kadına direnirken bıçaklandı. 
     Alınan bilgiye göre, bıçakla yaralanma sonucu Bursa Devlet Hastanesi’ne kaldırılan Salim Kaya 37 , polise verdiği ifadede, Ulu Mahalle Sezen Sokak’ta yürürken yanına yaklaşan ve kendisinden 10 yeni kuruş isteyen kadına, üzerinde para olmadığını söylediğini bildirdi. 
     Kendisini "falcı" olarak tanıtan kadının, "Senin üzerinde para olduğu görünüyor. Parayı eline al sana eşinin ismini söyleyeceğim" demesi üzerine cebindeki 20 YTL’yi çıkardığını belirten Kaya, "Birden avucumun içindeki parayı alarak kaçmaya çalıştı. Bu sırada yanımıza gelen bir kişi, aniden yumruğuyla sağ göğsüme vurdu. Kaçmaya çalıştıkları sırada kadını yakalayarak paramı aldım" dedi. 
     Kaya, olay yerinden ayrılırken bir kişinin "Göğsünden kan geliyor" demesi üzerine bıçakla yaralandığını fark ettiğini ve çevredekiler tarafından hastaneye getirildiğini kaydetti. 
     Polis, Kaya’nın verdiği eşkal doğrultusunda zanlıların yakalanması için çalışma başlattı. 
     
</TEXT>
</DOC>
