<DOC>
<DOCNO> 366925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/yazar/altan.html </URL>
<DATE> 2005/08/04/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Dev aynasında görünme tutkusuna dudak büken uydular... 
</HEADLINE>
<TEXT>


Şiddetli yağışların Trabzon ve Rize köylerinde heyelan, sel baskınları taşan dereler ve kapanan yollarla yıktığı evler, perişan ettiği insanlar ve hayattan koparıp aldığı zavallı çaresizler... 
Vazgeçtik padişahlar dönemini Atatürk ilke ve inkılapları doğrultusunda, çağdaş uygarlık düzeyine varma hamlelerimizin siyasal nutuklarda volkanlaştığı yıllarda bile Karadeniz kıyılarındaki sağanakların neden olduğu Azrail tırpanlı yıkıntılardan, döküntülerden ve kaç yüz cenaze namazının kılındığından haberi mi vardı, başta İstanbul olmak üzere, tüm Türkiye'nin 
Ateşin düşüp de yaktığı yürekler dışında, kimseciklerin haberi yoktu bu felaketlerden. 
Şimdiyse var. 
Nasıl var 
Uydulardan TV'lere yansıyan görüntüler ve haberler sayesinde var... 

Daha 20-25 yıl öncesine kadar, Ankara-İstanbul arası bir telefon bağlantısının "basın ve çok acele" türü bile, bazen ancak 5-6 saatte gerçekleşebilirdi. 
Ve kimseciklerin haberi bile olmazdı, kimlerin nerelerde neler çektiğinden ve nasıl öldüğünden... 
Şimdiyse şıpın işi biliyoruz, ağustosun ilk 2 günündeki trafik kazalarında 42 kişinin ölüp gittiğini ve 160 kişinin de yaralandığını... 

Bizim minicik "yer" küresi de dahil, Kozmos sürekli bir değişimin cümbüşü içinde... 
4500 haftalık ömrümüzün, kolayından algılayamayacağı sürekli bir değişim... 
Değişimi bir türlü algılayamayanları ise nelerin beklediğini, öngörebilenler çok az anlatmaya çalışanlar ise daha da az... 
Gün bugün, saat bu saate tutkallanmışlığımızın yaşadıkça "alın yazısına, şansa, kadere" bağlayarak açıklamaya çalıştığımız sürprizli dram ve değişimleri... 

50-60 yıl önceki basından o zamanki çarpıcı başlıklarının görüntüsünü bozmadan, sadece küçültülerek alıntıların yapıldığı bir "pazar eki" yayımlansa... 
Örneğin 1950 seçimlerinden sonra Meclis'te acaba neler oldu 
Nasıl oldu da, İsmet Paşa'nın CHP'si, 487 milletvekilliğinin 80'ini bile kazanamadı 
O zamanki CHP Meclis Grubu'nun iki ünlü sözcüsü vardı Trabzon Milletvekili Faik Ahmet Barutçu ile Ankara Milletvekili Avni Doğan... 

Eski Meclis tutanaklarını, zevk ala ala tarayacak genç bir meslektaş bugünkü siyasal demeçlerle de karşılaştırarak, kahkahalı tatlar çıkaracağı ne eğlenceli konuşma parçalarına rastlardı o eski tutanaklarda da, kim bilir 
Böyle bir özen ve tadını çıkarma eksikliği geleceği daha iyi görme gözlüklerini de buğulandırıyor... 

Acaba eski Meclis tutanaklarında, kaç kez söz edildi Karadeniz kıyılarının köylerini, kasabalarını perişan edip duran sel baskınlarından 
Edildiyse de, ne önlemler alındı 
Nasıl önlemlerdi ki bunlar, h l daha aynı "yağmura teslim olma"lar sürüp gitmede .. 
Söz aramızda, kimse alınmasın ama 
- Acaba siyasetçiler bizi, bir güzel kazıklıyorlar mı 

Kaba kuvvet babalanmaları da, yüreğimi ağzıma getirir bazen... 
Osmanlı sultanları, Batı'da kiminle savaşmışlarsa savaştıkları taraf, yıllar içinde sürekli gelişmiş, "çağdaşlık"ın dışına hiç düşmemiştir... 
Biz ise h l daha, "gelişmekte olan ülkeler" kategorisinin bir türlü çıkamadık dışına... 
Yoksa, hazır uydu iletişimleri de yokken Hazine'den geçinmeli yöneticilerimiz, sürekli bizi uyutmaya mı "politika" diyorlardı acaba Ya resmi tarihçiler onlar da neden o kadar parlatıp durdular ki dev aynalarını 

Şimdi artık, Yıldız Yazıcıoğlu sayesinde Meclis'e kimlerin devam edip etmediğinden de hemen haberimiz oluyor Can Dündar'ın latilokum lezzetindeki "Çırpınan Karadeniz" röportajı sayesinde, Karadeniz'de yabancı gelin sayısının nasıl artmakta olduğundan da... 
Gölcükte de Denizevler Mahallesi denize kayıyormuş. Ebru Doğan'ın verdiği habere göre, "Facia 'Geliyorum' diyor"muş... 
Önlem alınır mı, dersiniz kim bilir 
Nasıl olsa bu vatan bizim vatandaşlar ziyan zebil olsa da, yaşasın vatan 

Biz şimdiye dek Güneş sisteminin 9 gezegenden oluştuğunu sanıyorduk, 10'uncu bir gezegen daha keşfedildi... 
Adını da, akılda hiç kalmayacak garip bir kimya formülü gibi koydular, "2003-UB313"... 
Yeni gezegenin özelliği, Güneş çevresindeki turunu 560 yılda tamamlaması... 
"2003-UB313"ün bir ayı, bizim neredeyse 47 yılımıza denk düştüğünden yeni gezegenin takvimine göre bizler, 2 ay bile yaşayamıyoruz... 

Ona karşın, nasıl da abartıyoruz kendimizi... 
Farkında bile değiliz, bitmez tükenmez bir değişimin ne kadar direnirsek direnelim, bizleri de değiştirmekte olduğundan ve daha da, daha da, daha da değiştireceğinden... 

50 yıl sonra da, Karadeniz kıyıları yine "yağmurlara teslim mi olacak" 
Hiç sanmıyorum... Ne yazık ki, çok gecikmeli değişimlerin bedelleri çok ağır ödeniyor. 
Bakalım Trabzon maçı, bugünkü medyada nasıl bir değerlendirmeye uğrayacak 



</TEXT>
</DOC>
