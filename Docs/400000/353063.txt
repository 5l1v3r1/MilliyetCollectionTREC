<DOC>
<DOCNO> 353063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sontur40.html </URL>
<DATE> 2005/06/17/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Genç kızın şüpheli ölümü... 
</HEADLINE>
<TEXT>

     Mersin’in Erdemli İlçesi’nde, kaldıkları sitede çenesinin altından tabancayla vurulan kız arkadaşını hastaneye götürmek isteyen polis memuru kaza yaptı. Kaza yerinde öldüğü belirlenen kızın cesedi Adana Adli Tıp Kurumu’na kaldırılırken, polis memuru tutuklandı. 
     Alınan bilgiye göre, Sultan Yıldırım 23 , Diyarbakır Emniyet Müdürlüğü kadrosunda görevli K.S. 26 ile bir süre önce tatil yapmak üzere Erdemli’nin Limonlu Beldesi’ndeki Yeşilyurt Sitesi’ne geldi. 
     Kaldıkları sitede tabancayla yaralanan genç kız, polis memuru K.S. 
     tarafından 06 AP 8084 plakalı otomobille hastaneye götürülmek istendi. 
     Kocahasanlı Beldesi yakınlarında K.S’nin kullandığı otomobil, Mehmet Ali Erkuş yönetimindeki 33 VU 520 plakalı araca çarparak takla attı. 
     Olay yerine gelen polis ekipleri, çenesinin altından tabancayla vurulan genç kadının öldüğünü tespit etti. 
     Kazada hafif yaralanan ve ayakta tedavisi yapıldıktan sonra adliyeye sevk edilen polis memuru K.S, çıkarıldığı nöbetçi mahkemece tutuklandı. 
     Genç kızın ölüm nedeninin tespiti için cesedin Adana Adli Tıp Kurumu’na gönderildiği bildirildi. 
     
</TEXT>
</DOC>
