<DOC>
<DOCNO> 362849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sontur37.html </URL>
<DATE> 2005/07/20/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
İHD'den er Kirandi için "uyumama" eylemi... 
</HEADLINE>
<TEXT>

     İnsan Hakları Derneği İHD Van Şube Sekreteri Gülseren Demir, Tunceli’de kaçırılan er Coşkun Kırandi’nin, serbest bırakılması için Türkiye genelinde 22 Temmuz’da bir günlük "uyumama" eylemi başlatılacağını söyledi. 
     Demir, AA muhabirine yaptığı açıklamada, ülkedeki çatışma ortamının son bularak barış ortamının sağlanması ve er Coşkun Kırandi’nin serbest bırakılması için İHD Genel Merkezi ile tüm şubeler ve sivil toplum kuruluşlarının katılacağı geniş çaplı eylem başlatacaklarını belirtti. 
     Eylemin, İHD Van Şubesi ile tüm Türkiye’deki şubelerde 22 Temmuz akşamı 20.00’de başlayacağını ve 23 Temmuz sabahına kadar devam edeceğini ifade eden Demir, "Amacımız ülkemizdeki çatışma ortamının son bularak barışın sağlanmasıdır. Bu anlamda, er Coşkun Kırandi’nin serbest bırakılması barış ortamına büyük katkı sağlayacaktır. Biz de bunu düşünerek, Kırandi’nin serbest bırakılması için bir gece uyumama eylemi başlatıyoruz" dedi. 
     
</TEXT>
</DOC>
