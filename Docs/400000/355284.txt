<DOC>
<DOCNO> 355284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/ekonomi/eko07.html </URL>
<DATE> 2005/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuz Gölü tartışması başladı 
</HEADLINE>
<TEXT>


SALİHA ÇOLAK Ankara 

CHP Antalya Milletvekili Feridun Baloğlu'nun soru önergesine yanıt gönderen İçişleri Bakanı Abdülkadir Aksu ile Çevre ve Orman Bakanı Osman Pepe, Tuz Gölü'ndeki kirlilik konusunda birbiriyle çelişen görüşler dile getirdi. Aksu, Konya'nın atıksularının Tuz Gölü'ne gidene kadar "buharlaştığını ve doğal arıtma gerçekleştiğini" savunurken, Pepe, 1977'den bu yana atık suların Tuz Gölü'ne akıtılarak gölün kirletildiğini belirtti. Her iki bakanılktan gelen yanıtlar şöyle 

İÇİŞLERİ BAKANLIĞI "...Konya Tuz Gölü mesafesi 122 km. olduğu, bu kanala verilen suların tarım arazilerinin sulanmasında kullanılması, yoldaki buharlaşma ve sızma gibi faktörlerden dolayı göle asgari miktarda atıksu ulaştığı, kurak geçen son yıllarda Tuz Gölü'ne herhangi bir atıksu deşarjı yapılmadığı ... anlaşılmıştır." 
ÇEVRE VE ORMAN BAKANLIĞI "1977'den itibaren kanala drene olan Konya kentinden ve çevre illerden kaynaklanan arıtılmamış atıkları Tuz Gölü'ne taşımaya başladığı bilinen bir gerçektir. Havzadaki Konya şehrinin atıksularının yarattığı kirliliğin yanı sıra fizibilite çalışmasında belirlenen diğer altyapı yatırımlarının gerçekleştirilmesi entegre çalışma içinde önemli bir yer tutmaktadır. Konya Atıksu Arıtma Tesisi belediyesince dış kaynaklı kredi kullanılarak yapılacaktır." 


</TEXT>
</DOC>
