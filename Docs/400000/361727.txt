<DOC>
<DOCNO> 361727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sontur27.html </URL>
<DATE> 2005/07/16/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Bursa'da 75 bin adet ecstacy hap ele geçirildi... 
</HEADLINE>
<TEXT>

     Bursa'da, Hollanda'dan getirildiği belirlenen 75 bin adet uyuşturucu özelliği olan ecstacy hap ele geçirildi. Olayla ilgili 5 kişi gözaltına alındı. 
     Bursa Emniyet Müdürlüğü Narkotik Büro Amirliği'nden yapılan açıklamaya göre, iki kişinin piyasaya çok sayıda uyuşturucu hap sürmek istediği ihbarını alan güvenlik güçleri, alıcı gibi davranarak E.A 33 ve A.T 27 ile temasa geçti. 
     Zanlılardan 16 bin adet ecstacy hapı alan güvenlik güçleri, E.A ve A.T'yi suçüstü yakaladı. 
     Operasyonu genişleten güvenlik güçleri, Hollanda'dan emekli olduğu öğrenilen Ö.G'nin 42 hapları arabasıyla Türkiye'ye getirdiğini, elindeki çok sayıda hapı bir akrabasının Bilecik'in Osmaneli İlçesi'ndeki çiftliğinde sakladığını tespit etti. 
     Çiflik evine düzenlenen operasyonda buzdolabında pet şişelere doldurulmuş halde 59 bin hap daha ele geçirilirken, olayla ilgili Ö.G, M.K 33 ve A.B'de 31 gözaltına alındı. 
     Zanlıların sorgulamalarının ardından yarın adliyeye sevk edilecekleri bildirildi. 
     
</TEXT>
</DOC>
