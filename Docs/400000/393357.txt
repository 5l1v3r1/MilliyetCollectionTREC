<DOC>
<DOCNO> 393357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sondun59.html </URL>
<DATE> 2005/11/09/ </DATE>
<TIME> 20.10 </TIME>
<AUTHOR>  </AUTHOR>
<HEADLINE>
İsveç Başbakanı Persson, Fransa olayları için Sarkozy'i eleştirdi 
</HEADLINE>
<TEXT>

     İsveç Başbakanı Goran Persson, Fransa yönetiminin, Paris banliyölerinde baş gösteren şiddet olaylarına yaklaşımını eleştirdi. 
     Persson, Paris'in, Clichy-Sous-Bois'da, polisten kaçan iki gencin ölümüyle başlayan olaylara yaklaşımının çok sert ve uzlaşmaz olduğunu söyledi. 
     Aralarında Fransa İçişleri Bakanı Nicolas Sarkozy'nin de bulunduğu bazı Fransız politikacıların sert açıklamalarda bulunduğunu hatırlatan Persson, ''Kelime seçimi beni şaşırttı. Sarkozy'nin sözleri adil bir eleştiriyle bağdaşmıyor'' dedi. 
     Fransa yönetiminin, uzlaşmaz bir çaba içinde olduğu izlenimi verdiğini belirten Persson, diyalog yoluyla çözümün zor sağlanabileceğini belirtti. 
     Persson, Fransa'nın, olağanüstü hal kararının doğru seçim olduğunu konusunda da şüpheleri bulunduğunu kaydetti. 
     İsveç Başbakanı, Fransa'nın, entegrasyon politikasında değişiklik yapması gerektiğini vurguladı. 
     
</TEXT>
</DOC>
