<DOC>
<DOCNO> 377475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/yazar/uras.html </URL>
<DATE> 2005/09/11/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Sadrazamın başvekilin aile resmi 75 YTL 
</HEADLINE>
<TEXT>


Bugün İstanbul'da bir "Ephemera ve Kitap Müzayedesi" var. Bu müzayedeyi düzenleyen Burak Filateli'nin Nişantaşı'nda İzgü Apartmanı altındaki pasajdaki dükk nının önünden geçerken, müzayedeye çıkacak kartpostallardan biri dikkatimi çekti. 
Müzayedede 75 YTL başlangıç fiyatı ile açık artırmaya çıkarılacak olan kartpostal "Sadrazam Hüseyin Paşa ve Ailesi"ni gösteren bir kartpostal idi. 
Hüseyin Hilmi Paşa 1855-1920 Ulucami Medresesi'nden yetişmiş asker olmadan paşa unvanı verilen bir devlet adamı idi. Önce Kamil Paşa hükümetinde Dahiliye nazırlığı bakanlığı yapmış, daha sonra 1909 yılında "Sadaret Makamı"na getirilmiş, "sadrazam" başvekil olarak Osmanlı devletine hizmet etmişti. 
Bundan yaklaşık yüz yıl önce bir Türk başbakanının, eşinin ve çocuklarının resmi bulunan kartpostal benim çok, hem de pek çok ilgimi çekti. Yüz yıl önce bu ülkede başbakanın, eşinin, çocuklarının, aile fertlerinin giyim kuşamlarını, hal ve tavırlarını merak eden olur diye düşündüğümden kartpostalın fotokopisini bu yazının altında yayımlıyorum. 
Yanlış anlamayı önlemek için belirtmemde yarar var... Bu konuda hiçbir politik amacım, hiç kimseye mesajım yoktur. Sadece hoşuma giden bir kartpostaldan söz ediyorum... 

Görüntülü ve yazılı belge 
Ephemera müzayedesi demek, koleksiyonu yapılabilir eski basılı k ğıt müzayedesi demek. Eski kartpostallar, resimler, kartvizitler, faturalar, davetiyeler, etiketler, hisse senetleri şimdilerde koleksiyon meraklılarının ilgisini çekiyor. 
1895'ten sonra şehirlerimiz ile ve de günlük yaşam ile ilgili taşbaskısı kartpostallar piyasaya çıkmış. Bunların bir kısmı renkli taşbaskısı. Kartpostalların çoğunun arkası yazılı. Haberleşmede kullanılmış. Bunlar eski günler hakkında görüntülü ve yazılı belge niteliğinde. 
Koleksiyon meraklıları kartpostalları 5 YTL ile bin YTL arasında, hisse senetlerini 10 YTL ile 3 bin YTL arasında para ödeyerek topluyor. 
Son zamanlarda eski hisse senetlerinin de meraklısı çoğalmış. 

Pul koleksiyonu meraklısı çok 
Filateli deyimi, pul koleksiyonculuğunu ifade için kullanılıyor. Bütün dünyada eski pullara merak duyan, bunların koleksiyonunu yapan, her yaştan, her gelir grubundan insan var. 
Bizde de bir zamanlar pul koleksiyonu meraklısı çoktu. Kendi de pul meraklısı olan Yaşar Temiz, 1981 yılında bir dükk n açarak bu işin ticaretine başlamış. Bakmış ki ilgi çok, yıl içinde müzayedeler düzenlemiş. 1990 yılından sonra ise "ephemera", kartpostal ve diğer basılı k ğıt koleksiyonu yapanlara hizmet vermeye başlamış. Şimdilerde işin başında Yıldız Üniversitesi Ekonomi Bölümü mezunu oğlu Burak Temiz var. 
Yılda 2 pul, 8 ephemera müzayedesi düzenliyorlar. Her müzayede için 800 adet katalog bastırıyorlar. Katalog sayesinde müzayedeye dışarıdan iştirak imk nı da oluyor. Eski kartpostal derleyenler bunları konularına göre bir kitap içinde topluyor. Bu tür kitaplar da büyük ilgi görüyor. 



</TEXT>
</DOC>
