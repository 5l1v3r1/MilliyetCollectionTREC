<DOC>
<DOCNO> 368037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/soneko27.html </URL>
<DATE> 2005/08/08/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Dünya petrol üretimi 5 yılda günlük 16 milyon varil daha artacak 
</HEADLINE>
<TEXT>

     Analistlere göre, dünya petrol üretimi, 2010 yılına kadar günlük 16 milyon varil daha artış gösterecek. 
     Petrol borsası analistleri tarafından yapılan bir değerlendirmede, ham petrol fiyatlarındaki artış, dünya petrol rezervlerindeki azalıştan değil, talep ve fiyatlardaki artıştan kaynaklanıyor. 
     Değerlendirmeye göre, dünya petrol üretimi, önümüzdeki yıllarda yeni üreticilerin de devreye girmesiyle daha da artış gösterecek. 
     2010 yılına kadar, dünya petrol üretimi, günlük 16 milyon varil daha artış gösterecek. 
     Dünya petrol üretiminin artmasında, Petrol İhraç Eden Ülkeler Örgütü OPEC dışındaki, Kazakistan, Brezilya, Azerbaycan, Angola ve Rusya'daki yeni petrol rezervlerinin devreye girmesi etkili olacak. 
     Dünya petrol üretimindeki artışın, petrol fiyatlarında, Çin ve Hindistan'ın talep baskısıyla meydana gelen yükselişi frenleyerek dengeye getirmesi bekleniyor. 
     New York Borsası'nda ABD hafif petrolünün varili, 62 doların üstünde seyrediyor. 
     
</TEXT>
</DOC>
