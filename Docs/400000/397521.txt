<DOC>
<DOCNO> 397521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/spor/aspo.html </URL>
<DATE> 2005/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört dörtlük ev sahibi 0-4 
</HEADLINE>
<TEXT>


Luciano ve Aurelio'nun cezasına bir de Alex'in sakatlığı eklenince kurgusu bozulan Fenerbahçe, İtalyan ekibine Shevchenko'nun golleriyle teslim oldu, UEFA şansını mucizeye bıraktı 


90 dakika 

Mehmet Demirkol 

Anelka'nın 16'da yaptığı Türkiye Ligi standartlarında çok zararsız bir yanlış pasının, top kaptırışının gol oluşunu, gördükten sonra Daum'un çaresizliğini daha iyi anlayabiliyorum. Serginho'dan Kaka'ya, ondan Sheva'ya sayısız hızlı baskıncıya karşı tuttuğu yolu eleştirmek zor. Fenerbahçe bilerek ve isteyerek Milan'a rakip sahada, onu geçtim orta alanda basmadı. Bekledi, çekildi. 
Yokluktan eski yerine çapa görevine dönen Ümit Özat, top Milan'ın ayağına geçtiği anda Önder ve Servet'in arasına giriyordu. Bütün orta saha oyuncuları savunmaya yapışıyor, Rakibin top çevirmesine müsaade ediyordu. Önemli olan topun onlarda oluşu değil, Fenerbahçe'nin kale alanının çevresini kalabalık tutmasıydı. Topu kaptırdıkları anda çekildiler. Hata yapmamak açık alan bırakmamak için. Ama olmadı. Bir hata Anelka'nın sağ kanada atmaya çalıştığı tek pas Seedorf'a gitti. O derin bir pasla Sheva'ya attı. Volkan tıpkı İsviçre maçındaki 2. gol gibi pozisyon aldı. Çıkarılmış gibi yapıp, durdu ama Ukraynalı'yı da tıpkı İsviçreli gibi durduramadı. Böylece belki yaşlılıktan 60'dan sonra temposu düşen Milan'ı 0-0'da tutup sonradan basma planı erkenden çöpe gitti. Golden sonra Milan, Fenerbahçe'nin hücum için kullandığı sağ kanadından - ve evet en performanslı oyuncularını olduğu yerden - gelmeye başladı. Fenerbahçe'yi hücuma korkusuzca çıkarmaya çalışan 2 oyuncusu Yozgatlı ve Serkan'ın alanından defalarca geldiler. 23'te Seedorf, 33'de Rui Costa'nın net şanslardan yaralanamayışı Fenerbahçe'yi ayakta tuttu. Ve yine sağ kanadıyla, Tuncay'ın da soldan desteğiyle biraz olsun kalabalık çıkmaya başladılar, ama yine hücum kademesindeki tereddütler Milan'ı rahatlatıyor, Fenerbahçe denemelerini tek atışlık yapıyordu. Zaten Appiah ve Anelka'nın sürekli isyanları da bunaydı. Bu kısırdöngüyü bir kez kırdılar. 38'de Serkan Deniz ve Appiah'ın katıldığı akında Yozgatlı geriye çıkarılan topu takip etti, şutladı, ama fileleri bulamadı. Atmalıydı. 

K bus yarı 
İkinci yarıya savunmasını ileride kurarak başladı Fenerbahçe. Açık veriyorlardı, ama pozisyon bulamıyorlardı. Daum'un başta çekindiği art arda olmaya başladı. Ama golü 52'de yerleşmişken yediler. Sheva deliği buldu vurdu. 2-0 Artık her şey Daum için bir k bustu. Her kaptırılan top net bir kontr. Daum'un baştan başına gelmesindem korktuğu her şey oluyordu. Uzun yıllardır Fenerbahçe'ye hiçbir takımın yapamadığını yaptılar. Direkt hızlı tek paslarla kaleye inişlerini teker teker yazmayacağım. Ama Volkan ve Serkan'ın çıkardığı 4 net pozisyonun olduğunu 70 ve 76'da Sheva'nın 4'ü bulduğunu söylemekle yetinmeli. Bu sırada Fenerbahçe'nin hiçbir şey yapamadığını da. 
Ve daha derin konu ve soruyu sormalı. Bu Avrupa tablosu Yıldırım yönetim tarafında nasıl değerlendirilecek. Daha zaman lazım mı diyecekler yoksa bu iş böyle olmuyor mu 

Böylesi yaşanmamıştı 

Fenerbahçe, Şükrü Saracoğlu Stadı'nda Şampiyonlar Ligi'ndeki en farklı mağlubiyetini aldı. Sarı-lacivertliler, Barcelona'ya da 3-0 yenilmişti 

Milan karşısında ikinci tur umutlarını tamamen kaybeden Fenerbahçe, Şükrü Saracoğlu Stadı'ndaki en ağır yenilgisini aldı. 
Sarı - lacivertliler daha önce Barcelona karşısında 3-0, O.Lyon önünde de 3-1'lik mağlubiyetler tatmıştı. İki sezondur üst üste Şampiyonlar Ligi'nde mücadele eden Fenerbahçe ilk kez evindeki bir maçta rakip fileleri de havalandırmayı başaramadı. 
Gecenin bir diğer ilginç olayı da Milanlı Shevchenko'nun dört gol atmasıydı. Şükrü Saracoğlu Stadı'nda daha önce Ukrayna forması ile çıkan ve milli takımımızı yıkan isim olan golcü futbolcu dün yine Servet'i karşısında buldu. Uzun bir aradan sonra forma giyen Servet'in hatalarını yine iyi değerlendiren Shevchenko, gol krallığında da iddialı duruma geldi. 

Şovchenko 
Milan'ın yıldızı Shevchenko attığı dört golle Fenerbahçe'yi yıkan adam oldu. Ukraynalı oyuncu, "İlk yarı Fenerbahçe çok iyi oynadı ancak ikinci yarı dayanamadılar" dedi. 

MAÇTAN NOTLAR 
Ağır misafirler 
Fenerbahçe Başkanı Aziz Yıldırım, Milan 2. Başkanı Galliani'yi locasında konuk etti. Yıldırım, İtalyan misafirini, eşiyle birlikte maçı izlemeye gelen Cumhurbaşkanı Ahmet Necdet Sezer ve Dışişleri Bakanı ve Başbakan Yardımcısı Abdullah Gül ile tanıştırdı. 

'Bittim artık' 
Serkan Balcı, 90 dakikayı zor çıkardı. Sağ kanatta görev yapan futbolcu, 75. dakikada kulübenin önüne kadar gelerek, "Bittim" diye işaret etti. Teknik Direktör Daum, buna rağmen sarı - lacivertli oyuncuyu dışarı almadı. 

Elinde kaldı 
Kaka'nın sakatlanmasıyla oyuna giren Rui Costa'nın 85. dakikada forması yırtıldı. Deniz ile girdiği bir mücadele sonrasında gelişen bu olay üzerine hakem, formanın değişmesini istedi. Rui Costa, Deniz'e espri yapıp, elinde tuttuğu kopan parçayı verdi. 

Fiyasko 
Basın tribününde, izdihamdan dolayı medya mensupları güç anlar yaşadı. Türk ve İtalyan gazetecilerin bir kısmı, yağmur altında görev yapmak zorunda kalırken, kulüp tarafından tribünde yağmurluk dağıtıldı. 

E GRUBU Milan 5 2 2 1 9 4 8 Schalke 5 2 2 1 10 6 8 PSV Eindhoven 5 2 1 2 2 6 7 Fenerbahçe 5 1 1 3 7 12 4 

6 ARALIK Milan - Schalke, PSV Eindhoven - Fenerbahçe 


</TEXT>
</DOC>
