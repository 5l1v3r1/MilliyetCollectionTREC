<DOC>
<DOCNO> 363924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sontur27.html </URL>
<DATE> 2005/07/24/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Doğum yaptıktan sonra aşırı kanamadan öldüğü iddiası... 
</HEADLINE>
<TEXT>

     Şanlıurfa'nın Siverek İlçesi'nde, doğumun ardından aşırı kan kaybettiği ve Diyarbakır'a götürülürken öldüğü iddia edilen kadının cenazesi toprağa verildi. 
     AA muhabirinin aldığı bilgiye göre, 4 çocuk annesi Meryem Çelik 26 , 5'inci çocuğunu doğurmak için eşi Übeydullah Çelik tarafından Siverek Devlet Hastanesi'ne götürüldü. Burada bebeğini ölü doğuran ve aşırı kanama nedeniyle Diyarbakır'a sevk edilen Meryem Çelik, yolda hayatını kaybetti. 
     Übeydullah Çelik, kadın hastalıkları ve doğum uzmanı M.D. hakkında ''ölüme sebebiyet verme'' suçundan savcılığa suç duyurusunda bulundu. Şikayet üzerine, kesin ölüm sebebinin belirlenmesi için dün Diyarbakır Adli Tıp Kurumu'na götürülen Meryem Çelik'in cenazesi, bugün Siverek'in Güvercin Köyü'nde toprağa verildi. 
     Siverek Kaymakamı Seddar Yavuz, olayla ilgili soruşturma başlatıldığını, Meryem Çelik'in kesin ölüm nedeninin belirlenmesinin ardından gerekli açıklamanın yapılacağını söyledi. 
     
</TEXT>
</DOC>
