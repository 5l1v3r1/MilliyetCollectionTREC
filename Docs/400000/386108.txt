<DOC>
<DOCNO> 386108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sonspo03.html </URL>
<DATE> 2005/10/12/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Ergun Gürsoy Sözlerim bir yana çekildi hoş olmadı 
</HEADLINE>
<TEXT>

     GALATASARAY 2'inci Başkanı Ergun Gürsoy, Gölcük'te bin 500 kişiye iftar yemeği verdi. Ergun Gürsoy Fenerbahçe her alanda bizi geçti’ tartışmalarıyla ilgili ise sözlerini herkesin kendine göre yorumladığını söyledi. 
     Gölcük'e oğlu Ömer Gürsoy ve Gürsoy Şirketler Grubu Genel Müdürü Cihan Aknil ile birlikte gelen Ergun Gürsoy önce Gölcük Belediye Başkanı Mehmet Ellibeş'i makamında ziyaret ederek iftar vaktine kadar sohbet etti. 
     Galatasaray 2'inci Başkanı Ergun Gürsoy'un geçtiğimiz hafta Fenerbahçe her alanda bizi geçti’ açıklamasıyla ilgili gazetecilerin sorusu üzerine açıklama yaparak, Bu konunun esası Galatasaray şu anda geri kaldı. Tekrar Galatasaray'ın öne geçebileceğini ve bunun içinde insanların yani Galatasaraylıların birleşip tekrar öne geçebileceğini ifade etmek istedim. Herkes kendine göre yorumladı, konu başka taraflara çekildi. Hoş olmadı tabi ki'' dedi. 
     Rakiplerin hızla ileriye gittiklerini ve onları ne şekilde takip edebileceğimizi anlatmaya çalıştığını söyleyen Ergun Gürsoy, Hiç bir zaman ben başında olduğum takımı hicvetmem. Rakiplerimiz sportif, mali ve seyirci açısından hızla ilerliyor. Bizde onları ne şekilde takip edebileceğimizi ifade anlatmaya çalıştım. Bu bazı yanlı insanlar tarafından o tarafa bu tarafa çekilmek istendi. İnşallah bundan sonra doğrusu yapılır'' dedi. 
     
     NET BİR MEVKİİ TARTIŞMASI AÇMAYACAĞIM 
     Ergun Gürsoy, başkan adayı olacağı konusuyla ilgili birşey söylemediğini belirterek, Ben böyle birşey söylemedim. Gerekirse, her türlü platformda görev yapabilirim şeklinde ifade kullandım. Artık onun yorumunu kamuoyuna bırakıyorum. Net bir mavki tartışmasını açmayacağım'' dedi. 
     Konuşmasının ardından bin 500 kişinin bulunduğu iftar çadırına giden Ergun Gürsoy vatandaşlarla birlikte iftarını açtı. 
     
</TEXT>
</DOC>
