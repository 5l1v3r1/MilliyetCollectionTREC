<DOC>
<DOCNO> 356423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonyas19.html </URL>
<DATE> 2005/06/28/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
C vitamini nezleden korumuyor 
</HEADLINE>
<TEXT>

     C vitamininin, nezleden korumadığı bildirildi. 
     Avustralya ulusal üniversitesinden Profesör Bob Douglas, AFP muhabirine, aşırı fiziksel faaliyette bulunanlar hariç, C vitamininin insanları nezleden korumadığının anlaşıldığını söyledi. 
     Kayakçılar, askerler ve maratoncuların, C vitamininden en fazla yararlananlar olduğunu belirten profesör, ''Ancak normal günlük faaliyet içinde bulunan ya da soğuğa maruz kalan insanların C vitamini içerek korunduklarını söyleyemeyiz'' dedi. 
     Profesör, ''Sokaktaki vatandaşa bu fazla anlamlı gözükmeyebilir ve o insan da C vitamini alarak nezleden korunduğunu düşünebilir. Vitamin riski azaltmıyor, belki nezle süresini yarım gün ya da bir gün kısaltıyordur'' diye konuştu. 
     Avustralyalı profesör, bu sonuca, son 65 yıl içinde yapılan 55 araştırmanın sonuçlarını analiz ederek ulaştıklarını belirtti ve bu sonucu, Amerikan tıp dergisi PLoS Medicine'in internet sitesinde yayınladıklarını söyledi. 
     Önceki araştırmaların bazıları, günde 200 miligram C vitamininin, nezleden koruyucu etkisi olabileceğini gösteriyordu. 
     
</TEXT>
</DOC>
