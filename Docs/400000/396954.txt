<DOC>
<DOCNO> 396954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/yazar/toruner.html </URL>
<DATE> 2005/11/22/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
H l 118 kazanabilirsiniz 
</HEADLINE>
<TEXT>


Cumartesi günkü yazım "Siz de yılda net 118 faiz alabilirsiniz" başlığını taşıyordu. Yüksek reel faizler nedeniyle, Türkiye'deki sistemle yıllık 118 faiz kazanabileceğini açıklamıştım. Çünkü, şimdiye kadar hiç bir dönemde, enflasyon oranının 120'sine varan reel faiz olmamıştı. Dolayısıyla da, enflasyonun 15-18 katı faiz alınamadı. 
Daha sonra, "tarihin en büyük faiz rantı yaratan sistem"i rakamlarıyla açıklamıştım. İşte, sıcak para böyle yaratılıyordu. Ülkeye bol döviz girişinin önemli bir nedeni de buydu. Ama, bu kazancı elde edebilmek için asgari 1 milyon YTL gerekliydi. Yani, bu olanak sadece parası olanlar için vardı. 

Yabancı oyunu 
Önce, yabancı bir bankada, adınıza "fiduciary" bir hesap açtırıp, bu bankadan 9 milyon YTL tutarında, yabancı para cinsinden bir kredi istiyordunuz. Bu krediyi çekmeyeceğinizi ve yabancı bankanın parayı doğrudan Türk sistemine yatırmasını isteyeceğinizi ve kredinin faizinin garantisi olarak önceden yatırdığınız 1 milyon YTL'yi göstereceğinizi söylediğiniz anda bu kredi verilecekti. Çünkü, hesabı kullanma hakkı yabancı bankada olacağı için, anapara ve faizin yabancı bankaya geri ödenmesinde, "Türk Lirası'nın devalüasyonu riski" dışında hiç bir risk yoktu. 
Daha sonra, nasıl 118 faiz kazanabileceğinizi rakamsal olarak, açıklamıştım. Bu hesaplamada, yabancı para cinsinden krediyi 2.5 dan aldığınızı, Türkiye'de 14'den yatırdığınızı varsaymıştım. Bu varsayımla, yıl sonunda aldığınız kredinin faizini ödedikten sonra elinizde faiz olarak 1 milyon 180 bin YTL faiz geliri kalıyordu. Yani, 118 faiz. 
Yazım nedeniyle, çok sayıda ileti aldım. Bazı arkadaşlar, hesaplamanın yanlış olduğunu, bazıları bu oranların bulunamayacağını söylüyorlar. Bu savlar doğru değil. Çünkü, bizzat şahit olduğum uygulamalar var. Üstelik, bu uygulamaların bazılarında kazanılan faiz 118'in bile üzerinde. 
Okurlarımdan A. Iskin "Sizin bahsettiğiniz olay, sadece Türkiye için değil, Brezilya, Yeni Zelanda gibi ülkeler için de geçerli. Çok bilinen bir sistem olan "carry-trade". Ancak, bunu sanki Türkiye para dağıtıyor gibi göstermek yanlış. Ayrıca, yabancı yatırımcılar için Türkiye "carry trade" için riskli bir ülke. Kur çok dalgalanıyor. Alım zamanını doğru yakalamak, kredi sağlayabilmek, "hedging" stratejisi uygulayıp sigorta satın almak zor. Faiz oranlarındaki alım satım farkının çok acık olması da bir "carry-trading"i her zaman karlı kılmıyor . Örneğin, işlem Yeni Zelanda'da Japon Yeni ile yapılırsa daha garantili." diyor. 
Söyledikleri doğru. Ama, biz Türkiye'de yaşıyoruz ve bizim için bu işlemi yapmak çok kolay. Yeni Zelanda'da Japon Yeni ile yapılması, daha garantili olabilir. Ama, bizdeki getiri en yükseği. Üstelik, kredi sağlayabilmek çok kolay. Çünkü, zaten bunu özendiren yabancı bankalar. Size kalan, sadece 1 milyon YTL'yi bulmak. 

Korunma yolu 
Zamanı doğru yakalayıp, devalüasyon riskinden kurtulmak için ise, ya bir vadeli işlem yaparak, kendinizi koruma altına alacaksınız ya da vadeli işlemi pahalı bulursanız, 
- Sistemi yakından takip edip, devalüasyon kokusunu iyi alacaksınız. 
- İstediğiniz anda gemiden inme yani, bir penaltı vererek işlemi vadesinden önce iptal edebilme olanağından faydalanacaksınız. 
- İşlemi yıllık değil, aylık veya üçer aylık gerçekleştireceksiniz. 



</TEXT>
</DOC>
