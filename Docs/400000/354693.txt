<DOC>
<DOCNO> 354693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sondun23.html </URL>
<DATE> 2005/06/23/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Hillary Clinton acaba lezbiyen mi 
</HEADLINE>
<TEXT>

     The Daily Telegraph 

      New York Times'ın eski muhabiri Edward Klein'in, eski First Lady Hillary Clinton'ın hayatını anlattığı 'Hillary Hakkındaki Gerçekler Ne Biliyordu, Ne Zaman Biliyordu, Başkan Olmak İçin Ne Kadar İleri Gidecek' adlı kitabı, önceki gün piyasaya çıkmasıyla birlikte bestseller olurken, Clinton çiftini sarsacak yeni iddiaları da gündeme getirdi. Kızları Chelsea'nin eski Başkan Bill Clinton'ın Hillary'ye tecavüzü sonucu doğduğu iddiasıyla dikkat çeken kitap, Hillary'nin 2008'de başkan adayı olmasını istemeyen cephenin eline de güçlü kozlar verdi. 
     Klein, cinselliğine dair somut ifade kullanmadığı Hillary'nin yakın dostlarının çoğunun eşcinsel olduğunu ve politikalarının da 1960'larda okuduğu Wellesley Üniversitesi'ndeki 'lezbiyenlik kültürü' ile şekillendiğini öne sürüyor. Bir heteroseksüel ilişkisi olan Hillary'nin aynı zamanda çoğunlukla aseksüel yaşadığını iddia eden Klein, üniversitedeyken bacaklarını tıraş edip etmediği tartışmasına da giriyor. 
     Clinton çifti, amazon.com sitesinin bestseller listesine ikinci sıradan giren kitabı 'komplo' olarak yorumlarken danışmanları da, 'para için değersiz şeyler yazan birinin uydurduğu kaba ve kötü iddialarla dolu' olduğu yönünde bir açıklama yayımladı. 
     
</TEXT>
</DOC>
