<DOC>
<DOCNO> 386479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sontur49.html </URL>
<DATE> 2005/10/13/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Kuşların bir sonraki uğrak yeri İsviçre olabilir 
</HEADLINE>
<TEXT>

     Ege Üniversitesi Tıp Fakültesi Enfeksiyon Hastalıkları ve Klinik Mikrobiyoloji Anabilim Dalı Öğretim Üyesi Doç. Dr. Çağrı Büke, ''Kuşların bir sonraki uğrak yerinin İsviçre olacağı tahmini, Avrupa'yı ciddi anlamda telaşlandırmaktadır'' dedi. 
     Doç. Dr. Büke yaptığı açıklamada, kuş gribinin bu yıl dünyanın gündemine oturduğunu belirterek, ''Göçmen kuşların bir sonraki uğrak yerlerinin İsviçre olacağının tahmin edilmesi, Avrupa'yı ciddi anlamda telaşlandırmaktadır'' dedi. 
     Gribe karşı alınması gereken önlemleri de anlatan Doç. Dr. Büke, şunları kaydetti 
     ''Virüs, her yıl sonbahar ve kış aylarında salgınlara yol açmaktadır. Salgınlar sadece bir bölgeyle sınırlı olabileceği gibi bazen ülke çapında ve hatta tüm dünyaya yayılarak birçok kişinin etkilenmesine neden olabilmektedir. Bulaşma yolları bilinen gripte alınacak basit, ancak ciddi önlemlerin, hastalığın yayılmasını önemli ölçüde azaltabilmektedir. Bu önlemler hastalıklı ağzı açık öksüren, hapşıran kişilerden uzak durmak, gerektiğinde maske ile korunmak, hastalıklı kişiler ile tokalaşmamak, sarılıp öpüşmemek, elleri dezenfekte etmek ve toplumu bu hastalık konusunda bilgilendirmek olarak sayılabilir.'' 
     
</TEXT>
</DOC>
