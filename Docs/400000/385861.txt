<DOC>
<DOCNO> 385861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sontur07.html </URL>
<DATE> 2005/10/11/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Manavgat Şelalesi susuz kaldı 
</HEADLINE>
<TEXT>

     Kamil ATALAY MANAVGAT Antalya , DHA 

ANTALYA'nın Manavgat İlçesi'nde bulunan, günde ortalama 5 bin turistin ziyaret ettiği Manavgat Şelalesi, suyun Oymapınar Barajı'nda tutulması nedeniyle özelliğini kaybetti. Manavgat DSİ Müdürü Hüseyin Akbıyık, 3 aydan beri yaşanan bu sorunu geceleri barajda su tutarak turizme yansıtmadan çözmeye çalıştıklarını, ancak sıkıntı büyüyünce haftanın 3 günü gündüzleri de su tutmaya başlanıldığını söyledi. 
     Yaz aylarında günde ortalama 5 bin yerli ve yabancı turistin ziyaret ettiği Manavgat Şelalesi'nin kuruması ziyaretçilerde hayalkırıklığı yarattı. Şelalenin çevresinde bulunan işletmelerin sahipleri, gelen turist sayısında bir hafta içinde büyük düşme olduğundan yakınarak, Tur şirketleri artık turist getirmiyor. Gelenler de fotoğraf bile çekmeden dönüyor. İşlerimiz durdu'' dedi. 
     
     SEYDİŞEHİR ALÜMİNYUM SORUMLU 
     Esnaf, suyun gündüz bırakılıp gece tutulması halinde turizmin zarara uğramayacağını, bu durumdan enerjisini Oymapınar Barajı Hidroelektrik Santrali'nden sağlayan Seydişehir Eti Alüminyum A.Ş.'nin sorumlu olduğunu iddia etti. Manavgat DSİ Müdürü Hüseyin Akbıyık ise, su kaynaklarının zayıfladığını belirterek şöyle konuştu 
     Turizmi olduğu kadar çiftçiyi ve enerji üretimini de düşünmek zorundayız. Baraj göllerindeki su seviyesini, su tutarak koruyabiliyoruz. Yaz kurak geçti. 3 aydan beri su sorunu yaşıyorduk, ama dışarıya yansıtmadık. Ama artık zorlanıyoruz. Şelalenin sağ ve sol sahilindeki çiftçi, sulama suyu istiyor, enerji üretmesi gereken barajlar su istiyor, barajın alt tarafında bot turu düzenleyen turizm şirketleri su istiyor. Herkesi memnun edebilmemiz mümkün değil.'' Akbıyık, şelaleye turistin en çok geldiği pazar, pazartesi, çarşamba ve perşembe günleri, gündüz su tutulmadığını belirterek, Yağmurların başlamasıyla bu sıkıntının bitmesini umut ediyorum'' diye konuştu. 
     
</TEXT>
</DOC>
