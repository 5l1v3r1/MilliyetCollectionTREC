<DOC>
<DOCNO> 387145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/son/sonspo13.html </URL>
<DATE> 2005/10/16/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Samsunspor 3 - Trabzonspor 1 maç sonucu 
</HEADLINE>
<TEXT>

     Turkcell Süper Ligi'nde Samsunspor sahasında Trabzonspor'u 3-1 yendi. 
     4. dakikada ceza alanının sol çaprazında topla buluşan Serkan'ın vuruşunda, top üstten dışarıya gitti. 
     6. dakikada Yattara'nın sağ taraftan korner noktasına yakın bir yerden ceza alanına gönderdiği topa Mehmet Yılmaz dokundu. Meşin yuvarlak üstten dışarıya çıktı. 
     18. dakikada konuk ekip öne geçti. Bu dakikada Emrah'ın sağ taraftan kale alanına gönderdiği topa arka direkte iyi yükselen Mehmet Yılmaz, kafayla topu ağlara göndererek, takımını 1-0 öne geçirdi. 
     20. dakikada Serkan'ın pasında bir anda kaleciyle karşı karşıya kalan Kaies, topu kaleciye çarptırınca takımı adına önemli bir pozisyonu değerlendirememiş oldu. 
     30. dakikada ceza alanı yayı önünden Mehmet Yılmaz'ın vuruşunda, top kalecide kaldı. 
     34. dakikada Rafael'in pasında penaltı noktası üzerinde topla buluşan Kaies'in vuruşunda, top savunmadan döndü. 
     38. dakikada Samsunspor beraberliği yakaladı. Sol taraftan ceza alanına giren Celil, Emrah ile girdiği pozisyonda yerde kalınca İsmet Arzuman peneltı noktasını gösterdi. Atışı kullanan Kaies, topu ağlara göndererek durumu 1-1 yaptı. 
     45. dakikada savunmadan dönen topu önünde bulan Rafael, ceza alanına girerken sert vurdu. Meşin yuvarlak direkten dönünce karşılaşmanın ilk yarısı 1-1 sona erdi. 
     Karşılaşmanın ilk yarısı 1-1 berabere sona erdi. 
     
     İKİNCİ YARI 

     İkinci yarıya daha atak başlayan ev sahibi ekip 52. dakikada aradığı golü buldu. Celil'in sol taraftan ceza alanına gönderdiği topu arka direkte bulunan Musa, kafa ile kale sahası içindeki Rafael'in önüne indirdi. Bu futbolcu da düzgün bir vuruşla meşin yuvarlağı ağlara göndererek takımını 2-1 öne geçirdi. 
     56. dakkida Ali Akdeniz'in sağ taraftan kale sahasına yolladığı topa yükselen Rafael'in kafa vuruşunda top kalecide kaldı. 
     75. dakikada orta alandan aldığı topla ceza alanına giren Tomas Jun vurmakta gecikince tehlikeyi defans uzaklaştırdı. 
     80. dakikda ceza alanı ön çizgisi üzerinde topla buluşan Tayfun'un vuruuşunda kaleci Kerem, topu uzanarak kornere çeldi. 
     87. dakikada Samsunspor 3-1 öne geçti. Ayari'nin sol taraftan ceza alanına gönderdiği topla buluşan Muhammet önündeki defans oyuncusundan sıyrıldıktan sonra sert vuruşunda top ağlara gitti 3-1 
     Karşılaşmanın kalan bölümlerinde tarafların çabaları başka gol olmayınca Samsunspor sahadan 3-1 galip ayrıldı. 

     
</TEXT>
</DOC>
