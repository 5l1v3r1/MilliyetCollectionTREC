<DOC>
<DOCNO> 382555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/soneko19.html </URL>
<DATE> 2005/09/29/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Sanal kumar şirketi, borsada 1 milyar dolara çıktı 
</HEADLINE>
<TEXT>

     İnternet üzerinden faaliyet gösteren kumarhane "888.com"un yüzde 25 hissesi, Londra Borsası’nda halka arz edildi. 
     Borsada bugün işlem görmeye başlayan sanal kumar şirketinin halka arz fiyatı 175 peni olurken, şirketin toplam piyasa değeri de 590 milyon sterline 1 milyar dolar çıktı. 
     Londra Borsası’nın açılmasıyla ilk dakikalarda "888.com" hisseleri yüzde 4.6 yükseldi. 
     İsrailli Avi ve Aharon Shaked ile Ben-Yitzhak ailesi tarafından kontrol edilen şirket, 1996 yılında kurulmasına rağmen aradan geçen sürede hızla büyüdü. 
     Şirketin üst yöneticisi CEO John Anderson, "internette en büyük kumar şirketi" olmayı hedeflediklerini belirterek, bu yılın ilk yarısında oyunlardan elde ettikleri kazancın, geçen yılın aynı dönemine göre yüzde 14.2 arttığını kaydetti. 
     Anderson, bu dönemde net kumar gelirlerinin ise yüzde 226 arttığını, fakat bu derece yüksek bir artışın kalıcı olamayacağını ifade etti. 
     
</TEXT>
</DOC>
