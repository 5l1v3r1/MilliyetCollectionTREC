<DOC>
<DOCNO> 396199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/ekonomi/eko11.html </URL>
<DATE> 2005/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
GM Zordayız ama iflas etmeyeceğiz 
</HEADLINE>
<TEXT>


DETROIT AA 

Sektördeki ağır rekabet yüzünden zor günler yaşayan dünyanın en büyük otomotiv üreticisi General Motors'un GM başkan ve üst yöneticisi Richard Wagoner, 325 bin çalışana hitaben GM'nin İnternet sitesinde yayımlanan mektubunda, şirketin kayıplarının "sürdürülemez" boyutlarda olduğunu kabul etmekle birlikte iflas durumunun söz konusu olmadığını iddia etti. 
Wagoner, "İflas başvurusunda bulunma yönünde bir plan, niyet ya da strateji kesinlikle yok" dedi. 
GM, bu yılın ilk ayında 4 milyar dolar zarar ederken, borsada işlem gören hisse senetleri de yüzde 46 değer yitirdi. GM'nin zararında, çalışanlarının sağlık sigortaları ve üretim maliyetlerinin getirdiği yük önemli rol oynarken, iddialı büyük spor otomobillerinin satışlarının düşük kalması ve ABD pazarındaki payının önemli bir bölümümünü yabancı rakiplerine kaptırması da etkili oldu. 


</TEXT>
</DOC>
