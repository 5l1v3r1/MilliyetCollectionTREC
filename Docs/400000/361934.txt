<DOC>
<DOCNO> 361934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/son/sonyas03.html </URL>
<DATE> 2005/07/17/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Viagra hasta çocuklara da hayat veriyor... 
</HEADLINE>
<TEXT>

     ANKA 

      Milyonlarca erkeğin cinsel ilişki kurabilmesini sağlayan Viagra ilacının, kalpten akciğere kan taşıyan damarları daraldığı için hasta olan çocukların tedavisinde iyi sonuç verdiği bildirildi. Newsweek dergisi, ölüm ihtimali yüksek olan bu çocukların Viagra tedavisi sayesinde ilk kez güldüğünü yazdı. 
     Newsweek dergisi, "Viagra alan bebekler" başlıklı haberinde ereksiyon sorunu olan erkeklere uygulanan Viagra ilacının kalpten akciğere kan taşıyan damarları daralan, hipertansyon sorunu olan küçük çocuklara yardımcı olduğunu belirtti. 
     Bailey Buffalow adlı ABD’li kız çoğunun kalbinin, daralan damarından kan pompalamaya çalışırken bir kata yakın şiştiğine dikkat çeken dergi, Bailey’in Viagra sayesinde ilk kez güldüğünü belirtti. 
     Tedavinin başlamasından hemen sonra Bailey’in tansiyonunun normale yakın bir düzeye indiğini, birkaç ay içerisinde kalbindeki şişkinliğin inmeye başladığını kaydeden dergi, Bailey’in sağlığının her zaman kırılgan olacağına ancak istikrarı koruması halinde ilaç tedavisinin bir yıl içerisinde sona erebileceğine dikkat çekti. 
     1998 yılından beri 16 milyon Amerikan erkeğine cinsel 
     ilişki kurma olanağını sağlayan Viagra’nın bu tür hipertansyon sorunu olan küçük çoçuklara hayat verdiğini kaydeden dergi, Toronto’da gerçekleştirilen bir araştırmaya katılan, Viagra tedavisini gören 14 çocuğun araştıma sona erdiğinde hala hayatta olduklarını yazdı. Newsweek, Viagra tedavisinin kısa vadede yararlı olmakla birlikte uzun vadeli sonuçlarının bilinmediğine de işaret ederken bazı anne babaların Viagra tedavisi gören çoçuklarının agresif davranışlarda bulunduğunu bildirdiklerini de yazdı. Buna karşın birçok anne babanın Viagra tedavisinin etkili olduğunu düşündüğünü kaydeden dergi, tedavi öncesi her üç adımda yorgunluktan yere yığılan üç yaşındaki Abby Sherwood’un da bu günlerde evinin etrafından hızla pedal çevirdiğini belirtirek "Araştırmacıların onun temposuna ayak uydurup uyduramayacağı henüz belli değil" ifadesini kullandı. 
     
</TEXT>
</DOC>
