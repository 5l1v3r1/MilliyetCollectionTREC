<DOC>
<DOCNO> 386693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sonsiy11.html </URL>
<DATE> 2005/10/14/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Barzani'nin röportajındaki ifadeler TBMM gündeminde... 
</HEADLINE>
<TEXT>

     CHP İstanbul Milletvekili Onur Öymen, Irak Kürdistan Demokrat Partisi Başkanı Mesut Barzani’nin bir süre önce yayınlanan röportajını TBMM gündemine getirdi. 
     Öymen, Dışişleri Bakanı Abdullah Gül’ün yanıtlaması istemiyle TBMM Başkanlığı’na sunduğu soru önergesinde, Barzani’nin, kısa bir süre önce Türk basınında yayınlanan röportajında, "Türkiye’nin Anayasal devlet yapısıyla bağdaşmayan ve Atatürk devrinden bu yana Anayasanın temel özelliklerine ters düşen bazı görüş ve beklentilerine yer verdiğini" ifade etti. 
     "Özellikle Türkiye’deki bazı etnik grupların ayrı bir millet oluşturduğu yönündeki ifadeleri, Türkiye’de tek bir millet olduğu gerçeğini inkar eder niteliktedir" diyen CHP’li Öymen, önergesinde şu sorulara yer verdi 
     "Mesut Barzani’nin bu sözleri ile ilgili olarak hükümetimiz herhangi bir tepki göstermiş, bir açıklama yapmış mıdır 
     KDP’nin Ankara’daki temsilcisi nezdinde herhangi bir uyarıda bulunulmuş mudur ve Barzani’nin bu sözleri düzelterek özür dilemesi sağlanmış mıdır " 
     
</TEXT>
</DOC>
