<DOC>
<DOCNO> 381975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sonspo29.html </URL>
<DATE> 2005/09/27/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Brezilya'da şike bombası ülkeyi karıştırdı 
</HEADLINE>
<TEXT>

     Brezilya senatosunda yolsuzlukla mücadele komisyonunun üyeleri, futbolda şike iddiaları konusunda soruşturma yapmak istediğini açıklarken, Brezilya Futbol Federasyonu, maçlara devam edileceğini bildirdi. 
     Brezilya'da, biri uluslararası iki hakemin, Sao Paulo takımının taraftarlarının internette oynadıkları bahislerde kayrılmaları için lig maçlarında şike yaptıkları iddiası gündeme bomba gibi düştü. 
     ''Düdük mafyası'' adı verilen skandalın ardından, talih oyunlarındaki yolsuzlukları soruşturan ''Bingo Komisyonu''nun üyesi İşçi Partili senatöre Tiao Viana, skandala karışan iki hakem ve bir işadamının ifadelerinin alınmasına izin verilmesi için Kongre'ye başvuracaklarını belirtti. 
     Kongre, talebe olumlu yanıt vermesi halinde, skandala karışan isimlerin banka hesapları, vergi kayıtları ve telefon konuşmaları gözden geçirilecek. 
     Senatörler, ayrıca Brezilya futbolundaki kara para aklama suçlamalarının gündeme getirileceğini ve soruşturulmasının isteneceğini belirttiler. 
     
</TEXT>
</DOC>
