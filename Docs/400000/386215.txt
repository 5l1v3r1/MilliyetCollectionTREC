<DOC>
<DOCNO> 386215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/ekonomi/eko06.html </URL>
<DATE> 2005/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları Türkiye'nin notunu tehdit ediyor 
</HEADLINE>
<TEXT>


REUTERS 

Kredi derecelendirme kuruluşu Standard and Poor's, petrol fiyatlarının yüksek düzeyde seyretmesinin Türkiye ve Pakistan'ın genel görünümü ve kredi notunu tehdit ettiğini bildirdi. 
Standard and Poor's'un kredi analiz sistemi Ratings Direct'de "Gelişen Ülke Kredi Notu Kalitesi Petrol Nedeniyle Düşüyor" başlıklı bir makale yayımlandı. Makalede, Türkiye, Pakistan ve Lübnan'ın dış pozisyonunun zayıf olduğunu düşündükleri, yüksek düzeyde seyreden cari açıkların, yüksek petrol talebinin her zamankinden daha pahalı olan ithalat ile karşılanmasıyla daha da kötüleşebilmesi olasılığının olduğu ifade edildi. 

Benzindeki vergiler yüksek 
Türkiye'nin benzinin üzerine konulan vergileri önemli bir gelir kaynağı olarak kabul ettiği kaydedilen makalede, yüksek petrol fiyatlarını etkisini azaltmak amacıyla petrol ürünlerinden alınan vergilerdeki indirimin göreceli olarak net geliri etkilemediği kaydedildi. 


</TEXT>
</DOC>
