<DOC>
<DOCNO> 394652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/siyaset/siy04.html </URL>
<DATE> 2005/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Karar, Gül'ün şahsi yenilgisi 
</HEADLINE>
<TEXT>


ANKARA Milliyet 


CHP Genel Başkanı Deniz Baykal, AİHM'nin Leyla Şahin davasında verdiği kararın Dışişleri Bakanı Abdullah Gül için de şahsi bir anlam taşıdığını söyledi. 
Baykal "Eşi dolayısıyla AİHM'ye onlar da başvurmuştu. Bu nedenle Gül şahsen kendisini yenilmiş hissediyor ve öyle hissetmekte haklı. Ancak parlamentoda yemin ettikten sonra o yeminin özüne gizli ihanet etmek kimseye şeref getirmez" dedi. 
CNN Türk'te yayımlanan Ankara Kulisi'ne katılan Deniz Baykal, şöyle devam etti "Halkın ezici çoğunluğunun kafasında sorun olmayan bazı konular, Türkiye'yi yönetenlerin kafasında önemli bir sorun. AİHM kararıyla Türkiye'nin hukuki tavrının uluslararası stardartlara uygun olduğu netlik kazandı. Kendi dar kavramlarını Türkiye'nin sorunu haline getiriyorlar." 


</TEXT>
</DOC>
