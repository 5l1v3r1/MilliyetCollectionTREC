<DOC>
<DOCNO> 356464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/siyaset/axsiy01.html </URL>
<DATE> 2005/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendi ayağınıza kurşun sıkmayın 
</HEADLINE>
<TEXT>


Baykal, "Türkiye'nin görüntüsünü, yaşamını İslami bir damganın altına daha çok sokabilmek için yol, yöntem arıyorlar" dedi 

ANKARA Milliyet 


CHP Genel Başkanı Deniz Baykal, Başbakan Recep Tayyip Erdoğan'a, Ankara Anlaşması'nı Kıbrıs Rum Yönetimi'ni de kapsayacak şekilde genişleten ek protokolü imzalamama çağrısını yineleyerek, "Bu, Kıbrıs konusunda kendi ayağına kurşun sıkmaktır" dedi. 
Türkiye'de ezici çoğunluğun, dinini yaşama konusunda sıkıntısı olmadığını da kaydeden Baykal, "Maalesef birilerine bu yetmiyor. Eğitim, hukuk, siyaset, devlet yönetimi ve kılığa kıyafete dini taşımak açısından değiştirmek istiyorlar. Türkiye'nin tablosu, görüntüsü, yaşamını İslami bir damganın altına daha çok sokabilmek için yol, yöntem arıyorlar" diye konuştu. 
Baykal'ın, kendisine hediye edilen karikatürü okuması, gruptakileri güldürdü. Karikatürde, "Dokunulmazlık zırhınız olmasın. Size dokunamamak bize çok dokunuyor" deniliyor. 


</TEXT>
</DOC>
