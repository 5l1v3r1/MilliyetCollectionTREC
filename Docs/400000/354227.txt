<DOC>
<DOCNO> 354227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/magazin/amag.html </URL>
<DATE> 2005/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğün rol icabı silahlar gerçek 
</HEADLINE>
<TEXT>


Karadenizli Naciye dizisinin düğün sahnesi çekimlerine kurusıkı tabancalarla başlayan oyuncular, Rizeli figüranların sete soktuğu gerçek silahları görünce kurusıkıları unuttu 

YAŞAR ÇAKMAK 

'Naciye'yi Kim Sevmez ' adlı, dizinin Rize'deki çekimlerinde gerçek silahlar kullanıldı. 
Eski Kültür Bakanı Fikri Sağlar'ın üvey kızı Gerçek Büyükoğlu'nun "Karadenizli Naciye"yi canlandırdığı, atv için çekilen dizinin düğün sahnesi Çamlıhemşin'de çekildi. 
Aydemir Akbaş, Gerçek Büyükoğlu ve Alp Emre Köküz'ün rol aldığı dizinin düğün sahnesinin çekimlerinde yöre halkı da kamera karşısına geçti. 
Eğlence 'kurusıkı' silahlarla başladı. Ancak çok geçmeden Rizeliler "Burada det böyledir" deyip gerçek silahlara sarıldı. Oyuncular da yöre halkının silahlarıyla ateş etmeyi ihmal etmedi. 

'Sadece poz verdim' 
Dizinin yapım ekibinde yer alan oyuncu Bülent Bilgiç, Pazar Çamlıhemşin'deki düğünde kurusıkı silahlarla gerçek silahların yer değiştirmesiyle ilgili şunları söyledi 
"Normalde düğünde erkekler silah attığı için damadın babasını oynayan Aydemir Akbaş ve Alp Emre Köküz de o silahlarla ateş etti. Ama Gerçek Büyükoğlu düğün sahnesinde gerçek silah sıkmadı." 




</TEXT>
</DOC>
