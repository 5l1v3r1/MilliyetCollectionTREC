<DOC>
<DOCNO> 372189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sonsiy11.html </URL>
<DATE> 2005/08/23/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
''Perde'' öncesi rejisörler de istifa kervanına katılıyor 
</HEADLINE>
<TEXT>

     Devlet Tiyatroları Genel Müdürü Lemi Bilgin’in görevden alınmasının ardından tepki olarak başlayan tiyatro bürokrasindeki istifa furyasına oyunları belirlenen rejisörler de katılıyor. 
     Okuma provası başlaması gereken 7 oyundan birinin "Yine bir gülnihal"in rejisörü Ayşenil Şamlıoğlu, provaları başlatmayacağını açıkladı. Şamlıoğlu, provaları başlatmanın yönetim değişikliği sonrasında yanlış olacağını söylerken, yeni yönetimin kendisinden oyununu yönetmesini istemesi durumunda bu isteğe olumsuz cevap vereceğine işaret etti. 
     Şamlıoğlu, "Yeni yönetim istediğini yapsın" dedi. 
     "Yıldız olmak kolay mı" oyununun rejisörü Mehmet Ege ise kastı oyunun künyesi belli olan oyunların pek çok rejisörünün de istifa edeceğinin sinyallerini verdi. Ege, "Bugün diğer arkadaşlarla öyle bir gelişme olacak. Bizim oyunları kaldırmamız gibi bir durum söz konusu değil. Sadece rejisörlükten istifa edebiliriz" dedi. 
     Kastı belli olan diğer oyunlar şöyle 
     "Vacide Öksüzcü’nün ’Sevgili Hayat’, Yunus Emre Bozdoğan’ın ’İki Kişilik Hır Gür’, Ahmet Levendoğlu’nun ’Çift Yönlü Ayna’, Hakan Çimenser’in ’Kaçık’, Kemal Başar’ın ’Gözlerin Ardındaki Çocuk’" 

     
</TEXT>
</DOC>
