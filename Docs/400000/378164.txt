<DOC>
<DOCNO> 378164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sontur17.html </URL>
<DATE> 2005/09/13/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Erzurum'da ölü ele geçen teröristin kimliği belli oldu 
</HEADLINE>
<TEXT>

     Erzurum’un Hınıs İlçesi’nde ölü ele geçen teröristin kimliği belirlendi. 
     Alınan bilgiye göre, terör örgütü PKK’ya yönelik operasyon kapsamında Hınıs İlçesi’ne bağlı Yaylakonak Köyü Tepeli mezrasında ölü ele geçirilen teröristin Trabzon Adli Tıp Kurumu’nda yapılan otopsi ve kimlik tespit alışmaları sonucunda, Diyarbakır’ın Çınar İlçesi nüfusuna kayıtlı 1981 doğumlu Emrullah Işık olduğu belirlendi. 
     Cesedi Trabzon Adli Tıp Kurumu’ndan alan baba İ. Işık, oğlunun 4-5 yıldan beri kayıp olduğunu, ancak terör örgütünde bulunduğunu bilmediğini söyledi. İstanbul’da ikamet ettiklerini belirten Işık, cenazeyi Diyarbakır’da defnedeceklerini kaydetti. 
     Erzurum’un Hınıs İlçesi kırsalında yaklaşık 1 hafta önce güvenlik güçlerinin "dur" ihtarına uymayan terörist, kalaşnikof tüfek, şarjör, el bombası ve muhtelif dokümanlarla ölü ele geçirilmişti. 
     
</TEXT>
</DOC>
