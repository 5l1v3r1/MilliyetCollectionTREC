<DOC>
<DOCNO> 361581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/yasam/yas01.html </URL>
<DATE> 2005/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyada çıktı bizde ekimde 
</HEADLINE>
<TEXT>


6. Harry Potter kitabı, bugün 15 ülkede piyasada Türkiye'de çevrilmesi 2 ay alacak 

ASLI ONAT 

J.K. Rowling'in yazdığı, Bloomsbury Yayınevi tarafından yayımlanan 'Harry Potter and the Half-Blood Prince' Harry Potter ve Yarım Kan Prens , dün saat 24.00'ten itibaren İngiltere, Amerika, Brezilya ve Filipinler dahil 15 ülkede satışa sunuldu. 

Orijinali 672 sayfa 
Orijinali 672 sayfa olan kitabın Türkçe çevirisinin yaklaşık 2 aylık bir sürede tamamlanması ve 1000 sayfayı bulması bekleniyor. 6. Harry Potter'ı, Türkçeye serinin önceki 2 kitabında olduğu gibi Sevin Okyay ve Kutlukhan Kutlu çevirecek. Yapı Kredi Yayınları tarafından ekim ayında yayımlanması beklenen kitabın Türkçe adı ise henüz belirlenmedi. 

İnternetten izlenebilir 
Sevin Okyay ve Kutlukhan Kutlu, kitabı dil ve kavram birliği sağlanabilmesi açısından bölüm bölüm çevirecekler ve çeviriden parçalar, Harry Potter hayranlarının yoğun isteği üzerine Yapı Kredi Yayınları'nın resmi web sitesi www.ykykultur.com.tr'de yayımlanacak. Kitabın satışı öncesinde ön sipariş vermek mümkün olmayacak. 




</TEXT>
</DOC>
