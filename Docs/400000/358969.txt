<DOC>
<DOCNO> 358969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/soneko08.html </URL>
<DATE> 2005/07/07/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
IMF ile birinci gözden geçirme ertelendi 
</HEADLINE>
<TEXT>

     Devlet Bakanı Ali Babacan, IMF ile yapılan birinci gözden geçirmenin tamamlanmadığını ve ertelendiğini açıkladı. 
     IMF'nin Meclis'ten geçmesini istediği iki tasarıdan biri olan Sosyal Sigortalar ve Genel Sağlık Sigortası Kanun Tasarısı'nın yetiştirilememesi ve yeni yasama yılına kalması nedeniyle birinci gözden geçirmenin ertelendiği bildirildi. 
     IMF'nin birinci gözden geçirmenin tamamlanması için istediği diğer tasarı olan Bankacılık Yasa Tasarısı ise Meclis tatile girmeden önce kabul edilmişti. 
     IMF ile yapılan stand-by anlaşması çerçevesinde birinci gözden geçirmenin tamamlanmaması, temmuz ayında IMF'nin Türkiye'ye vereceği 800 milyon dolarlık kredi dilimine de ertelemesi anlamına geliyor. 
     
     Babacan "Gözden geçirme ertelendi" 

     Konuyla ilgili yazılı bir açıklama yapan Devlet Bakanı Ali Babacan, daha kaliteli sosyal güvenlik hizmeti sunulmasını, sağlık sigortası uygulamasının genele yaygınlaştırılmasını ve orta ve uzun vadede kamu maliyesi dengelerinin daha da güçlendirilmesini hedefleyen Sosyal Sigortalar ve Genel Sağlık Sigortası Kanun Tasarısı'nın Plan ve Bütçe Komisyonu’nda görüşülmeye başlandığını hatırlatarak şu ifadeleri kullandı 
     "Ancak, TBMM’nin tatile girmesi ile bu tasarının yasalaşması mümkün olmamıştır. Buna bağlı olarakta Stand-By düzenlemesinin birinci gözden geçirmesi tamamlanmamış ve ertelenmiştir." 

     
</TEXT>
</DOC>
