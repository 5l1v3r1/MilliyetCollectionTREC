<DOC>
<DOCNO> 395523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sonspo18.html </URL>
<DATE> 2005/11/16/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
İsviçre milli takımı, hazırlıklarını tamamladı... 
</HEADLINE>
<TEXT>

     İsviçre Milli Takımı, Türkiye ile bu akşam yapacağı Dünya Kupası elemeleri play-off baraj rövanş maçının son hazırlıklarını yaparak maç saatini beklemeye başladı. 
     BJK İnönü Stadı'nda 1 saat 10 dakika süren antrenmanın basına kapalı gerçekleştirilmesi düşünülürken, bazı basın mensuplarının stadı gören yüksek bir yerden çekim yapması üzerine İsviçre Milli Takımı Teknik Direktörü Jacob Kuhn, antrenmanın 15 dakikasını basına açtı. 
     Antrenmanda taktik ağırlıklı bir çalışma yapan İsviçreli futbolcuların oldukça neşeli oldukları gözlendi. 
     İsviçre Milli Takımı, geniş güvenlik önlemleri altında yaptıkları çalışmanın ardından polis eskortları eşliğinde kaldıkları otele giderek, maç saatini beklemeye başladı. 

     
</TEXT>
</DOC>
