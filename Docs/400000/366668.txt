<DOC>
<DOCNO> 366668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sondun40.html </URL>
<DATE> 2005/08/03/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Irak'ta düzenlenen iki intihar saldırısında 6 Irak askeri öldü... 
</HEADLINE>
<TEXT>

     Irak’ın başkenti Bağdat’ın kuzeyinde düzenlenen iki ayrı intihar saldırısında 6 Irak askerinin öldüğü, aynı bölgede ayrıca iki polisin de vurularak öldürüldüğü bildirildi. 
     Irak polis yetkilileri, Bağdat’ın 100 kilometre kuzeyindeki İshaki bölgesinde, Irak ordusuna ait bir kontrol noktasına düzenlenen intihar saldırısında 5 askerin öldüğü, 6 askerin yaralandığını açıkladı. 
     Irak ordusundan bir yetkili de, aynı bölgede Amerikan ve Irak askerlerinden oluşan bir konvoya düzenlenen bir diğer intihar saldırısında bir Irak askerinin öldüğünü, bir askerin yaralandığını belirtti. 
     Samarra’da ise kimliği belirlenemeyen kişilerin açtığı ateş sonucu 2 polisin öldüğü kaydedildi. 
     
</TEXT>
</DOC>
