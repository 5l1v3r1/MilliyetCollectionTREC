<DOC>
<DOCNO> 360786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sonspo16.html </URL>
<DATE> 2005/07/13/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
İlhan Mansız Ankaragücü'nde 
</HEADLINE>
<TEXT>

     Ankaragücü, Milli Takım'ın ve Beşiktaş'ın eski futbolcusu İlhan Mansız ile 1 yıllık sözleşme imzaladı. 
     Cemal Aydın Spor Kompleksi'nde yapılan imza törerinde konuşan Ankaragücü Kulübü Başkanı Cemal Aydın, İlhan Mansız'ın Türk futbolundaki yerinin ve kariyerinin belli olduğunu belirterek, ''Biz her transfer ettiğimiz oyuncuya söylediğimiz gibi İlhan da adam gibi adam bir oyuncu. Eski kariyerini bulup Ankaragücü'ne ve Türk futboluna faydalı olması için birlik yaptık. İlhan, çok kararlı ve azimli. Kendisini milli takım'a uğurlama arzusu içindeyiz'' diye konuştu. 
     İlhan Mansız ise sakatlıklar nedeniyle 1.5 yıldır sahalardan uzak kaldığını ifade ederek, ''Başkanımız ve Ankaragücü camiası bana çok güveniyor. Benim de hedefim Milli Takım. Bunun için doğru adresin Ankaragücü olduğunu düşünüyorum'' dedi. 
     
</TEXT>
</DOC>
