<DOC>
<DOCNO> 383969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sontur05.html </URL>
<DATE> 2005/10/04/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
İzmir'de belediye otobüsü çalındı. Zanlı Canım gezmek istedi .. 
</HEADLINE>
<TEXT>

     İzmir'in Konak İlçesi'nde, ESHOT'a ait belediye otobüsü çalındı. Zanlı, otobüsle çıkmaz sokağa girince yakalandı. 
     AA muhabirinin aldığı bilgiye göre olay, sabah saat 06.30 sıralarında meydana geldi. Devriye gezen güvenlik güçleri, Çankaya 1379. Çıkmaz Sokak Sevgi Yolu'na giren belediye otobüsünden şüphelenerek durdurmak istedi, ancak sürücü dur ihtarına uymadı. Bir süre sonra otobüsün çıkmaz sokağa girmesi üzerine takipteki polisler müdahale ederek sürücü M.U'yu 24 etkisiz hale getirdi. 
     Durağa park ettiği otobüsünün çalındığını fark eden ESHOT otobüs şoförü Ahmet Aksoy 52 , olayla ilgili şunları anlattı 
     '' Bayraklı-Çınarlı-Montrö hattında çalışıyorum. Sabah saat 06.00'da Alpaslan Mahallesi'nden yolcuları aldım. Son yolcuyu indirdim ve saat 06.30'da son durak olan Gümrük'e geldim. Aracımdan inerek, hareket memuruna geldiğimi haber vermek için yanına gittim. Döndüğümde otobüsümün yerinde olmadığını, çalındığını anladım. Durumu, 155 Polis İmdat'a haber verdim.'' Belediyeye ait 35 ALS 18 plakalı otobüsü çalan M.U'nun akıl hastası olduğu ileri sürüldü. Zanlı, basın mensuplarına,''canım gezmek istedi. Otobüsü o nedenle aldım'' dedi. 
     
</TEXT>
</DOC>
