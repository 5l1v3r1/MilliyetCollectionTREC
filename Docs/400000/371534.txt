<DOC>
<DOCNO> 371534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sontur32.html </URL>
<DATE> 2005/08/20/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Trafik tartışması baltalı saldırıya dönüştü 
</HEADLINE>
<TEXT>

     Bakırköy’de bir kişi, tartıştığı sürücüyü baltayla yaraladı. 
     Alınan bilgiye göre Ahmet Cengiz Süzer 67 ile eşi Gülşen Süzer, 34 MEE 48 plakalı otomobille, uçakla İstanbul’a gelen kızlarını 
     karşılamak üzere Atatürk Havalimanı’na doğru yola çıktı. 
     Havalimanı kavşağında gece saatlerinde meydana gelen olayda, bir başka otomobilin sürücüsü ile çift arasında tartışma çıktı. 
     Tartışmanın büyümesi üzerine diğer aracın sürücüsü, aracında bulunan küçük baltayla Ahmet Cengiz Süzer’i kolundan ve başından hafif şekilde yaraladı. 
     Süzer, hastanedeki tedavisinin ardından taburcu edildi. Gülşen Süzer’in de olay sırasında darp edildiği belirtildi. 
     Olayın ardından kaçan, bir şirket adına kayıtlı otomobilin sürücüsünün yakalanmasına çalışıldığı kaydedildi. 
     
</TEXT>
</DOC>
