<DOC>
<DOCNO> 398759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sontur30.html </URL>
<DATE> 2005/11/28/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
"Kritik yerde görev alan güvenlik güçleri aileleri de silah kullanmalı" 
</HEADLINE>
<TEXT>

     İstanbul Emniyet Müdürü Celalettin Cerrah, güvenlik güçlerinin kritik yerlerde görev yaptığını belirterek, "Kritik yerlerde görev alan güvenlik güçlerinin ailelerinin de silah kullanması taraftarıyım" dedi. 
     Celalettin Cerrah, bir gazetede kendisi ve ailesiyle ilgili yayınlanan röportajdaki açıklamalarına ilişkin, gazetecilerin sorularını yanıtladı. 
     Kendisiyle yapılan röportajın bazı bölümlerinin samimi bir hava içerisinde geçtiğini dile getiren Cerrah, o bölümlerin yazılmaması gerektiğini konuştuklarını söyledi. 
     Cerrah, Güneydoğu’daki polis ailelerinin neler çektiğini gazetecilerin de iyi bildiğini vurgulayarak, şunları kaydetti 
     "Polis, güvenlik gücüdür, silah taşımak zorundadır. Polisler gibi askerler de silah taşımak zorundadır. Güvenlik güçlerinin görev yaptıkları yerler kritik yerlerdir. Kritik yerlerde görev alan güvenlik güçlerinin ailelerinin de silah kullanması taraftarıyım. 
     Normal bir vatandaşın silah taşımasına ben de karşıyım. Çocukların silah kullanmasına ve taşımasına karşıyım. Türkiye silahsızlanmada ön plana çekilmelidir." 
     
</TEXT>
</DOC>
