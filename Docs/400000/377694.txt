<DOC>
<DOCNO> 377694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sondun19.html </URL>
<DATE> 2005/09/12/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Fransa'da işsizlere yeni kolaylık 
</HEADLINE>
<TEXT>

     Fransa'da hükümet, işsizlere, yaşadıkları yerden 150 kilometreye kadar uzaklıkta iş bulmaları halinde mali yardıma hazırlanıyor. 
     Maliye ve Ekonomi Bakanı Thierry Breton, Le Parisien gazetesine verdiği demeçte, işsizlerin, 150 kilometreye kadar uzaklıkta başka bir bölgede iş bulmaları halinde, yıllık gelir vergisinden otomatik olarak 1.500 avro indirime gitmeyi planladıklarını açıkladı. 
     ''Durumları itibarıyla zaten gelir vergisinden muaf olan işsizlerinse hazineden 1.500 avro tutarında mali yardım alacaklarını'' belirten Fransız bakan, ''Bu uygulamayla işsizlerin başka bir bölgede iş bulmaları için harekete geçmelerini teşvik etmek ve onların taşınma masraflarına yardımcı olmak istiyoruz'' dedi. 
     Breton, ülke genelinde kamu ve hizmet sektöründe yaklaşık 500 bin işçi açığı olduğuna dikkati çekti. 
     Fransa'da resmi kayıtlara göre, çalışabilecek nüfusun yüzde 10'u işsiz gözüküyor. 
     
</TEXT>
</DOC>
