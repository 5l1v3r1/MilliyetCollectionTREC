<DOC>
<DOCNO> 369811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/ekonomi/aeko.html </URL>
<DATE> 2005/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'6 milyar dolarlık gri alan var' 
</HEADLINE>
<TEXT>


Ödemeler dengesi tablosundaki 6 milyar dolarlık net hata ve noksan kalemini 'gri alan' olarak tanımlayan Babacan, bu rakamın açıklamasını bulmak için Merkez Bankası ve DİE'ye talimat verdi 

ANKARA Milliyet 

Devlet Bakanı Ali Babacan bu yılın ilk altı ayında 13.7 milyar dolara ulaşan cari açığın döviz gelirleri ile giderleri arasındaki farkın 6 milyar dolarlık bölümünün "tanımı belirsiz" kaynaklardan finanse edildiğini ve bu rakamın açıklamasının bulunması için Merkez Bankası ve Devlet İstatistik Enstitüsü'ne talimat verdiğini açıkladı. 
Babacan, ödemeler dengesi tablosunda "net hata ve noksan NHN " kalemi olarak kayıtlanan söz konusu kaynak için "gri alan" tanımı yaptı. NHN 'nin cari açığı azaltacak yönde çalıştığını vurgulayan Babacan sözlerine şöyle devam etti 
"Yine aynı dönemde rezervler 6.7 milyar dolar artmış. Yani cari açık var, ama bu açık fazlasıyla finanse ediliyor. 6 milyar dolarlık finansmanın nereden geldiği yakalanamadığı için bu NHN içinde görülüyor. Bu finansmanın kaynağı konusunda farklı yorumlar var. Bu eğer ihracatsa ağırlıklı olarak o zaman endişe etmeye gerek yok." 

'YTL'nin değerlenmesi normal' 
Babacan, haziran ayında 2.3 milyar dolar cari işlemler açığı verildiğini ancak NHN'nin 2.7 milyar çektığına da dikkat keçerek, "Cari açıktan daha büyük bir NHN var. Bunu biraz daha derinlemesine analiz etmemiz, izlememiz gerekli" diye konuştu. "Ödemeler dengesinin tümünde Türkiye'de bir döviz bolluğu varsa, kurun da fiyatı aşağıya iner" diyen Babacan, YTL'nin değerli olmasını da normal olarak karşıladıklarını belirtti. 
Kahvaltılı sohbet toplantısında basın mensuplarıyla bir araya gelen Babacan, "Cari açık yüksek, bu doğru. Ama AB'ye en son üye olan 10 ülke arasında bulunan Polonya, Çek Cumhuriyeti, Slovenya ve Macaristan da müzakere süreci boyunca, 8 - 10 yıl, yüzde 5.5 - 6 ve 6.5 gibi cari açık vermişler. Bunun sebebi, bu ülkeler gelişirken yatırım ürünlerinin ithal edilmesidir, Türkiye'de de bu yaşanıyor" dedi. 
Babacan, "Türkiye'mizi bu bulunduğu ortamda, bundan önceki hiçbir ortamla kesinlikle mukayese etmememiz gerekiyor. Bunlar çok basit ve sığ yaklaşımlar. Türkiye ekonomisi, tarihindeki hiçbir dönemle mukayese edilmeyecek kadar sağlam bir yapıya sahip." 

Memur zammı için civciv teorisi Babacan, memur maaş artışı ile ilgili Başbakan Yardımcısı Mehmet Ali Şahin'in çalıştığını, hükümetin memurun maaş standartlarını ne kadar iyileştirirse o kadar iyi olacağını düşündüklerini söyledi. 
Ancak bunun makro ekonomik dengeleri bozmaması gerektiğini belirten Babacan, bütçe ile ilgili bir soru üzerine IMF ile makro ekonomik dengeler bakımından çalışmalar yaptıklarını belirtti. Babacan, memura seyyanen zam, faiz dışı harcamalardaki artış ve IMF'nin tavrına yönelik soru üzerine, "Hedefler tutturulduktan sonra kimse karışamaz" dedi. Babacan, "Tavuğun civcivi güzün sayılır diye bir söz var. Yani tavuk yumurtlar, bunların ne kadarı civciv olur. Bazıları büyür tavuk olur. Ondan sonra bunun hesabı yapılır. Bütçe hesaplarına da yıl sonunda bakılması gerekir" diye konuştu. 

AB'ye 'Kıbrıs için baskı yapma' mesajı Devlet Bakanı Ali Babacan Avrupa Birliği'nin AB Kıbrıs sorunu nedeniyle "daha fazla" baskı yapmasını adil bulmadığını belirterek şöyle konuştu 
"Biz üzerimize düşen her şeyi yaptık. Kıbrıs konusunda hep çözümden yana olduk. Kıbrıs konusunda Türkiye 'ye daha fazla baskı yapılmasını ben kesinlikle adil bulmuyorum. Bu tür durumlarda taraflardan birisi çözümsüzlükte ısrar ederse ve çözümsüzlük taraflardan bir tanesinin işine gelmiyorsa o konuda uzlazma zor oluyor. AB benim üyemdir diye üyesi olanla üyesi olmayan arasında bir farklı yaklaşıma giriyorsa bu bizim adalet anlayışımıza sığmıyor." 

Ahde-vefa beklentisi 
Babacan 25 AB ülkesi liderinin 3 Ekim tarihinde müzakerelerin başlayacağına ilişkin söz verdiğini hatırlaratak, "Şimdi biz, üzerimize düşeni yaptık. Eğer diyorsak AB 'nin en temel değerlerinden bir tanesi ahde vefa ise söz verildiği gibi 3 Ekim 'de bizim müzakerelerimiz başlamalıdır. 3 Ekim'den önceki bir tarihte de Müzakere Çerçeve Belgesi'nin onaylanmasını bekliyoruz." 

Ek Protokol takvimi 
AB ile Ek Protokol'ün 3 Ekim 'den önce onaylanmasının mümkün olmadığını anlatan Babacan şöyle konuştu "Meclis yeni dönemdeki ilk oturumunu en erken 4 Ekim Salı günü yapabilecek. Tabii biz bunu geciktireceğiz anlamına gelmiyor. Öyle bir şey akla gelmesin. Ek Protokol Mümkün olduğu en kısa sürede Meclis'te görüşülür" dedi. 

Kürt sorunu ve 'açık toplum' Babacan, Kürt sorunuyla ilgili bir soru üzerine, 'Uzun vadede başarının sırrı, açık toplum ve açık bir ekonomiye sahip olmaktan geçer' dedi 

Ahmet Erhan Çelik - Ankara 

Devlet Bakanı Ali Babacan'ı 2.5 saat süren kahvaltılı sohbette belki de en fazla "Kürt sorunu" ile ilgili sorular terletti. 
Daha çok Başbakan Erdoğan'ın açıklamalarına göndermelerde bulunmayı tercih eden Babacan şu cümlesi ise dikkat çekti "Uzun vadede başarının sırrı açık bir toplum ve açık bir ekonomiye sahip olmaktan geçer." 
Babacan'a Kürt sorununun "tanımında" ünlü düşünür Karl Popper'a ait "açık toplum" tezini esas alıp almadığını sorduk. Babacan Popper adını anmaksızın özetle şu açıklamada bulundu 

Global köy vurgusu 
"Dünyada bugün global köy kavramı kullanılıyor. Haberleşme, seyahat, ifade ve düşünce gibi özgürlüklerin geldiği nokta belli. Uygulamaları daha da ileriye götürmek gerekiyor. Açık toplumdan sözetmişken bir kaç ay önce eski RTÜK başkanı Fatih Karaca'dan aldığım bilgileri aktarayım. Türkiye'de bugün 256 TV kanalı ve bin 100 radyo istasyonu var. AB'deki muhtaplarının bu rakamları duyunca şaşırıyor. 17 Aralık'ın en önemli sinyali, Türkiye'nin demokratikleşme açısından kritik eşik noktasını geçmiş bir ülke konumuna geldiğini göstermesidir." 
İlk defa Henri Bergson tarafından kullanılan ve Popper tarafından popülerleştirilen açık toplum kavramı pratikte demokratik yoldan seçilmiş hükümetlere, içindeki farklılıkları meşru kabul eden sivil topluma, azınlıklara ve azınlık görüşlerine saygı anlamına geliyor. 
Milyarlarca dolarlık fonlarıyla ünlü George Soros da, "Açık Toplum Küresel Kapitalizmin Reforme Edilmesi" başlıklı kitabında, ABD ve AB'nin açık toplum nitelemesine çok yaklaştığını savunuyor. 

'Bölgenize yatırım yapın' çağrısı... Devlet Bakanı Babacan, hükümetin Kürt açılımıyla ilgili soruları yanıtlarken özellikle Doğu ve Güneydoğu Anadolu'da doğmuş, büyümüş, başarılı iş adamlarına yatırım çağrısında bulundu. Bölge işadamlarından yatırım kararlarını alırken Türkiye 'nin bugününü değil geleceğini düşünürek hareket etmelerini isteyen Babacan, şöyle konuştu 
"Yatırımlarınızı artık İstanbul, İzmir gibi şehirlere değil, kendi doğduğunuz bölgelere kaydırmasında büyük yarar var. Yatırımlarınızı bölgenize yapın. Biz elimizden geleni yaparız ama bölgenin kalkıması tek başına kamu yatırımlarıyla olmaz." 

'Çözüm Kopenhag kriteri' 
Babacan, Kürt sorunun çözümünün esaslarının Başbakan Recep Erdoğan'ın Ankara kriterleri olarak ifade ettiği Kopengah Kriterleri olduğunu söyledi. "Tekerleği yeniden keşfetmeye gerek yok" diyen Babacan, bu tür sorunlar AB'de nasıl çözülmüşse Türkiye'de aynı yöntemin izleneceğini belirtti. 
Babacan, bir soru üzerine Ankara Sanayi Odası ASO tarafından önerilen bölgesel asgari ücret uygulamasını da gündemlerine aldıklarını, Çalışma ve Sosyal Güvenlik Bakanı Murat Başesgioğlu'nun da bu konuda bir çalışma başlattığını söyledi. 


</TEXT>
</DOC>
