<DOC>
<DOCNO> 386113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sonspo08.html </URL>
<DATE> 2005/10/12/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Halilhodziç’in aklı savunmada... 
</HEADLINE>
<TEXT>

     Yapılan çift kale maça katılan Trabzonspor teknik direktörü Halilhodziç'in, her on dakikada bir defans oyuncularını uyarması, dikkat çekti. 
     
     Başınızı dik tutun’ 
     Trabzonspor’da Halilhodziç fırtınası devam ediyor. Dün yapılan idmana da Boşnak çalıştırıcı damgasını vurdu. Çift kale maça katılan Boşnak çalıştırıcı, her on dakikada bir karşılaşmayı durdurdu ve özellikle savunma oyuncularına sert uyarılarda bulundu. Tecrübeli teknik adamın tercümanı aracılığıyla öğrencilerine, Savunmadan top çıkarırken başınızı dik tutun. Ezbere pas atmayın'' dediği öğrenildi. 
     
     Su içmeyenlere kızdı 
     Halilhodziç, verdiği molalarda su içmeyen futbolculara da kızarken, Herkes mutlaka su içecek. Hiç tahmin etmeyeceğiniz sakatlıklar bile sırf su içmemenizden kaynaklanabilir'' dediği kaydedildi. Bordo-Mavili takımın antrenmanında sakatlıkları süren Polonyalı Szymkowiak ve Brezilyalı Eller salonda çalıştı. İdmana milli takımlarda bulunan futbolcular dışında tüm oyuncular katıldı. Karadeniz ekibi Samsun maçının hazırlıklarına bugün de devam edecek. 
     
     Hala formunu koruyor 
     Bir dönem yeşil sahalarda fırtına gibi esen teknik direktör Vahid Halilhodziç, çift kale maçtaki mücadelesiyle gençlere taş çıkarttı. 
     
</TEXT>
</DOC>
