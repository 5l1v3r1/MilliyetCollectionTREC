<DOC>
<DOCNO> 359819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/yazar/pulur.html </URL>
<DATE> 2005/07/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse... 
</HEADLINE>
<TEXT>


N ZIM Hikmet "Akrep gibisin be kardeşim " demiş... 
Ne demek istediği belli... 
Bir de "Koyun gibisin be kardeşim " lafı vardır bu laf nereden gelmiştir acaba 
Hiç çok düşünmenize, kitap karıştırmanıza gerek yok, işte size kaynak... 
DHA Muhabiri Osman Bekleyen Van'dan bildiriyor 
"Bir koyun, yamaçtan karşı kayaya atlayınca, peşinden atlayan 1500 koyundan 400'ü öldü, kurtulanlar, ölen 400 koyunun üzerine basarak karşı kayaya geçtiler " 
İşte size "Koyun gibisin be kardeşim " deyiminin kaynağı... 
Kıssadan hisse... 
Her seçimde birinin peşine takılıp "Kurtar bizi baba " diyenlere sunulur. 

TEMEL, sabah erken yola düşmüş, soranlara "Kasabaya varıp yeni bir ayakkabı alacağım " demiş... Akşam uzaktan görünmüş, yürüyemiyor, soranlara "Ayakkabı ayağıma küçük geldi" demiş, "Peki niye küçük aldın, değiştirseydin ya " diyenlere anlatmış 
"Bilerek aldım, benim ayağım kırk bir, ben otuz dokuz numara aldım, derdim büyük... Geçen yıl anam öldü, karım evde hasta, oğlan gurbette, borç bini aştı, para yok, pul yok, sıkıştım çok " 
"Peki, bu dediklerinle ayağına küçük ayakkabı almanın ilgisi ne " 
"Şimdi eve varınca ayakkabıyı çıkarıp atacağım, öyle bir oh çekeceğim ki " 
Kıssadan hisse... 
İşsiz ve yoksul milyonların keşke ayaklarına küçük gelen birer çift ayakkabı alacak kadar paraları olsa, bir "Ohhhh " çekip rahatlasalar... 

OSMANLI paşasının kayığı su alıyormuş, k hyayı çağırmış 
"Şu kayığın altını ziftlet " 
K hya akşama doğru gelmiş 
"Tamam paşam ziftlettim, on altın verdim " 
Paşa yerinden fırlamış 
"Ulan bir kayığın altı, on altına mı ziftlenir " 
K hya boynunu bükmüş 
"Müsaadenizle, biraz da ben ziftlendim paşam " 
Kıssadan hisse... 
Hazineyi, devleti soyanları, paşanın k hyası gibi kabul edin, biraz onlar ziftlensin... 

BEKTAŞİ namazdan sonra ellerini açıp duaya başlayınca yanındaki molla kızmış 
"Ben Allahıma, bana son nefeste iman ver, diye dua ediyorum, sen rakı parası istiyorsun." 
Bektaşi dönüp şöyle bir bakmış 
"Eeee öyledir. Herkes kendisinde olmayanı ister." 
Kıssadan hisse... 
Aklını, rakıya takanlara sunulur. 

EŞEK tavşanlığa özenmiş, ona benzemek için kulaklarına estetik ameliyat yaptırmış, sonra çıkmış ortaya 
"Nasıl tavşana benzedim mi " 
At, şöyle bir bakmış 
"Sen artık eşek bile değilsin " 
Kıssadan hisse... 
Kendilerini ille de bir şeye benzetmek isteyenlere sunulur. 



</TEXT>
</DOC>
