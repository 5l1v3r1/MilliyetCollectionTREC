<DOC>
<DOCNO> 389338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/dunya/dun02.html </URL>
<DATE> 2005/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Anayasası'nın kaderi Musul'daki sonuca bağlı 
</HEADLINE>
<TEXT>



Irak'ta yeni anayasaya karşı çıkan Sünni Arap nüfusunun çoğunlukta olduğu 4 eyaletten Selahaddin Tikrit ve El Anbar'ın Ramadi 15 Ekim'deki referandumda anayasa taslağını reddettiği açıklandı. Dün açıklanan ilk sonuçlara göre, El Anbar'da halkın yüzde 96.95'i referandumda "hayır" oyu kullandı. Selahaddin'den de yüzde 81.5 oranında "hayır" oyu çıktı. Bir diğer Sünni eyaleti Diyala anayasayı onaylarken, anayasanın kaderi, son Sünni eyaleti Musul'dan Nineva çıkacak sonuca bağlı. Bu eyaletten de en az üçte iki oranında "hayır" oyu çıkması halinde anayasa reddedilmiş olacak. Musul'un referandum sonucunun bugün ya da yarın açıklanması bekleniyor. Irak'ın yeni anayasasının reddedilmesi için, 3 eyalette oyların üçte ikisinin "hayır" olması yetiyor. 


</TEXT>
</DOC>
