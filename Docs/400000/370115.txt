<DOC>
<DOCNO> 370115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/ekonomi/eko05.html </URL>
<DATE> 2005/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Parite' değil 'değerdeşlik' 
</HEADLINE>
<TEXT>



Türk Dil Kurumu TDK , son yıllarda Türkçe'ye giren yabancı kökenli ekonomi terimlerine karşılık bulma çalışmasını sürdürdürüyor. TDK Başkanı Prof. Dr. Şükrü Haluk Akalın, yabancı kökenli kelimelerin Türk dilinde büyük sorun oluşturduğuna dikkat çekti. Dili bu terimlerden arındırmak için İktisat Terimleri Çalışma Grubu kurulduğunu belirten Akalın, "Önerilen terimler http tdk.org.tr adresinde ilgililerin ve kamuoyunun tartışmasına sunuluyor" dedi. 
İktisat Terimleri Çalışma Grubu, yabancı kökenli "parite" için "değerdeşlik", "factoring" için "alacaklandırma", "duopoly" için "çiftel", "gap" için "gedik", "arbitrage" için "ara kazanç", "short selling" için "yoktan satış" gibi terimler öneriliyor. Ayrıca, daha önce önerilen "oligopol" için "azel", "monopson" için "alıcı tekeli" gibi çalışma grubunca benimsenenlerin sözlüğe alınması amaçlanıyor. 


</TEXT>
</DOC>
