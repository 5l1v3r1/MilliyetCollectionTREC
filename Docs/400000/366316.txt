<DOC>
<DOCNO> 366316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/yazar/guclu.html </URL>
<DATE> 2005/08/02/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
ÖSS'de neler değişti 
</HEADLINE>
<TEXT>


ÖSS'nin gelecek yıl değişiyor olması, adaylar üzerinde şok etkisi yarattı. Eskiden, gelecek yıl şansımı bir kez daha deneyim diyen öğrenciler, şimdi tam tersi yönde hareket ediyorlar. Seneye her şey çok daha zor olacak diye, ne yapıp edip bu yıl üniversiteli olmanın peşindeler. Bu yüzden puanlar daha da yükselebilir. 
Tercih listelerinin teslim edilmesi süresi yarın sona eriyor. Sonuçlar da ay sonunda açıklanacak. Girebilecekler ya da açıkta kalacaklar, aslında şimdiden belli gibi. Ama yine de her şey mümkün. Bu yüzden bir yandan heyecanla yerleştirme sonuçlarını beklerken öte yandan da durumu kritik olanların gelecek yıl için hızla hazırlığa başlamaları gerekiyor. 
İşte bu yüzden bugün Milliyet ile birlikte ücretsiz olarak verdiğimiz Yeni Sınav Sistemine Göre ÖSS El Kitabı, çok önemli. Bayinizden istemeyi sakın unutmayın. Yeni sınav sistemi ile ilgili her türlü ayrıntı mevcut. 
Hangi derslerin ne kadar ağırlığı olacağından tutun da, ağırlık puanların hesaplanmasında kullanılacak yeni katsayılara kadar tüm ayrıntılar bu kitapçıkta yer alıyor. 

Çok okumalısınız 
Yeni sınav sisteminin arayacağı en temel özelliklerden biri de hızlı okuma yeteneğinin gelişmiş olması. Soru başına ortalama bir dakikalık bir süre veriliyor. Bu kadar kısa bir süre içerisinde soruyu okuyup, çözüp, cevap kartına işaretlemek çok zaman alacak. İkinci bölümde yer alacak soruların, bilgi ağırlıklı ve çözüme dayalı olacak olması, adaylara çok zaman kaybettirecek. 
Yaz tatilini de fırsat bilerek bol bol kitap okuyun ve fırsat buldukça da bulmaca çözün. Her ikisi de hızlı düşünme ve işaretleme yeteneğini geliştiriyor. 
Sınav süresi 15 dakika arttı. Ama zaman sorunu, önceki yıllardan çok daha fazla kendisini hissettirecek. Bu yüzden bu konunun özellikle dikkate alınması gerekiyor. Yeni sınav sistemiyle birlikte, bugüne kadar hiçbir önemi olmayan lise son sınıf dersleri, çok belirleyici hale gelecek. Ayrıca, bilgiye dayalı sorular da sonucu belirlemede etkin hale gelecek. Bu nedenle sınava hazırlık konusunda, eski mezunlara çok daha büyük iş düşüyor. Onların önceliği bir anlamda lise son sınıf dersleri olmalı. Çünkü, son yıllarda soru çıkmadığı için, son sınıflarda neredeyse hiç ders yapılmadı. 
Yeni sınav sistemi matematik ve fenin önemini daha da artırıyor. Türkçe zaten önemliydi. Bu nedenle bu üç alana özellikle yoğunlaşmak gerekiyor. 
Bir başka önemli değişiklik de alan seçiminin çok daha etkin hale gelmesi. Artık ortak alanlardan tercih yapmak çok daha güç olacak. Çünkü ikinci bölümde, farklı testleri çözmeye zaman kalmayacak. 120 soruluk birinci bölümde ağırlıklı sorular lise 1'inci sınıftan gelecek. 60 bölümlük ikinci bölüm soruları ise lise 2 ve 3'üncü sınıf müfredatından seçilecek. Özellikle alan dışı tercihlere yöneleceklerin birinci bölüm testlerine, yani lise 1 derslerine özel bir önem vermeleri, puan kayıplarının azalmasına neden olacaktır... 
Yeni sınav sistemiyle ilgili ayrıntıları, köşemizden aktarmaya devam edeceğiz. Soru tiplerini merak edenler için yarın ÖSS Pozitif Dergisi özel sayısında yeni sisteme göre hazırlanmış ÖSS Deneme Sınavı vereceğiz. Mutlaka çözmelisiniz. İşinizin ne kadar zor olduğunu görebilmeniz açısından. 

Rektörler ne diyor Karadeniz Teknik Üniversitesi Rektörü Prof. Dr. İbrahim Özen 

1 Neden Karadeniz Teknik Üniversitesi 
Türkiye'nin en eski dördüncü üniversitesi. Bu yıl 50. yılını kutluyor. 95000 mezun verdi, 23 fakültesi, 1 devlet konservatuvarı, 3 enstitüsü, 3 yüksekokulu ve 16 meslek yüksekokulu var, Öğretim elemanına düşen öğrenci sayısı 22, öğretim üyesine düşen öğrenci sayısı 59, Çift ana dal, yan dal uygulaması ile aynı dönemde 2 diploma alma olanağı veriyor, Bölümler arası geçiş imk nı var, Öğretim üyelerinin büyük kısmı yurtdışı doktoralı ve uluslararası projelerde danışmanlıklarda bulunuyorlar, Kampus sisteminde güvenli eğitim-öğretim veriliyor, Hazırlık sınıfı ile İngilizce öğrenme imk nı sunuluyor, Öğrenci merkezli eğitim sistemi benimseniyor, Türkiye'de teknik üniversiteler içinde tıp fakültesi olan tek üniversite KTÜ'dür. 

2 Gelecek için öğrencilere hangi sektörleri öneriyorsunuz 
Bilgi çağının gereği olarak, bilim ve teknoloji üretimine katkı yapacak sektörler öncelikli olmalıdır. İşletme mühendisliği, bilgisayar mühendisliği, elektronik mühendisliği, uzayla ilgili mühendislikler, bio medikal mühendislikler gibi. 
Ayrıca sağlık başta olmak üzere hizmet sektörleri de tercih edilenler arasında olacaktır. Ekonomi ve işletme her zaman her yerde vazgeçilmezler arasında bulunacaktır. Hukuk, insanlar var olduğu sürece temel ihtiyaç olacaktır. Özellikle uluslararası hukuk ayrı bir disiplin olarak hayatımıza yoğun olarak girecektir. Sporun küresel boyuttaki yeri spor hukukunu da gündeme taşıyacaktır. Sigortaya dayalı meslekler herkese gittikçe artan oranda gerekli olacaktır. Küresel ısınma ve artan ihtiyaçlar doğa bilimlerine olan talebi üst düzeye çıkaracaktır. Enerjinin alternatifi biomass çalışmalar da görülebilecektir. 

3 KTÜ'nün öğrencilere sunduğu olanaklar 
Birinci sınıf öğrencilerine 15 kredi ve yurtlar kurumu bursu veriliyor, KTÜ'yü birinci sırada tercih eden öğrencilere belli oranda maddi destek sağlanıyor, Kısmi statüde öğrencilerin çalışma imk nı mevcuttur. Erasmus kapsamında Avrupa'da öğrenim görme olanağı veriliyor, Sağlık, kültür, spor ve beslenmede en iyi ve en modern olanaklar sunuluyor, Ders dışı etkinliklere ağırlık verilerek sosyal boyuttaki gelişime katkı sağlanıyor, Kampusta 800 yataklı hastane ve medikososyal olanakları sunuluyor, İki kongre merkezi ile uygulamalı kültür ve sanat etkinliklerine yer veriliyor, Kredi ve yurtlar kurumunun yurtları ile fakültelerin iç içe olması sağlanıyor, 50'yi aşan öğrenci kulübünün mevcudiyeti ile iletişim ve etkileşimde başarılı gençler yetiştiriliyor, İnternet bağlantılı son sistem bilgisayar laboratuvarları hizmete sunuluyor, Kapalı spor salonu, çim futbol sahası, yüzme havuzu, kondisyon merkezi, tenis, basketbol ve voleybol sahaları spor tesislerinden bazılarıdır. Kolay ulaşım havaalanı, otobüs, dolmuş imk nı mevcuttur. 

Yurtdışına ne zaman gidilmeli Yurtdışı üniversite seçenekleri ne zaman gündeme gelmeli Bu konuda kafalar karmakarışık. Üniversite aşamasında diyenler de var, üniversite bittikten sonra mastır ve doktora için diyenler de. Sıkça uygulamaya konulan yöntem ise Türkiye'de hiçbir yere girilemediğinde ya da istenilen bölüm kazanılamadığında, yurtdışı seçeneğine başvurulması. 
Önce hangi yaşta gidilmesi konusuna açıklık getirelim. Bu tamamen öğrencinin bireysel donanımı ile ilgili. Öyle öğrenciler var ki kişiliği fazlasıyla oturmuş. Herhangi bir ülkeye gittiğinde iki kültür arasında bocalaması mümkün değil. Ama bazıları da var ki yurtdışına açılmak için 17-18 yaş, onlara göre çok erken. Ailesinden ilk kez ayrılacakların liseden sonra yurtdışına gitmeleri pek çok sorunu da beraberinde getirecektir. Böylesi öğrenciler için, üniversite sonrası çok daha isabetli olur. 
Türkiye'de çok donanımlı üniversiteler olduğu için 4 yıllık lisans eğitimini burada yapıp mastır ya da doktora için yurtdışına açılmak aslında en akılcı yöntemlerden biri. Ama bir an önce dünyaya açılmak isteyen öğrenciler, bu süreyi çok geç bulabiliyorlar. Yurtdışına lisans öğrenimi için ya da üst öğrenimler için gidenlerin dikkat etmeleri gereken en önemli kriterlerden biri de gidilecek üniversitenin YÖK'ün denkliğini kabul ettiği üniversiteler arasında yer alması. 
Eğer YÖK kabul etmiyorsa, alınacak diplomanın hiçbir anlamı olmaz. Bu yüzden, dışarıya gitmek isteyenler, öğrenim görmek istedikleri üniversite konusunda mutlaka görüş almalılar. Türkiye'de bir yükseköğrenim kurumunu kazanamayıp da yurtdışına gidenlerden başarılı olanlar kadar başarısız olanlar da var. Üç-beş yıl yurtdışında dünyanın parasını, emeğini ve zamanını harcadıktan sonra eli boş dönenler, sadece ailelerine üzüntü kaynağı olmakla kalmıyor, kendi geleceklerini de riske atıyorlar. 
Yurtdışı eğitim konusunda, pek çok aracı firma var. Ama en güvenilir olanı ilgili üniversitelerin bulunduğu ülkelerin konsoloslukları ya da büyükelçiliklerindeki eğitim ataşeleridir. Ayrıntılı bilgileri onlardan alabileceğiniz gibi internet üzerinden direkt üniversitelerle de temas kurabilirsiniz. 
YÖK, KKTC, Türk cumhuriyetleri ve Balkan ülkelerindeki üniversitelere zaman zaman ters bakabiliyor. Alınan diplomalara denklikte zorluk çıkarabiliyor. Hatta diploma alıp döndükten sonra yeterlilik sınavı koyabiliyor. 
Bu konuda söylenenlerden çok, yazılı belgelere güvenmenizde sonsuz yarar var. Bu konudaki en güvenilir belge ÖSYM tercih kılavuzu. Buradaki yurtdışı üniversiteleri gönül rahatlığı ile seçebilirsiniz... 

OKS'de çoğunluk beklemede OKS başvurusu süresinin bitmesine sayılı saatler kaldı. Ama dün sabah itibariyle tercih bildirim formunu gönderenlerin oranı yüzde 35'lerdeydi. Peki diğer adaylar h l neyi bekliyor Bu sorunun cevabı, kafa karışıklığı ve okullarda bilgisayarların kilitlenmesi. 
Milli Eğitim Bakanı Çelik, bilgisayar ağında zaman zaman ufak kesintiler olsa da sistemin sorunsuz bir şekilde işlediğini belirtiyor. Bu konudaki eleştirileri de abartılı buluyor. Eğer önümüzdeki birkaç gün içerisinde yeniden kilitlenme ya da tıkanma olursa, hep birlikte arayacağımız ilk kişi kendisi olacaktır. 

Tercihlerde ÖSS'yi unutmayın 
OKS tercihlerini yaparken, ÖSS'yi neden düşünelim ki diyenleriniz çıkabilir. Ama bu çok çok önemli. Lise 3 ve 4'üncü sınıfta, ÖSS için mutlaka dershaneye gitmek zorunda kalacaksınız. 
İşte bu yüzden okul-ev-dershane üçgeninin birbirine çok yakın olması gerekiyor. Her biri kentin ayrı bir yerinde olan öğrencilerin ÖSS'ye hazırlığı, ciddi anlamda sekteye uğrayabiliyor. Mutlaka aklınızda bulunsun 



</TEXT>
</DOC>
