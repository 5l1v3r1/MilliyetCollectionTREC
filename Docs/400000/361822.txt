<DOC>
<DOCNO> 361822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/spor/spo10.html </URL>
<DATE> 2005/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Filenin genç sultanları 3-2 
</HEADLINE>
<TEXT>


Genç Bayan Milli Takımımız, müthiş final mücadelesinde Sırbistan - Karadağ'ı zor da olsa devirdi, rakibi karşısında 2-1 geriye düşmesine rağmen galibiyete uzanarak Balkan Şampiyonluğu'na ulaştı 


Genç Bayan Milli Takımı'mız, Sırbistan - Karadağ karşısında zorlanmasına rağmen karşılaşmayı 3 - 2 kazanarak Balkan şampiyonluğuna ulaştı. Maçın ilk setinde rakibine üstünlük sağlayan Ay - Yıldızlılar, 25 - 17'lik skorla 1 - 0 öne geçmesine rağmen bu avantajı iyi kullanamadı. İkinci ve üçüncü setlerde rakibin hücumlarına karşılık veremeyen milliler, 25 - 20 ve 25 - 23'lük set skorlarıyla 2 - 1 geriye düştü. Dördüncü sette toparlanan Ay - Yıldızlı kızlar, 25 - 19'luk skorla durumu eşitledi ve tie - break setini de 15 - 11 kazandı. Şampiyonada Romanya'yı 3 - 1 yenen Arnavutluk üçüncü, Makedonya'yı 3 - 0 mağlup eden Yunanistan da beşinci oldu. 

Maçın karnesi 

İLHAN GÜLER 

HAKEMLER Ambarkov Makedonya , Mateizer Romanya 
TÜRKİYE Gizem Giraygil 7 , Seda 7 , Duygu 7 , Güldeniz 6 , Aslı 7 , Eda 6 , Gizem Güreşen 6 , Ergül 6 , Merve 6 , Naz 7 , Neriman 6 
SIRBİSTAN KARADAĞ Karik 7 , Antonoceviç 6 , Anusiç 7 , Drpa 7 , Petroviç 6 , Vetoviç 7 , Radoviç 6 , Jastiç 5 , Mratinkoviç 5 
SETLER 25 17, 20 25, 23 25, 25 19, 15 11 

'Manşet'e çıktılar 

Spor basınında voleybol ihtisas dergisi "Manşet" Temmuz ayında piyasaya çıktı. Yıllardır sürekli voleybolun içinde olan iki gazeteci Enver Bağlarbaşı ve Mustafa Yener'in öncülüğünde hazırlanan dergi, yorumlarıyla, fotoğraf ve röportajlarıyla önemli bir boşluğu dolduracak. 


</TEXT>
</DOC>
