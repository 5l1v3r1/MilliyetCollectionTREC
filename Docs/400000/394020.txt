<DOC>
<DOCNO> 394020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sondun16.html </URL>
<DATE> 2005/11/11/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Irak'ta hücre evi dağıtıldı, 3 Amerikan askeri öldürüldü 
</HEADLINE>
<TEXT>

     Amerikan askerlerinin, Irak'ın başkenti Bağdat'ta intihar komandolarının kullandığı bir hücre evini dağıttığı bildirildi. 
     Amerikan ordusundan yapılan açıklamada, ''koalisyon güçlerinin, Irak'taki El Kaide örgütüne bağlı komandoların bulunduğu Bağdat'taki 3 şüpheli eve dün operasyon düzenlediği'' belirtildi. 
     Açıklamada, ''operasyonda 7 saldırganın öldürüldüğü, 5'inin yakalandığı'' kaydedildi. 
     Bu arada Bağdat'ın kuzeyindeki Bakuba kentinde bir kontrol noktasına düzenlenen saldırıda 3 polis öldü. 
     Polis, silahlı 7 kişinin minibüsten polislere ateş açtığını, saldırıda 2 polisin de yaralandığını belirtti. 
     Saldırganların kaçmayı başardığı kaydedildi. 
     Öte yandan Felluce'nin batısında dün çıkan çatışmalarda, 2. Deniz Piyade Tümeni'ne bağlı 3 Amerikan askerinin hayatını kaybettiği bildirildi. Amerikan ordusundan yapılan açıklamalarda, 2 askerin Haldiye'deki, 3. askerinse Suriye sınırında sürdürülen operasyonlar sırasında öldüğü belirtildi. 
     AP ajansı, ABD'nin Irak'taki askeri müdahalesinin başladığı Mart 2003'ten bu yana ölen Amerikan asker sayısının 2059'e yükseldiğini aktardı. 
     
</TEXT>
</DOC>
