<DOC>
<DOCNO> 353455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/son/soneko01.html </URL>
<DATE> 2005/06/19/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Devlet kapısı gençlere kapandı... 
</HEADLINE>
<TEXT>

     Türkiye’deki en büyük işveren konumunda olan devlet, yüzde 25’e varan oranla işsizlik yaşayan gençlere istihdam kapısını kapattı. Kamu istihdamını daraltmaya yönelik politikalara rağmen memur sayısı daha çok siyasi tercihlerle artmaya devam eden kamuda Emekli Sandığı’na tabi olarak çalışan gençlerin oranı yüzde 3.9’a kadar düştü. 
     ANKA’nın sadece kamuda çalışanlarının iştirakçi olabildikleri Emekli Sandığı’nın verilerinden yaptığı belirlemeye göre 2001 yılında yüzde 14 olan 18-23 yaş grubundaki memurların, toplam memurlar içerisindeki payı bu yıl mart sonu itibarıyla yüzde 3.9’a kadar düştü. Buna karşılık, hem yeni işe alınanlar hem de öncelki kamu görevlilerinin yaşlanması nedeniyle 30 ve üzerindeki yaş grubunun payı önemli ölçüde arttı. 
     Memur sayısında 171 bin kişilik bir büyüme yaşanan 2001 yılı sonuyla bu yıl mart ayı sonu arasındaki dönemde, 18-23 yaş grubundaki memurların sayısı 217 bin 902 kişi azalarak 312 bin 776’dan 94 bin 874’e kadar geriledi. Bu gelişme, kamuya son yıllarda 18-23 yaş grubundan çok az vatandaşın memur olarak kabul edildiğini gösteriyor. Oysa DİE’nin belirlemelerine göre Türkiye’de yüzde 25’lere varan oranlarla en yüksek işsizlik de bu kesimde yaşanıyor. Mart 2005 sonu itibarıyla 2 milyon 407 bin 177 olan kamuda Emekli Sandığı’na tabi olarak çalışanların yüzde 29.5’ini 24-29 yaş grubundakiler, yüzde 29.6’sını ise 30-35 yaş grubundakiler oluşturuyor. 2001-2005 döneminde payı en fazla artan yaş grubunu ise 36-41 arasındakiler meydana getiriyor. 24-29 yaş grubundakilerin 2001 yılındaki 2 milyon 236 bin 50 memur içerisindeki payı yüzde 28.4, 30-35 yaş grubunun payı ise yüzde yüzde 25.6 düzeyinde bulunuyordu. 
     Söz konusu gruptakilerin 2001 yılında yüzde 18 olan payı bu yıl mart sonunda yüzde 22.7’ye kadar yükseldi. Bu gelişme memurların 30-41 yaş grubunda yoğunlaştığına işaret ediyor. 
     42-47 yaş grubundakilerin payı bu dönemde yüzde 9.2’den yüzde 11.8’e kadar çıktı. Payı azalan bir başka grup ise yüzde 3’ten yüzde 1.6’ya kadar inen 48- yaş grubu oldu. 
     Kamu çalışanlarının ylüzde 0.6’sı 54-60, yüzde 0.3’ü ise 607ın üzerindeki yaşlarda bulunuyorlar. Kamunun artık gerçlere istihdam kapısını neredeyse kapatması, kamu görevlilerinin yaş ortalamasını da yükseltti. 2001 yılında 32 olan kamu görevlilerinin yaş ortalaması bu yıl mart sonu itibarıyla 34 olarak hesaplandı. 
     HANGİ YAŞ GRUBUNDA KAÇ KİŞİ VAR 18-24 yaş grubundaki kamu görevlisi sayısının 217 bin 902 kişi azaldığı 2001-2005 yılları arasında 24-29 yaş grubundakiler 74 bin 870 kişi artarak 708 bin 973’e, 30-35 yaş grubundakiler 140 bin 63 kişi artarak 711 bin 604 kişiye çıktı. 30-35 yaş grubundakiler ise 141 bin 822 kişi artarak 546 bin 695’e yükseldi. Mart 2005 sonu itibariyle kamu görevlilerinin 284 bin 329’u 42-47 yaş, 38 bin 293’ü 48- yaş, 15 bin 597’si 54-60 yaş, 6 bin 8748’i ise 60’ın üzerindeki yaş gruplarında bulunuyorlar. 
     
     Kamu görevlilerinin yaş gruplarına dağılımı kişi 

     

2001 Mart 2005 18-23 312.776 94.874 24-29 634.103 708.973 30-35 571.541 711.604 36-41 404.837 546.659 42-47 206.427 284.329 48- 67.971 38.293 54-60 34.222 15.597 60’dan büyük 4.173 6.848 Toplam 2.236.050 2.407.177      

     
</TEXT>
</DOC>
