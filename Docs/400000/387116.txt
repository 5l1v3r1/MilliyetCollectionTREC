<DOC>
<DOCNO> 387116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/son/soneko02.html </URL>
<DATE> 2005/10/16/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
TMSF 18 sanatçının ismini satışa çıkardı 
</HEADLINE>
<TEXT>

     Tasarruf Mevduatı Sigorta Fonu TMSF , batık bankalardan kaynaklanan alacakları nedeniyle haczettiği "Prestij Müzik" markasıyla birlikte aralarında Haluk Levent, Hamiyet, Suat Suna ve Deniz Erdoğan gibi isimlerin bulunduğu 18 sanatçı ismini marka olarak satışa çıkardı. 
     Marka değerleri 5 bin YTL ile 100 bin YTL arasında değişen sanatçılar arasında en yüksek bedel 100 bin YTL ile Haluk Levent’e biçildi. TMSF, "Prestij Müzik" markasıyla birlikte borçlularından haczettiği sanatçıların isim markalarını 27 Ekim’de yapılacak açık artırmada ve peşin para karşılığında satacak. "Prestij Müzik" markası izin 200 bin YTL’lik muhammen bedel belirleyen TMSF’nin isimlerini marka olarak satışa çıkardığı sanatçılar ve söz konusu isimler için belirlediği muhammen bedeller şöyle -Haluk Levent 100 bin YTL. -Hatice 40 bin YTL. -Altay 30 bin YTL. -Güçlü Soydem 30 bin YTL. -Suat Suna 30 bin YTL. -Nuray Hafiftaş 20 bin YTL. -Onur Sarıkaya 20 bin YTL. -Elif Karlı 15 bin YTL. -Aslı Hünel 10 bin YTL. -Deniz Erdoğan 10 bin YTL. -Ertuğrul Polat 10 bin YTL. -Hamiyet 10 bin YTL. -Kadir Demirel 10 bin YTL. -Servet Kocakaya 10 bin YTL. -Kim Bunlar 5 bin YTL. -Mehmet Öndül 5 bin YTL. -Nanu 5 bin YTL. -Tezhan 5 bin YTL. -Turgay Başyayla 5 bin YTL. -Yusuf Harputlu 5 bin YTL. TMSF her bir markanın satışı için 5 dakikalık süre ayırdığı açık artırmaları 27 Ekim’de yapacak. Saat 14.00’te başlayacak açık artırmaların 15.45’te tamamlanması planlanıyor. Açık artırmada verilen bedeller belirlenen yaklaşık değerin yüzde 75’inden az olur ya da hiç alıcı çıkmazsa ikinci satış 1 Kasım 2005 tarihinde gerçekleştirilecek. İkinci satışta da alıcı çıkmadığı takdirde söz konusu markalar 6 ay içinde pazarlık usulüyle satışa çıkarılacak. İhaleye katılmak isteyen yatırımcılar 5 bin YTL teminat bedeli yatırmak zorunda olacak. 

ANKA 
     
</TEXT>
</DOC>
