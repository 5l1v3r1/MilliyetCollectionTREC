<DOC>
<DOCNO> 381234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sontur26.html </URL>
<DATE> 2005/09/24/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Konferansta tartışma Polis yumurta atanlara niye müdahale etmedi 
</HEADLINE>
<TEXT>

     Ermeni Konferansı’na katılanlara yumurta ve domates atılması, polisin buna müdahale etmemesi "yumurta atmak demokratik hak mı " tartışması başlattı. Ermeni Konferansı’nı protesto eden İşçi Partililer İP , geçmişte Aydınlık grubuna yakın olduğu bilinen gazeteci Cengiz Çandar’dan sonra İnsan Hakları Derneği İHD İstanbul Şube Başkanı Eren Keskin ile yönetim kurulu üyesi Veysi Altay’a yumurta fırlattı. 
     Bilgi Üniversitesi Dolapdere Kampusu’nde düzenlenen Ermeni Konferansı’na dinleyici olarak katılmak üzere gelen Eren Keskin ile Veysi Altay İP’lilerin hem fiziksel, hemde yumurtalı saldırısıyla karşılaştı. Altay, yanağına isabet eden sert bir cisimle yararlanırken, Keskin’e de çok sayıda yumurta isabet etti. 
     İHD İstanbul Şubesi’nden konuya ilişkin yapılan açıklamada, İHD’li yöneticilerin gazeteciler sayesinde linç edilmekten kurtulduğu belirtildi. Yoğun güvenlik önlemine rağmen saldırgan grubun izleyicilere rahatlıkla saldırmasını ve polisin hiç müdahale etmemesini "manidar" bulunduğunun belirtildiği açıklamada, diğer katılımcı ve izleyicilerin can güvenliğinden endişe edildiği kaydedildi. 
     İHD açıklamasında, "demokrasinin gelişmesini istemeyen, militarizmin şakşakçısı, aşırı milliyetçi ve ırkçı göstericilerin yaptığı saldırılar ’yüz karası’ olarak tarihte yer alacaktır. Kendilerinden başka hiç kimseye tahhammül edemeyen bu karanlık güçler ve onların destekçileri, ülkenin demokratikleşmesini engellemye ve statükoyu korumaya çalışıyorlar" denildi. 

     
</TEXT>
</DOC>
