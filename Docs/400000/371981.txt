<DOC>
<DOCNO> 371981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sontur50.html </URL>
<DATE> 2005/08/22/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Antalya'da dolandırıcılıktan zanlı 1 kişi tutuklandı... 
</HEADLINE>
<TEXT>

     Antalya’da renkli fotokopi makinasıyla çoğalttıkları ve düzenledikleri sahte evraklarla çok sayıda kişi ve şirketi dolandırmaktan zanlı bir kişi tutuklandı. 
     Antalya Emniyet Müdürlüğü Kaçakçılık ve Organize Suçlar Şube Müdürlüğü Mali Büro Amirliği tarafından dolandırıcılık yaptıkları iddiasıyla gözaltına alınan İ.Ü. 45 , A.A. 35 , S.Y. 32 ve S.D. 
     32 , sorgularının tamamlanmasının ardından adliyeye sevk edildi. 
     Nöbetçi mahkemeye çıkarılan zanlılardan Sami Yıldırım 32 , tutuklanarak cezaevine gönderildi. 
     Antalya’da bir işadamı adına düzenlenen sahte çekin piyasaya sunulmasının ardından operasyon başlatan polis, şebekenin, sahte şirket aracılığıyla bir banka şubesini aracı olarak göstererek ve sahte evraklarla son model araçlar ve çalıntı çekleri kullanarak yüklü miktarda boya malzemesi aldıklarını ortaya çıkarmış ve şebekenin sahte evraklarla alınan kredilerle çok sayıda beyaz eşya mağazasının dolandırıldığını tespit etmişti. 
     
</TEXT>
</DOC>
