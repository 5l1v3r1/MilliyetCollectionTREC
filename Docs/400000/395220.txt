<DOC>
<DOCNO> 395220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sontur10.html </URL>
<DATE> 2005/11/15/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Sokakta dehşet 
</HEADLINE>
<TEXT>

     Murat SANDIKÇI SAMSUN, DHA 

SAMSUN'da, iş çıkışı kimliği belirsiz kişiler tarafından kaçırılan 17 yaşındaki G.S., boğazı kesilip, kolundaki 3 altın bileziği çalındıktan sonra ağaçların arasına bırakıldı. Zabıta memurları tarafından bulunup Devlet Hastanesi'ne kaldırılan G.S.'nin boğazına 17 dikiş atıldı. Kaçan gaspçılar ise aranıyor. 
     Olay, dün saat 18.00 sıralarında meydana geldi. Unkapanı Mahallesi'ndeki tuhafiyeçide çalışan G.S., iş çıkışı kimliği henüz saptanamayan kişiler tarafından bayıltılarak kaçırıldı. Kadıköy Mahallesi Koruluğu'na götürülen genç kız, burada kendisine geldiği sırada önce dövüldü, sonra bıçakla boğazı kesildi. Gaspçılar, kolundaki 3 altın bileziği aldıktan sonra da genç kızı koruluktaki ağaçzların arasına yaralı halde terkedip kaçtı. Kendinden geçen G.S., olaydan 3 saat sonra bölgeden geçen zabata memurlarında ağaçların arasında bulundu. Devlet Hastanesi'ne kaldırılan G.S.'nin boğazına 17 dikiş atıldı. Sağlık durumu ciddiyetini koruyan G.S., olay anını güçlükle anlattı. 
     Tuhafiyecide çalıştığını belirten G.S., Nasıl olduğunu hatırlamıyorum. Kaç kişi olduklarını da bilmiyorum. Beni kaçırıp Kadıköy Koruluğu'na götürdüler. Önce öldüresiye dayak yedim. Kendimden geçmişim. Gözlerimi açtığımda Sen hala ölmedin mi ’ diyerek boğazımı kestiler. Kolumdaki 3 altın bileziği alıp kaçmışlar. 3 saat Kadıköy Koruluğu’nda kalmışım. Beni zabıtalar hastaneye getirmiş. Gözlerimi açtığımda hastanedeydim. Kim olduklarını bilmiyorum ama 3 bilezik için insan öldürebilecek bu canilerin yakalanmasını sitiyorum'' diye konuştu. 
     Polis, kaçan gaspçıların yakalanması için araştırma başlattı. 
     
</TEXT>
</DOC>
