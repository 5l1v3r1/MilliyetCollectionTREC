<DOC>
<DOCNO> 397992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/sonspo16.html </URL>
<DATE> 2005/11/25/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Tigana siftah peşinde, kadro sıkıntılı... İşte muhtemel 11 
</HEADLINE>
<TEXT>

     Turkcell Süper Ligi'nin 14. haftasında yarın deplasmanda Sivasspor ile karşılaşacak Beşiktaş'ta, kadro sıkıntısı yaşanıyor. 
     Siyah-beyazlılarda, yarınki maç öncesinde sakat ve cezalı tam 9 futbolcu kafileye alınmadı. 
     Beşiktaş'ın Sivasspor maçı kafilesinde, sarı kart cezalısı Çağdaş'ın yanısıra, sakatlıkları bulunan Tayfur, Gökhan, Pancu, Youla, Ahmet Dursun, Kleberson ve Ahmed Hassan ile sakatlıktan kurtulmasına karşın tam hazır olmadığı gerekçesiyle Sergen bulunmuyor. 
     Kadroya, PAF takımından Nail Tilbaç, Hakan Albayrak ve Rıza Şen dahil edildi. 
     
     TIGANA ''SİFTAH'' PEŞİNDE 
     Beşiktaş'ta, Rıza Çalımbay'ın yerine göreve getirilen teknik direktör Jean Tigana, yarınki Sivasspor maçında yeni takımının başında ilk galibiyeti almayı hedefliyor. 
     Fransız teknik adam yönetimindeki siyah-beyazlılar, ligde Malatyaspor ile 1-1 berabere kalıp Gaziantepspor'a 1-0 yenilirken, UEFA Kupası'nda da Sevilla'ya 3-0 yenildi. 
     
     OLASI 11 
     Beşiktaş'ın, Sivasspor karşısına Cordoba, Ali Güneş, İbrahim Toraman, Mustafa, İbrahim Üzülmez, Ali Tandoğan, Okan, Koray, Tümer, İbrahim Akın, Ailton 11'iyle çıkması bekleniyor. 
     Sivas 4 Eylül Stadı'nda saat 19.00'da başlayacak ve Digitürk Lig TV'den naklen yayınlanacak maçı hakem Bülent Demirlek yönetecek. 
     Öte yandan hazırlıklarını bu sabah yaptığı idmanla tamamlayan Beşiktaş, Sivasspor maçı uçakla Kayseri'ye gitti. Siyah-beyazlılar, oradan da karayoluyla Sivas'a geçecek. 
     
</TEXT>
</DOC>
