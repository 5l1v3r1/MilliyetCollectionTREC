<DOC>
<DOCNO> 397848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/yasam/yas08.html </URL>
<DATE> 2005/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Marlowe'a 400 yıl sonra yasak geldi 
</HEADLINE>
<TEXT>


Ünlü yazar Marlowe'un 400 yıl önce yazdığı Tamburlaine oyunu, Müslümanlar rencide olabilir diye İngiltere'de sansürlendi 

NEVSAL ELEVLİ Londra 

İngilizlerin Shakespeare'den sonra en ünlü şair ve piyes yazarı olan Christopher Marlowe'un Londra Barbican Kültür Merkezi'nde sahneye konan eseri "Tamburlaine"de Timurlenk bazı bölümlerin ülkedeki Müslüman toplumunu rencide edeceği gerekçesiyle oyundan çıkarılması, izleyicilerin tepkisine neden oldu. 
Ünlü yazarın 1580'lerde yazdığı eserin bazı bölümlerine konan sansür ve yumuşatıcı ifadeler yüzünden yönetmen ve yapımcılara tepki yağdı. Marlowe, söz konusu piyeste Timurlenk'in şahsında İslam gelenek ve göreneklerini eleştiriyor. 

Kuran'ın yakılışı kaldırıldı 
İzleyicilerin görmediği bölümlerin arasında, Kuran-ıkerim'in yakılışı ve Timur'un, "Şimdi Türk Kuran'ı nerede Allah'ın öğrettiği Muhammed'in tapınağında bulunan diğer batıl itikatlı kitaplar. Hepsi yakılacak, kibirle, insanların Muhammed'e taptığını görüyorum, kılıcım milyonlarca Türk'ü cehenneme gönderdi. Bütün din adamlarını, yardımcılarını, adamlarını ve yakınlarını öldürdüm ve ben h l Muhammed bana dokunmadan yaşıyorum. İşte şimdi bir Allah var, öfkeli ve intikamcı ki ondan şimşek ve yıldırım kopuyor" sözleri de var. 



</TEXT>
</DOC>
