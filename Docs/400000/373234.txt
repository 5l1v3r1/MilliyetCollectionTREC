<DOC>
<DOCNO> 373234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sonyas14.html </URL>
<DATE> 2005/08/26/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
ABD'deki iş kazalarında 5 bin 703 kişi öldü... 
</HEADLINE>
<TEXT>

     ABD İş İstatistikleri Bürosu verilerine göre, 2004 yılında ülkede meydana gelen iş kazaları sonucu 5 bin 703 kişi hayatını kaybetti. 
     İstatistiklere göre, ölümcül iş kazaları açısından ABD’deki en tehlikeli meslekler arasında, orman ve kereste işçiliği ilk sırada yer aldı. 
     İş kazalarında ölüm açısından bir önceki yıla göre en fazla artış yüzde 11 ile Hispanikler Latino diye de anılan Güney ve Orta Amerika kökenli göçmenler , yüzde 10 ile yaşlı işçiler arasında meydana gelirken, düşen bir cismin çarpması sonucu ölenlerin oranının geçtiğimiz yıl, bir önceki yıla göre yüzde 12 arttığı belirtildi. 
     İş sırasında cinayete kurban gidenlerin sayısı yüzde 9 oranında azalarak 551’e gerilerken, bu sayının 1994 yılında bin 80 olduğuna dikkat çekildi. 
     Geçtiğimiz yıl iş başında ölüme sebep olan kazalar açısından ilk sırada, bin 374 vakayla trafik kazları yer alırken, iş kazası sonucu ölenlerin yaklaşık yarısının, kamyon şoförü, forklift operatörü, çöp toplayıcıları ve taksi şoförleri gibi bir yerden bir yere malzeme ya da yolcu taşıyan işçiler olduğu ifade edildi. 
     Sebep olduğu iş kazaları ve ölümler açısından en tehlikeli ilk 10 meslek arasında ise, her yüzbin kişide 92,4 kişinin ölümüne yol açan ve 2004 yılında 85 kişinin ölümüne sebep olan orman işçiliği ilk sırada yer aldı. 
     Her yüzbin kişide 92,4’lük ölüm oranı ve 2004 yılında 109 vakayla pilotluk ikinci sıraya yerleşirken, yüzbinde 86,4’lük ölüm oranı ve 38 vakayla balıkçılık üçüncü, yüzbinde 47’lik ölüm oranı ve 31 vakayla demir ve çelik konstrüksiyon işçileri dördüncü sırada yer aldı. 
     
</TEXT>
</DOC>
