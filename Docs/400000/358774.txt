<DOC>
<DOCNO> 358774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sonyas04.html </URL>
<DATE> 2005/07/06/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Alaska'da dinozor ayak izi bulundu 
</HEADLINE>
<TEXT>

     ABD’nin Alaska eyaletindeki Denali Milli Parkı’nda, 70 milyon yıllık olduğu tahmin edilen üç parmaklı bir dinozor ayak izi bulundu. 
     Etobur Theropod dinozoruna ait olduğu açıklanan ayak izinin, dinozorlarla ilgili olarak parkta bulunan ilk kanıt olduğu belirtildi. 
     Dallas Doğa Tarih Müzesi Yerbilimleri’nden Anthony Fiorillo, ayak izinin kıyıdan oldukça uzakta, Alaska’nın iç kısımlarında bulunmasına dikkat çekerek, ayak izinden ziyade bunun bulunduğu yerin çok önemli olduğunu söyledi. 
     Fiorillo, 22 santimetre uzunluğunda ve 15 santimetre genişliğinde olan ayak izinin dev bir kuşun ayak izini andırdığını, boyutlarından etobur dinazorun 3 ila 5 metre uzunluğunda olduğunu tahmin ettiklerini söyledi. 
     Üç parmaklı Cretaceous dönemi dinozorunun ayak izinin keşfi, Alaska Fairbanks Üniversitesi Jeoloji ve Jeofizik Bölümü’nün düzenlediği altı haftalık saha çalışması sırasında bir öğrenci tarafından bulundu. 
     
</TEXT>
</DOC>
