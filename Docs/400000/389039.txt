<DOC>
<DOCNO> 389039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/sonspo06.html </URL>
<DATE> 2005/10/23/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
MotoGP... 125 cc'de Fransız Di Meglio birinci oldu... 
</HEADLINE>
<TEXT>

     İstanbul Park Pisti'nde gerçekleştirilen MotoGP'de, 125 cc kategorisinde Kopron Racing World Honda takımından Fransız Mike Di Meglio birinci oldu. 
     Son derece çekişmeli geçen 19 turluk yarışta, Di Meglio 39.50.377'lik derecesiyle ilk sırayı alırken, Totti Sport-NGS Aprilia takımının İtalyan sürücüsü Mattia Pasini, 39.50.482 ile ikinci, Ajo Motorsport Honda takımından Japon Tomoyoshi Koyama ise 39.50.3'lük derecesiyle 3. sırayı elde etti. 
     Sürücüler klasmanında ilk sırada bulunan ve yarışa ''pole pozisyonda'' başlayan İsviçreli Thomas Lüthi ise 39.50.794'lük derecesiyle 5. oldu. 
     
     KALLIO SON TURDA KAZA YAPTI 
     Sürücüler klasmanında, İstanbul'daki yarış öncesi Lüthi'nin 12 puan gerisinde 2. sırada bulunan Red Bull KTM takımı sürücüsü Finli Mika Kallio büyük bir şanssızlık yaşadı. 
     Son turda lider durumdayken, 1. virajda pistten kayıp çıkan Kallio, Türkiye Grand Prix'ini puansız kapatmak zorunda kaldı. 
     Bu arada, 3. turda İspanyol sürücüler Hector Faubel ve Sergio Gadea 14. virajda pistten çıkarak, yarış dışı kaldı. 
     Toplam 35 sürücünün katıldığı yarışı 9 sürücü tamamlayamadı. 
     
</TEXT>
</DOC>
