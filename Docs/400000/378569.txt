<DOC>
<DOCNO> 378569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/yazar/pulur.html </URL>
<DATE> 2005/09/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kuş yumurtası üretmek, yumurtaya taş vurmak... 
</HEADLINE>
<TEXT>


"KUŞ yumurtası üretmek" diye bir deyim duydunuz mu, biliyor musunuz 
Biz duymadık, öğrendik, Şükriye Bilginer, bu deyimi "istihbaratçıların kullandığını" söylüyor. 
Peki, neymiş bu deyimin aslı 
"Kuş yumurtası üretmek" şu demekmiş... 

DİYELİM bir ülkede 20 yıl sonra bir operasyon yapacaksınız. Bu işler öyle ayaküstü, tak fişi, bitir işi gibi olmaz, yirmi yıl sonrası için, bu operasyonu becerecek "provokatörler", kışkırtıcılar lazım. 

EN güvenilir provokatör kimdir 
Kendi yetiştirdiğiniz provokatördür. 
İlhan Banguoğlu'nun kulakları çınlasın, Faris, "En iyi casus ana rahmine yerleştirilmiş casustur " dediği zaman çok gülerdi. 

NEYSE, şimdi gelelim, kuş yumurtası üretme sistemine... 
Kuş yumurtasını üretmek için, yetenekli, ama geleceği parlak olmayan, zayıf karakterli bir "yumurta" bulunurmuş... Çoğunlukla bu üniversite öğrencileri arasından seçilir ve devşirilirmiş... Bulunan "yumurta" aşama aşama önce öğretim görevlisi yapılırmış, yani eski deyimle asistan, daha sonra medya parlatmalarıyla, şirket sponsorluklarıyla ülkede sözü dinlenen unvanlı biri haline getirilirmiş önce doçent, sonra profesör gibi... 
Gerekirse tüm araştırma yazıları ve kitapları onun eline hazır olarak verilirmiş, ona düşen, bunların kapağına "Yazan Filan Feşmekan" diye adını yazmak, unvanını oturtmakmış... 
Ülkenin insanları da bu "yumurta"nın yazdıklarını muhteşem eserler diye okur, alkışlarlarmış... 

ARTIK yumurtanın kuluçka aşaması bitmiş, çatlayıp içinden beklenen kuşun çıkma zamanı gelmiştir. Yumurta çatlayıp kuş uçunca, yumurtadan çıkan kuş öyle şeyler söyler, öyle laflar üretirmiş ki, memleket birbirine girermiş... 
"Kuş yumurtası üretmek" buymuş işte... 
Kuş yumurtasının içindeki "kuş" hep üniversitelerde mi üretilir 
Haşa, hiç öyle şey olur mu, böyle k rlı bir sektöre kim koşmaz ki 
Yazarlar, çizerler, romancılar, yorumcular, sefir-i kebir eskisi diplomatlar... 

BU, bize başka bir olayı hatırlattı. Bir yerde okumuştuk, ama nerede 
Birden aklımıza geldi, Atilla Karaosmanoğlu'nun anılarında vardı. 
Karaosmanoğlu, yedek subaylığını Milli Savunma Bakanlığı'nda yapmaktadır, müsteşar Orgeneral Faruk Gürler onu çağırır NATO, bir boru hattını sivil şirketlere verecektir, ama, bir Amerikan şirketi kollanmaktadır. Gürler de bu boru hattının Petrol Ofisi'ne verilmesinden yanadır. Karaosmanoğlu'nu toplantıya gönderir. Komisyon başkanı albay da sanki Amerikan şirketinin yanındaymış gibi bir tutum içindedir, Karaosmanoğlu'nun müdahalelerinden rahatsızdır. Toplantıya ara verilince, Amerikan şirketinin temsilcisi Karaosmanoğlu'nun yanına gelir, görüşmelerin kısa sürede bitirilmesini istediklerini söyler ve "teğmen"e, "Eğer istedikleri sonuç alınırsa, onun gibi gençleri yetiştirmek ve iyi işlere koymak için Amerika'ya göndermeyi planladıklarını" söyler, yani açıkça rüşvet teklif eder. 

KARAOSMANOĞLU ertesi sabah doğru Orgeneral Gürler'in makamına gider, olanları anlatır, "Beni bu toplantıdan affedin " der. Orgeneral, "Olmaz öyle şey " der ve el yazısıyla bir k ğıda, "Teğmen Atilla Karaosmanoğlu, Milli Savunma Bakanlığı'nın görüşlerini temsil etmeye tam yetkilidir" diye yazar ve imzalar. 

TOPLANTI başlar, Karaosmanoğlu, Petrol Ofisi'nin haklarını korumak için konuşur ve sık sık Amerikalı şirketin hoşuna gitmeyecek müdahaleler yapar. Komisyon Başkanı albay yerinden kalkar, yanına kadar gelir ve pek de yavaş olmayan bir sesle, "Teğmen, rütben kadar konuş " der. Karaosmanoğlu da, Orgeneral'in yazıp imzaladığı k ğıdı albaya uzatır, yüksek sesle okutur. Albay şaşırır, yerine döner ve toplantıyı kapar. 
Sonra ne olur 
Boru hattının kullanımı Amerikan şirketine verilmez. 

DEMEK bu işlerde uzun vadede "kuş yumurtası üretmek" gibi bir yöntem olduğu gibi, yumurtayı kıran, sert, kaya gibi taşlar da varmış. 



</TEXT>
</DOC>
