<DOC>
<DOCNO> 363207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sonyas16.html </URL>
<DATE> 2005/07/21/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Musluklardan dünyaca ünlü su akıyor... 
</HEADLINE>
<TEXT>

     Adana'nın Pozantı İlçesi'nde doğal kaynaktan çıkan dünyaca ünlü Şekerpınarı suyu, Çukurova'nın gözde yayla beldesi Akçatekir'de günlük ihtiyaçlarda kullanılıyor. 
     Akçatekir Belediye Başkanı Derviş Oruç, dünya genelinde 100 doğal kaynak suyu arasında gösterilen Şekerpınarı suyunun, kaynağında yerleşim ve tarım alanı bulunmadığı için son derece temiz olduğunu, içeriğindeki dengeli minarellerle de su kaynakları arasında öne çıktığını kaydetti. 
     Oruç, büyük şirketler tarafından dolum yapılan ve dünya pazarlarında büyük ilgi gören Şekerpınarı suyunu, yaptıkları alt yapı çalışmaları ile beldeye aktardıklarını ifade ederek, şunları söyledi 
     ''Akçatekir'de, son 2 yıl içinde eskiyen bin metre su şebekesini değiştirdik. Yaz sezonunda 18 bin konutta 150 bin kişinin yaşadığı beldede geçmiş yıllarda büyük sorunlar yaşanan su sorununu çözdük. Geçen haftadan itibaren, Bürücek, Küçüktekir, Üçoluk, Büyüktekir, Hacılar, Akça Mahallesi'nin tamamına bu suyu vererek, beldenin genelinin son derece kaliteli Şekerpınarı suyunu musluklarından akıtmayı başardık. Yani vatandaşların büyük paralar vererek aldıkları şişe suları, beldemizde bulaşık, banyo gibi günlük ihtiyaçlarda da kullanılıyor.'' 
     
</TEXT>
</DOC>
