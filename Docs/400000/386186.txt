<DOC>
<DOCNO> 386186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sonyas06.html </URL>
<DATE> 2005/10/12/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Italian Instabile Orchestra, Akbank Caz Festivali'nde... 
</HEADLINE>
<TEXT>

     Akbank Caz Festivali, cazseverleri birbirinden ünlü sanatçılarla buluşturmaya devam ediyor. Kuruluşunun 15. yılını, Akbank Caz Festivali ile beraber kutlayan Italian Instabile Orchestra caz dünyasının en özgün topluluklarından biri. İlk turneleri ile Avrupa’da basının ve önemli festivallerin dikkatini çeken orkestra aradan geçen 15 yıldan sonra hala İtalya’nın en önemli festivallerinde sahne almayı ve caz dünyasında adından söz ettirmeyi sürdürüyor. 
13 Ekim Perşembe Saat 20 30 Cemal Reşit Rey Konser Salonu 
     
     BUGÜN, AFRİKA EZGİLERİ, KİLİSE VE CAZ MÜZİĞİ BİRARADA... 

     Festival bugün de caz dünyasının en önemli piyanistlerinden birisini ağırlıyor 70 yaşını geride bırakan Güney Afrika doğumlu Abdullah Ibrahim'i. Geleneksel Afrika ezgileri, kilise ve caz müziği ile içiçe büyüyen Ibrahim, ilk grubu The Dollar Brand Trio'' ile çıktığı Avrupa turnesinde, Duke Ellington tarafından keşfedildi ve Duke Ellington presents The Dollar Brand Trio albümü yayınlandı. 1968’te ilk solo turnesine çıkan sanatçı, Montreux, North Sea, Berlin, Paris, Montreal gibi festivallerde önemli konserler verdi. 1980’lerin sonunda Chocolat filmi için bol ödüllü bir soundtrack çalışması yapan Ibrahim, 90’ların başında yeniden Cape Town’a döndü. Ama uluslararası arenada konser çalışmalarına devam etti. Ünlü caz bateristi Max Roach ile de uzun soluklu çalışmalar yapan Abdullah Ibrahim’in şarkıları önce Daniel Schnyder ve daha sonra Barbara Yahr önderliğindeki büyük yaylı orkestraları tarafından yeniden seslendirildi. 98’de yayınlanan African Suite ve 2000 tarihli African Symphony hem caz dinleyicilerinden hem de eleştirmenlerden tam not aldı. Sanatçı bas gitar ve bateriden oluşan triosu ile unutulmayacak bir performans sergileyecek. 

Abdullah Ibrahim - piyano 
Belden Bullock bas 
George A. Gray davul 

12 Ekim Çarşamba Saat 20 30 Cemal Reşit Rey Konser Salonu 

Festival ile ilgili ayrıntılı bilgi http www.akbankcaz.com adresinde... 
     
</TEXT>
</DOC>
