<DOC>
<DOCNO> 388663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sonyas07.html </URL>
<DATE> 2005/10/21/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Dün öleceğini açıklayan astrolog hayatta kaldı 
</HEADLINE>
<TEXT>

     Hindistan'da dün öleceğini açıklayan astroloğun öngörüsü boşa çıktı. Ailesi, astroloğun hayatta kalmasının nedeninin, onun yaşaması için çok sayıda kişinin dua etmesi olduğunu belirtti. 
     Madya Pradeş eyaletinin başkenti Bhopal'in güneyindeki Sehara köyünde yaşayan Kunjilal Malviya 75 , 20 Ekim Perşembe günü öleceğini açıklamış, astroloğun gerçekten ölüp ölmeyeceği görmek için yüzlerce kişi evine akın etmişti. 
     Bir polis yetkilisi, astroloğun hala hayatta ve durumunun iyi olduğunu söyledi. Aile üyeleri ise ''çok sayıda kişi evine gelerek yaşaması için dua ettiği için astroloğun öngörüsünün gerçekleşmediğini'' öne sürdü. 
     Oğlu Anirudh, ''Tahmininin doğru çıkmasından korkuyorduk, çünkü şimdiye kadar bütün söyledikleri doğru çıkmıştı. Babam 15 yıl önce babasının ölümünü günü gününe bilmişti'' dedi. 
     Astroloğun kendini öldürmesini önlemek için dün bir polis birliği de evine sevk edilmişti. Malviya'nın çevresine toplanan yüzlerce kişi ilahiler ve dualar okumuştu. 
     Hindistan'da milyonlarca kişi, geleceklerini öğrenmek için astrologlara başvuruyor. 
     
</TEXT>
</DOC>
