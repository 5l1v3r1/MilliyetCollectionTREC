<DOC>
<DOCNO> 367449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sontur43.html </URL>
<DATE> 2005/08/05/ </DATE>
<TIME> 21.40 </TIME>
<AUTHOR>  </AUTHOR>
<HEADLINE>
TEM Otyolu'nda zincirleme kaza 2 ölü, 4 yaralı 
</HEADLINE>
<TEXT>

     İzmit’te meydana gelen zincirleme trafik kazasında 2 kişi öldü, 4 kişi yaralandı. 
     AA muhabirinin edindiği bilgiye göre, TEM Otoyolu’nun Alikahya Beldesi bölümünde meydana gelen kazada, Ankara yönüne giden Mehmet Yücel’in kullandığı 01 OY 010 plakalı TIR, sürücüsünün kimliği belirlemeyen 34 KR 359 tanker ile Levent Cebir idaresindeki 34 KKL 173 plakalı otomobile arkadan çarptı. Çarpma anında, TIR’ın arkasındaki dorse, viyadükten aşağıya sarktı. 
     Bu sırada aynı yöne giden Arif Bozgül’ün kullandığı 34 UL 3909 plakalı otomobil ile sürücünün kimliği belirlenemeyen 34 FHC 06 plakalı otomobil, kaza yapan araçlara çarptı. 
     Kazada, 34 FHC 06 plakalı otomobilde bulunan Ahmet Minhas ile kimliği henüz belirlenemeyen bir kadın öldü. 
     Yaralanan Levent Cebir 39 , Elçin Kuloğlu 36 ve Reyhan Sinan Soylu 40 , Kocaeli Devlet Hastanesi’nde, Mehmet Yücel ise Derince Devlet Hastanesi’nde tedavi altına alındı. 
     Kocaeli Devlet Hastanesi’nde tedavi altına alınan ve durumu ağır olan Reyhan Sinan Soylu, Gebze’deki Anadolu Sağlık Merkezi’ne sevk edildi. 
     
</TEXT>
</DOC>
