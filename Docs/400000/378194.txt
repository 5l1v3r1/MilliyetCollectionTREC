<DOC>
<DOCNO> 378194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sonyas04.html </URL>
<DATE> 2005/09/13/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Dilenci katliamı 
</HEADLINE>
<TEXT>

     Meksika mafyası, ABD'nin San Francisco kentinde, 1 gecede 17 dilenciyi kaçırdı Daha sonra bu dilencileri öldüren mafya elemanları, hepsinin organlarını sattı. 
     Dünyanın önde gelen birçok mafyası, organ ticaretine yöneldi... En büyük vurgunu ise Meksika mafyası, ABD'nin San Francisco kentinde yaptı. 7 Eylül gecesi, kentte dilencilik yapan 17 kişi, bir gecede ortadan kayboldu. San Francisco polisi, bu olayı araştırmaya başlayınca gerçek ortaya çıktı. Dilencilerin hepsi, organ mafyası tarafından kaçırılmıştı. Dilencilerden birinin ifadesiyle, Meksika mafyasını takibe alan polis, önceki gün yaptığı operasyonla 11 mafya üyesini gözaltına aldı. 
     
     AVRUPA'DA DA BÜYÜK SORUN 
     Yapılan ilk sorguda, 2 mafya elemanı dilencileri kaçırdıklarını ve hepsini öldürdüklerini itiraf etti. Dilencilerin organlarını satarak, 4 milyon dolar civarında bir gelir elde ettiklerini de itiraf eden katiller, tutuklanarak cezaevine gönderildi. San Francisco tarihinin en önemli katliamlarından biri olan bu olay nedeniyle, kentteki dilenciler ve kimsesizler, koruma altına alındı. Yetkililer, özellikle son yıllarda Amerika ve Avrupa'nın birçok ülkesinde, organ mafyasının büyük katliamlara imza attığını söyledi. 
     
     KOD ADI RAMON 
     Meksika mafyasının Rus üyesi olan Ramon kod adlı üyesi, daha önce de Yeni Zelanda'da buna benzer bir operasyon yaptıklarını söyledi. Meksika mafyasında, 100'e yakın Rus'un görev yaptığı belirtiliyor. 
     
</TEXT>
</DOC>
