<DOC>
<DOCNO> 368301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sondun35.html </URL>
<DATE> 2005/08/09/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
ABD Türk askeri zaten Kuzey Irak'ta... 
</HEADLINE>
<TEXT>

     ABD Dışişleri Bakan Yardımcılarından Matt Bryza, "Türkiye’nin Kuzey Irak’ta zaten bin 500 askeri olduğunu" söyledi. 
     Amerika’nın Sesi Türkçe sitesinde yayınlanan röportajda Matt Bryza, "Türk askerleri zaten uzun zamandır Irak’ta konuşlanmış durumda. Biliyorsunuz Türkiye’nin Kuzey Irak’ta bin 500 askeri bulunuyor. Türk tarafının ’sıcak takip’le neyi kastettiğini anlamıyorum. Türk askeri zaten Kuzey Irak’ta bulunuyor" diye konuştu. 
     Washington’da yapılan üçlü toplantıda konuşulanları anlatan Matt Bryza, "Toplantıda, PKK’nın bir terör örgütü olduğunu, bu nedenle demokratik ve özgür bir Irak’ta yeri olmadığı konrusunda ortak görüş bildirdi. PKK terör tehdidine karşı tarafların işbirliğini arttırması gerektiği konusunda anlaşma sağlandı" dedi. 
     Bryza, tarafların muhtemelen ekim ayında tekrar biraraya geleceğini açıkladı ve o döneme kadar hukukçuların ve güvenlik yetkililerinin PKK ile mücadele çerçevesinde atılacak somut adımların üzerinde duracaklarını kaydetti. 
     Amerikalı ve Iraklı askerlerin PKK’ya karşı bir operasyon düenleyip düzenlemeyeceği yönündeki soruyu da Bryza, "Soruyu askeri yetkililer cevaplamalı" şelinde yanıtladı. 
     

      ANKA 
     
</TEXT>
</DOC>
