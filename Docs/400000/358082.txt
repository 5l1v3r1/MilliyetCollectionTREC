<DOC>
<DOCNO> 358082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sonsiy19.html </URL>
<DATE> 2005/07/04/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
4 yılda aile içi ve kadına yönelik toplam 526bin şiddet olayı gerçekleşti 
</HEADLINE>
<TEXT>

     Devlet Bakanı Nimet Çubukçu, 4 yılda aile içi ve kadına yönelik toplam 526 bin 283 şiddet olayı meydana geldiğini bildirdi. Çubukçu, bu şiddet olaylarındaki kadın mağdur sayısının ise 147 bin 784 olduğunu açıkladı. 
     CHP İzmir Milletvekili Hakkı Ülkü’nün yazılı soru önergesini yanıtlayan Çubukçu, 2001, 2002, 2003 ve 2004 yıllarında toplam 24 bin 698 aile efradına kötü muamele olayı yaşandığını ifade etti. Nimet 
     Çubukçu’nun verdiği bilgiye göre, bu olaylardan dolayı 21 bin 268 kadın mağdur oldu. 16 bin 602 kız kaçırma olayı meydana gelirken bundan 10 bin 148 kadın mağduriyet yaşadı. 
     Bu dönemde meydana gelen müstehcen hareket sayısı 5 bin 713 olurken, bundan da 3 bin 800 kadın mağdur oldu. Bu yıllarda 3 bin 366 kadının mağdur olduğu 4 bin 957 ırza geçme olayı meydana geldi. 
     Aynı dönemde yaşanan 3 bin 616 ırza tasaddi teşebbüs olayındaki kadın mağdur sayısı 2 bin 279 2 bin 477 evlenme vaadiyle kızlık bozma olayındaki kadın mağdur sayısı bin 803 8 bin 540 fuhşa teşvik olayındaki kadın mağdur sayısı ise bin 371 oldu. 
     Devlet Bakanı Çubukçu, kadına yönelik şiddet olaylarındaki olay sayısı ile kadın mağdur sayısının birbirinden farklı olmasının, yürürlükten kalkan 765 sayılı Türk Ceza Kanunu’nda, kadının mağduru olduğu bir çok suçun topluma karşı işlenen suçlar başlığı altında değerlendirilmesinden kaynaklandığını ifade etti. Çubukçu, 1 Haziran 2005 tarihinde yürürlüğe giren yeni TCK ile bu anlayışın terk 
     edildiğini ve kadının mağduru olduğu suçların kişilere karşı işlenen suçlar kapsamında değerlendirildiğini kaydetti. Bakan Çubukçu ayrıca, Ailenin Korunmasına Dair Kanun kapsamında hukuk mahkemelerine açılan toplam dava sayısının 18 bin 707 olduğunu bildirdi. 
     
</TEXT>
</DOC>
