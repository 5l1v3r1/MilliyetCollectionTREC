<DOC>
<DOCNO> 362657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/yazar/pulur.html </URL>
<DATE> 2005/07/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Haram olsun " 
</HEADLINE>
<TEXT>


ECEVİT, "Milli Kahraman " Padişah Vahdettin'in Mustafa Kemal Paşa'nın cebine altın koyarak, "Geç Anadolu'ya, şu koyun milleti kurtar " dediğini acaba yazacak mı 
Bugün onların çizgisine gelen Ecevit'in yeni müttefiklerinden bazıları bu olayı şöyle anlatmışlardı da 
"Vahdettin, kırmızı kadife kaplı bir kutuyu Mustafa Kemal'e verdi, içinde 40 bin reşat altını vardı, paşa kutuyu cebine koydu, çıkıp Anadolu'ya gitti." 
Ecevit'in bu palavrayı bilip bilmediğini, yazıp yazmayacağını bilmiyoruz ama, bu alayda ufak bir maddi hata olduğunu açıklamıştık... 
Reşat altınının tanesi 7 gram, 40 bin tanesi 280 kilo eder... Mustafa Kemal Paşa, cihan pehlivanı Koca Yusuf muydu, ya da Zaloğlu Rüstem miydi ki 280 kilo altını cebine koyup taşıyacaktı 
Tabii palavra 
Artık, bu palavranın da Ecevit'e uyduğunu, yakıştığını söylemekten çekinmeyeceğiz. 

BİR de "Bandırma" gemisi var... 
Ecevit'in yeni şürekasına göre, bu geminin boyu 250 metreydi, oysa kayıtlar ortada, gemi birkaç kere batmış, ambarında koyun taşımış bir gemiydi. 
Mustafa Kemal Paşa'nın cebine kırmızı kadife kutuyla 40 bin altını yerleştirenler, külüstür Bandırma gemisini transatlantik yapmakta bir sakınca görmemişlerdi. 
İşte Ecevit'e bir malzeme daha... 

BAZILARI h l "Ecevit bunları nasıl yapar, yazar, söyler " diye hayret içinde... 
Onlara, Ecevit'in "Atatürk devrimleri" için neler söylediğini hatırlatmak isteriz... 1970'li yıllarda CHP içinde kan gövdeyi götürürken Ecevit şöyle diyordu 
"Fesi çıkardık, şapkayı giydik de ne oldu " 
Dahası var... 
30 Aralık 1978'de Genel İdare Kurulu'nda, devrimin nasıl olacağını anlatıyor, devrimin toplumdaki çelişkilerden doğacağını söylüyor ve diyor ki 
"Bizde bunlar olmadı, alfabemizle, adlarımızla, şapkalarımızla başlayan kültür değişikliği yaptık Atatürk inkılabı budur. Ancak bu bir kültür savaşı başlattı." x 
Atatürk devrimlerine nasıl küçültücü bir ifadeyle baktığını fark etmiş olacaksınız. 

VAHDETTİN hain midir 
Tebasını, milletini ulusunu ortada bırakıp düşmana sığınan bir padişah, bir devlet başkanı, bir lider neyse, Vahdettin de odur. 
"Vahdettin Osmanlı hanedanın hazinesini alıp yurtdışına kaçırmadı." diyorlar. 
Doğrudur, hatta cenazesi, İtalya'nın küçük bir şehrinde, atlı arabayla alacaklıların elinden kaçırılmıştır. 
Hazineyi kaçırmamış... 
Lakin, "Bu millet bir koyun sürüsü, ben de onların başında çobanım " dediği ülkesini, düşmana teslim ederek kaçıp gitmiştir. 

ÖNCE iyi huylu tarikatlar, sonra Hocaefendi hayranlığı, şimdi de Vahdettin... 
Milyonlarca insan, dağa taşa "Karaoğlan Umudumuz Ecevit " diye yazan insanlar bugün bir deyimde birleşiyorlar 
"Haram olsun " 
- 
x Cahit Kayra, "38 Kuşağı-Anılar" İş Bankası Yayınları. 



</TEXT>
</DOC>
