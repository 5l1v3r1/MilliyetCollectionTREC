<DOC>
<DOCNO> 379235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sonspo01.html </URL>
<DATE> 2005/09/17/ </DATE>
<TIME> 00.10 </TIME>
<AUTHOR>  </AUTHOR>
<HEADLINE>
Tanjeviç Aradaki fark o kadar fazlaydı ki kapatamadık 
</HEADLINE>
<TEXT>

     A Milli Basketbol Takımı Antrenörü Bogdan Tanjeviç, 87-75’lik Litvanya yenilgisi sonrasında, "Litvanya’yı gönülden kutluyorum. İlk yarıda, maçı kazanacak skoru elde etti" dedi. 
     Karşılaşma boyunca inanılmaz kötü şut attıklarını belirten Tanjeviç, "İkinci yarıda onların sertliklerine cevap verdik ama aradaki fark o kadar fazlaydı ki kapatmaya yetmedi. 
     Bulgaristan maçını kazanıp, Hırvatistan’ın Litvanya’yı yenmesini bekleyeceğiz" diye konuştu. 
     Milli basketbolcu Mirsad Türkcan ise son Avrupa şampiyonu Litvanya’nın o kadrosundan 5 oyuncusunu kaybettiğini vurgulayarak, "Rakip, takım oyunu oynamayı başardı. Biz bu maçı unuttuk, Bulgaristan ile yarın kritik bir maç yapacağız. Bulgarların Hırvatistan karşısındaki basketbolu gerçekten etkileyiciydi" dedi. 
     Litvanya Antrenörü Antanas Sireika ise kadroda çok büyük problemleri olduğunu, çok eksikleri bulunduğunu belirterek, "Maçtan önce çok endişeliydim, ancak bizim çocuklar sahada çok iyi işler yaptı. Grubu lider tamamlayıp Belgrad’a gitmek istiyoruz" diye konuştu. 
     
</TEXT>
</DOC>
