<DOC>
<DOCNO> 372284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sontur41.html </URL>
<DATE> 2005/08/23/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Eyüp Sultan'dan Pierre Loti'ye teleferik Ekim'de başlıyor 
</HEADLINE>
<TEXT>

     Eyüp Sultan Camii ile Pierre Loti tepesine teleferik yapılmasını öngören projenin ekim ayı sonunda hayata geçirileceği bildirildi. 
     Eyüp Belediyesi'nden yapılan yazılı açıklamada, inşaatı süren teleferik projesinin, Eyüp Sultan Camii'nin arkasında yapılan kesimhane ve katlı otopark üzerinden başlayarak Pierre Loti tepesinde son bulacağı belirtildi. 
     Belediye Başkanı Ahmet Genç de projenin ilçe ve İstanbul açısından önemini vurgulayarak, şunları kaydetti 
     ''Artık Pierre Loti'ye insanlarımızın teleferikle çıkmasına ramak kaldı. Pierre Loti tepesine yürüyerek çıkmanın zevkli, ancak bir o kadar da yorucu olduğunu düşünerek böyle bir proje ürettik. İlçemizi ziyarete gelenler, Pierre Loti'ye teleferikle çıkarken aynı zamanda Haliç'in eşsiz manzarasını da kuşbakışı izleme imkanı bulacaklar.'' 
     
</TEXT>
</DOC>
