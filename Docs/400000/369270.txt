<DOC>
<DOCNO> 369270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/soneko37.html </URL>
<DATE> 2005/08/12/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Hisse senetleri geçen haftada yüzde 5.91 oranında değer kaybetti... 
</HEADLINE>
<TEXT>

     İMKB'de işlem gören hisse senetleri haftalık bazda ortalama yüzde 5.91 oranında değer yitirdi. 
     İstanbul Menkul Kıymetler Borsası İMKB Bileşik Endeksi, haftalık bazda 1,769.51 puan düşerek 29,945.44 puandan 28,175.93 puana geriledi. 
     24 ayar külçe altının gram satış fiyatı yüzde 4.30, Cumhuriyet altınının satış fiyatı yüzde 3.98 oranında değer kazandı. 
     Önceki hafta sonu 18.60 YTL olan 24 ayar külçe altının gram satış fiyatı 19.40 YTL'ye, 125.50 YTL olan Cumhuriyet altınının satış fiyatı 130.50 YTL'ye yükseldi. 
     ABD Doları'nın bugün kapanışta satış fiyatı haftalık bazda yüzde 2.28 oranında artarak 1.3450 YTL'ye, Avronunki yüzde 3.09 oranında artarak 1.6700 YTL'ye çıktı. 
     Yatırım fonlarına katılma belgeleri geçen hafta ortalama yüzde 0.26 oranında düşüş kaydetti. A tipi endeks haftalık bazda yüzde 1.86 gerilerken, B tipi endeks yüzde 0.16 arttı. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.24 ile yüzde 0.32 arasında gerçekleşti. 
     Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.28 ve 1 aylık mevduatta yüzde 0.25 oldu. 
     Önceki hafta sonunda ortalama faizleri yüzde 14.4 dolayında olan haftalık reponun net getirisi de yüzde 0.21 olarak gerçekleşti. 
     
</TEXT>
</DOC>
