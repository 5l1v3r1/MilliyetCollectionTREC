<DOC>
<DOCNO> 367895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sonyas05.html </URL>
<DATE> 2005/08/07/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Çinliler dünyanın en çok para harcayan turistleri oldu 
</HEADLINE>
<TEXT>

     Levent ULUÇER DHA 

ASYALILAR son 30 yıldır dünyanın en çok para harcayan turistleri olma unvanını elinden bırakmıyor. Japonya’nın ardından, şimdi de yurtdışına çıkan Çinliler ’dünyanın en çok para harcayan turistleri’ konumuna geldi. 
     30 yıl önce Ortadoğu’nun petrol şeyhleri ve zengin sülalelerinden ötürü Araplar dünyanın en çok para harcayan ulusu olarak tanınıyordu. Bu unvan daha sonra ’zenginliğe doyan’ Japonlara geçti. Ancak bayrağı artık, dünyanın en hızlı gelişen ülkesinin insanları olan Çinliler almış durumda. 
     ’Alışveriş’ çince Şüepin sözcüğünün Çince okunuşu ’kanlı savaş’ tamlamasıyla aynı. O nedenle bu sözcüğün Çinlilerin yurtdışında ’alışveriş için yaptıkları kavgaya’ çok uyduğu söyleniyor. Her ne kadar bu sözcüğün biraz kaba kaçtığı belirtilse de, Çinlilerin sıkışık bir zamanda yaptığı hızlı alışverişin ’havasını’ iyi yansıttığı ifade ediliyor. 
     Çinliler tek bir yurtdışı ziyaretinde kişi başı ortalama 987 dolar yaklaşık bin 294 YTL harcayarak listede birinci sıraya yükseldi. 
     
</TEXT>
</DOC>
