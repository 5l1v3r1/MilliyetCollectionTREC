<DOC>
<DOCNO> 375733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/soneko17.html </URL>
<DATE> 2005/09/05/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Erdemir, ilk 6 ayda 223 milyon dolar net kar elde etti... 
</HEADLINE>
<TEXT>

     Erdemir Grubu, yılın ilk 6 ayında 223 milyon dolar net konsolide kar elde etti. 
     Ereğli Demir Çelik Fabrikaları T.A.Ş. ERDEMİR ve bağlı ortaklıklarının 2005 yılı ilk 6 aya ilişkin mali sonuçları, düzenlenen basın toplantısıyla açıklandı. 
     Verilen bilgiye göre, şirketin bu dönemdeki üretim miktarı geçen yılın aynı dönemine göre yüzde 4.2 artarak 1 milyon 882 bin tona ulaştı. Grubun toplam üretimi ise 3 milyon 835 bin ton olarak gerçekleşti. Şirketin satış miktarı 1 milyon 628 bin ton, ERDEMİR Grubu'nun konsolide satış miktarı ise 2 milyon 949 bin ton oldu. 
     Şirketin net satış gelirleri 2004 yılı ilk 6 ayına oranla yüzde 29.8 artarak 1 milyar 110 milyon dolar 1 milyar 496 milyon YTL olurken, grup şirketlerinin de katkısıyla konsolide satış gelirleri geçen yıla oranla 1 milyar 257 milyon dolar seviyesinden, yüzde 21.3'lük artışla 1 milyar 525 milyon dolar 2 milyar 55 milyon YTL seviyesine ulaştı. 
     Şirket 2005 yılı ilk yarısında geçen yılın aynı dönemine göre yüzde 42'lik artışla 215 milyon dolar 290 milyon YTL esas faaliyet karı elde etti. 
     Grubun esas faaliyet karı da 177 milyon dolar 238 milyon YTL olarak gerçekleşti. 
     Tüm faaliyetler sonunda şirketin net dönem karı geçen yılın ilk yarısına göre yüzde 34.4'ün üzerinde artışla 207 milyon dolar 280 milyon YTL olurken, ERDEMİR Grubu'nun net konsolide dönem karı ise 223 milyon dolar 300 milyon YTL seviyesinde gerçekleşti. 
     
</TEXT>
</DOC>
