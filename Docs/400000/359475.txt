<DOC>
<DOCNO> 359475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sonyas04.html </URL>
<DATE> 2005/07/08/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Avrupa’nın en büyük sorunu şişmanlık 
</HEADLINE>
<TEXT>

     Sinan KORKMAZER DHA 

      DÜNYA Sağlık Örgütü WHO Avrupa Bölge Ofisi Kent Sağlığı Merkezi Başkanı Dr. Agis D. Tsouros, Avrupa’da son yılların en büyük sorununun obezite hastalığı olduğunu belirtti. Tsouros, bu hastalığın Türkiye’ye de sıçramaması için yerel yönetimleri uyardı. 
     Ürgüp ve Avanos ilçelerini de içine alan Türkiye Sağlıklı Kentler Birliği Projesi çalışmalarını incelemek üzere Nevşehir’e gelen Dr. Tsouros, şişmanlık sorununun, anne babaların çocuklarına yeme’ diyerek çözülemeyeceğini belirtti. Bu sorunun tek çözümünün yerel idarelerde olduğunu belirten Dr. Tsouros, şöyle konuştu 
     Yerel yönetimler, halkı fiziksel aktivitelere özendirecek projeleri hayata geçirmelidirler. Bunlar, bisiklet yollarının arttırılması, yaya kaldırımlarının arttırılması, yeni yürüyüş yolları yapılması. Bu projeler vatandaşların hareketini arttırmaya destek verir. Biraz uzak bir süper markete bile otomobili ile giden vatandaşın dikkatini yaya, bisiklet, yürüyüş yolları çekerse işte o zaman bu hastalık engellenmiş olur. Sağlıklı yiyeceği her yerde kolayca bulabilirsiniz. Ama önemli olan fiziksel aktivitedir.'' Tsouros, Avrupa’nın en büyük sorunu olan şişmanlık sorununun Türkiye’ye de sıçramaması için yerel idareleri uyararak, sosyal aktiviteyi özendirecek projeler yapıp, bu projeleri en kısa sürede hayata geçirmeleri gerektiğini bildirdi. 
     
</TEXT>
</DOC>
