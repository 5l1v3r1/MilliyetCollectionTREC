<DOC>
<DOCNO> 365027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/soneko03.html </URL>
<DATE> 2005/07/28/ </DATE>
<TIME> 07.40 </TIME>
<AUTHOR>  </AUTHOR>
<HEADLINE>
ABD, CAFTA'yı onayladı 
</HEADLINE>
<TEXT>

     ABD Temsilciler Meclisi, ABD Başkanı George Bush'un desteklediği Orta Amerika ile Serbest Ticaret Anlaşması'nı CAFTA onayladı. 
     Temsilciler Meclisi'nde yapılan oylamada, ABD ile Orta Amerika Serbest Ticaret Anlaşması CAFTA , 215'e karşı 217 oyla kabul edildi. 
     Seçimden önce ABD Başkanı Bush, yardımcısı Dick Cheney ve Dışişleri Bakanı Condoleezza Rice, birkaç Cumhuriyetçi milletvekilini 'evet'' oyu kullanması için ikna etmeye çalıştılar. Demokratlar ise ''hayır'' oyu kullandı. 
     Senato'nun bu ay başında onayladığı CAFTA'nın yasalaşması için Temsilciler Meclisi'nde kabul edilmesi gerekiyordu. 
     Taraflar arasında ticarette gümrük vergilerinin zaman içinde kaldırılmasını öngören anlaşma, ABD ile Orta Amerika ülkeleri Kosta Rika, El Salvador, Nikaragua, Guatemala, Honduras ve Dominik Cumhuriyeti'ni kapsıyor. 
     
</TEXT>
</DOC>
