<DOC>
<DOCNO> 360399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/soneko08.html </URL>
<DATE> 2005/07/12/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
S P Kısa vadede Türkiye'nin notunu etkileyecek olumsuzluk yok 
</HEADLINE>
<TEXT>

     Mustafa Seven AA 

Uluslararası kredi derecelendirme kuruluşu Standard and Poor's S and P Türkiye analisti Faruk Soussa, kısa vadede, Türkiye'nin kredi notunu olumsuz etkileyebilecek bir unsur olmadığını söyledi. 
     S and P analisti Soussa, Türkiye ekonomisindeki gelişmeleri yakından takip ettiklerini söyledi. 
     Kredi notlarını, orta vadedeki önlemlere ve beklentilere göre belirlediklerini belirten Soussa, kısa vadedeki sapmaların, orta vadeli beklentiler üzerinde etki yaratmadığını vurguladı. 
     
     BİRİNCİ GÖZDEN GEÇİRME'NİN ERTELENMESİ... 
     Soussa, IMF'nin Birinci Gözden Geçirme kriterlerinden biri olan Sosyal Güvenlik reformunun yasalaşmaması üzerine, Birinci Gözden Geçirme'nin henüz tamamlanamamış olmasının ise Türkiye'nin kredi notu üzerinde olumsuz etki yaratmayacağını söyledi. 
     S and P Türkiye analisti, Birinci Gözden Geçirme'ye ilişkin bir kriterin yerine getirilememiş olmasını, politikalar açısından ''kısa vadeli bir geri dönüş'' olarak nitelendirirken, bunun orta vadeli bakışı olumsuz etkilemeyeceğini bildirdi. 
     Parlamento yeniden çalışmaya başladığı zaman, sosyal güvenliğin de yasalaşacağını belirten Soussa, bu çerçevede Birinci Gözden Geçirme'nin de tamamlanacağını kaydetti. 
     Son olarak Ağustos 2004'te, Türkiye'nin uzun vadeli döviz cinsinden kredi notunu B 'dan, BB - 'ye yükselten S and P, 17 Şubat 2005'te, Türkiye'nin BB - olan uzun vadeli döviz cinsi ile ''BB'' olan uzun vade yerel para birimi cinsi ve ''B'' olan kısa vade döviz ve yerel para birimi kredi notlarını aynen teyit etmişti. 
     
</TEXT>
</DOC>
