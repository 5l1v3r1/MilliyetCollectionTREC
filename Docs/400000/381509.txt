<DOC>
<DOCNO> 381509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sondun10.html </URL>
<DATE> 2005/09/26/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
25 İngiliz asker, uyuşturucu bağımlısı çıktı 
</HEADLINE>
<TEXT>

     İngiltere'de silahlı kuvvetlerin iki ayrı alayında askerlere uygulanan testin sonucunda 25 askerin uyuşturucu kullandıklarının tespit edildiği açıklandı. 
     Galler Muhafızlarından 11, Green Howard alayından da 14 askerin uyuşturucu kullandıklarının tespit edilmesinin ardından, disiplin işlemlerine hemen başlandığı ifade edildi. 
     Savunma Bakanlığı sözcüsü, testlerin sonucunda 25 askerden 16'sının A sınıfı uyuşturucu olarak adlandırılan maddeleri kullandıkları, diğerlerinin kanlarında da B ve C sınıfı uyuşturucuların varlığının tespit edildiğini belirtti. 
     Sözcü, uyuşturucu kullanmanın ordu yaşamının içinde yeri olamayacağını belirterek, bu kişilerin orduyla ilişkilerinin kesilmesinin kaçınılmaz olduğunu vurguladı. 
     
</TEXT>
</DOC>
