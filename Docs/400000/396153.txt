<DOC>
<DOCNO> 396153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sontur28.html </URL>
<DATE> 2005/11/18/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
İzmir'de fuhuş operasyonu 
</HEADLINE>
<TEXT>

     İzmir’in Karşıyaka ve Çiğli İlçeleri’nde gerçekleştirilen operasyonlarda, yurtdışından getirilerek fuhuş yaptırıldıkları ileri sürülen 6 kadın ile bu kadınları fuhuşa teşvik ettiği iddia edilen zanlı yakalandı. 
     Alınan bilgiye göre, Asayiş Şube Müdürlüğü Ahlak Büro Amirliği ekipleri, Çiğli Atakent Sitesi’nde ve Karşıyaka merkezdeki dairelerde yabancı uyruklu kadınlara fuhuş yaptırıldığı ihbarı üzerine, mahkeme kararıyla baskın düzenledi. 
     Evlerde, E.A. ile yaşları 25 ile 20 arasında değişen Ukrayna uyruklu Natalia S, Olena L, Moldova uyruklu Ahona S, Mariana G, Belarus uyruklu Viktoria S, Rusya uyruklu Elana C. yakalandı. 
     Gözaltına alınan E.A’nın, kadınları yurtdışından getirerek, fuhuşa teşvik ettiği ileri sürüldü. Aynı suçtan C.A’nın da arandığı bildirildi. 
     İşlemlerinin ardından İzmir Adliyesi’ne sevk edilen E.A, tutuklanarak, cezaevine konuldu. 
     Gözaltındaki yabancı uyruklu kadınlar da, ifadeleri alındıktan sonra sınırdışı edilmek üzere Yabancılar Şube Müdürlüğü ekiplerine teslim edildi. 
     
</TEXT>
</DOC>
