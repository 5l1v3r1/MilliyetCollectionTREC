<DOC>
<DOCNO> 386568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/yasam/ayas.html </URL>
<DATE> 2005/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve an geldi, hayat durdu 
</HEADLINE>
<TEXT>


Attil İlhan, dün 'hüznün elle tutulabilecek' kadar yoğun hissedildiği törenlerle, eşine az rastlanır bir sevenler kalabalığınca son yolculuğuna uğurlandı. Tek tatsızlık, Bakan Koç'a yönelik protestolardı... 

Sema Aslan 

Türk edebiyatının usta kalemi, şair - yazar Attila İlhan, hemen her kesimden sevenlerinin katıldığı cenaze töreniyle dün toprağa verildi. Eşine az rastlanan bir kalabalık, Kanaltürk'te başlayan ve Aşiyan Mezarlığı'nda sona eren cenaze töreni boyunca gözyaşlarını tutamadı. Hüznün 'elle tutulacak kadar hissedildiği' törenlerin AKM ayağında ise, protesto ve olay vardı. Attila İlhan için ilk tören, dün sabah 10.00'da son olarak program yaptığı Kanal Türk önünde gerçekleştirildi. 
İlhan'ın naaşı saat 11.00'de AKM'ye getirildi. Devlet sanatçısı unvanı olan İlhan için devlet töreni düzenlendi. AKM'deki töreni izlemek isteyenler girişte uzun kuyruk oluşturdu. 

Bakan Koç'a yoğun protesto 
Baykal ile Sarıgül, tören boyunca yanyana gelmemeye özen gösterirken, Bakan Koç, konuşması için sahneye çıktığında, alkışlar ve yuhalamalarla uzun süre engellendi. Koç, "Yuhalamalarınıza hiç aldırmıyorum" diyerek konuşmasını sürdürdü. 
Bu sırada, "AKM'yi yıkarsanız kendimi yakarım" diye bağıran ve elindeki Attila İlhan fotoğrafı ve Cumhuriyet gazetesini Koç'a sallayan kişiler, ortamı gerdiler. Devlet Tiyatrosu sanatçısı Metin Belgin de, Bakan Koç'a "Yıkmayı planladığınız bir mekanda nasıl konuşma yaparsınız " diye sordu. 

Kalabalık yolları kapattı 
Törenin ardından Teşvikiye Camii'ne geçen kalabalığa, burada çok sayıda sanatçı katıldı. Caminin dışında trafik durdu, kalabalık yolları kapattı. Teşvikiye Camii'ne geçen kalabalığa, burada da çok sayıda sanatçı katıldı. 
Erkan Mumcu, Yaşar Kemal, Metin Celal, Pınar Kür, Nebahat Çehre, Erdal Özyağcılar, Nurseli İdiz, Aliye Uzunatağan, Eşber Yağmurdereli, Rıdvan Budak, Nejat Yavaşoğulları, Cahit Berkay, İlyas Salman, Haldun Dormen, Ekrem Bora, Menderes Samancılar, Melike Demirağ ve Sevda Ferdağ, cenazede bulunan isimlerdendiler. 

Bakan Koç Protestolar 'Kızıl Elmacıların' işi 

İSTANBUL, ANKARA Milliyet 
Kültür ve Turizm Bakanı Atilla Koç, Attila İlhan'ın cenaze töreninde protesto edilmesi olayını 'Kızıl Elmacıların işi' olarak değerlendirdi. Koç, protestolar için, "Merhum İlhan'ın kendisinin istemediği, ailesinin üzüleceği tarzda reaksiyona, nümayişlere girildi. Ben de nasibimi aldım. Bu kadar basit. Ailesinin benden istediğini yerine getirdim" yorumunda bulundu. AKM'deki törenin ardından, Ankara'ya dönerken de, "Bu protestoyu neye bağlıyorsunuz " sorusu yöneltilen Koç, "Hiçbir şeye bağlamıyorum. Çolpan İlhan yanımdaydı, fevkalade üzüldü. İlhan'ın vasiyetini de Tuncay Özkan iletti, 'Alkış istemiyorum. Kendi geleneklerimize göre gömülmek istiyorum' diye. Bunu vasiyet olarak söylemiş. Ama oradaki durum o değildi" yanıtını verdi. 

Attil İlhan'ın ardından, bazı ünlü isimlerin görüşleri şöyle 

Haldun Dormen Türk edebiyatı ve Türk sosyal hayatı için büyük bir kayıp. 
Pınar Kür Edebiyat dünyası için çok büyük bir kayıp diyemeyeceğim, çünkü okunmayı ve yazarları etkilemeyi sürdüreceğini düşünüyorum. 
Rıdvan Budak Ulusal bi-lincimizin ve belleğimizin unutkanlıklarını giderecek, bize bu ülkenin önemini hatırlatacak çalışmalar yaptı. 
Cahit Berkay Büyük bir edebiyatçıydı sanatını yurt sevgisi üzerine yoğunlaştırdı. Aşkı, sevgiyi çok iyi bilen bir insandı. 
Metin Belgin Özel bir yakınlığım vardı onun şiirlerini okudum, onun yazdığı dizilerde oynadım. Bütün bunlardan dolayı başka duygularla uğurluyorum onu. 
Yaşar Kemal İyi bir ustaydı, Türk şiirinin son büyük şairlerinden biriydi ve çok çalışkan bir adamdı. 
Eşber Yağmurdereli Dünyada aşk olduğu sürece o da hep olacak. 
Aliye Uzunatağan Bizim kuşağın öğretmeniydi. Adam gibi adamdı. Bize şiiri, romanı, hayatı sorgulamayı öğretti. 
Sevda Ferdağ Fevkalade bir insandı yeterli değil onu anlatmak hiçbir şekilde. 
Nejat Yavaşoğulları Az bulunan yol gösterici aydınlardan birisiydi insanda hayranlık uyandıracak kadar konulara hakim bir insandı. 
Nejat Uygur İnsanın tarifi nedir diye sorsanız, Attil İlhan derim. Teşvikiye Karakolu'na doğru gelirdi, geçerken 10 metre kala tebessümü belirirdi yüzünde. Geleneği bozdu biz hemen hemen aynı yaştayız. 

Attil İlhan için 

KONUK YAZAR Ahmet Oktay 
Ölümünün ardından AKM'de düzenlenen "anma" törenine ve Teşvikiye Camii'nde kılınan "cenaze" namazına gösterilen ilgi, 1954'ten beri tanıdığım Attil İlhan'ın ne kadar sevilen bir şair ve yazar olduğunu hemen herkese kanıtladı. 
Türk kamuoyu, dilerim bundan böyle, yazın ve düşünce adamlarımıza ölümlerinden önce de, sonra da aynı ölçüde vefa gösterir, değerlerini takdir etmeyi başarır. 

Şiirlerini herkes sevmiştir 
Şairliğini hemen hemen söz konusu etmeyeceğim. Bu nokta üzerinde tam bir fikir birliği olduğuna inanıyorum. 
Attil İlhan'ın romantik-patetik, melankolik ve yer yer teatral olmaktan kaçınmayan şiiri "saat yirmibir demesin için çöl gözlerimi mumlar gibi söndürüyorum sarhoşlar gitti onsekiz gitti istinye'de gemiciler kahvesindeyim avuçlarımda kuru kafa işareti", "ömrümüzü bir suç gibi ayarlamadık mı ağır bir hüküm giyer gibi öleceğiz" ya da "göğsüne yeşil mürekkeple margot'nun gözleri oyulmuş her gittiği yere bir tutam sigarillo dumanı götürecek margot'nun paletinden bir siyah götürecek kusuk siyah kendine geceler boyamak için izmir'de istanbul'da nasıl yapıyor bilmiyorum bir türlü aklım almıyor beyoğlu'ndan st. placide'e çıkıyor basm ne'den passya'e izmir'de 15945'den soruyorsunuz gitti diyorlar istanbul'da siyasi polis bile adresini bulamamış" ya da şu dizeler "sanki sokaklarda ittihatçı namluları sanki geceyi sehp lar ayakta tutuyor bu giden gemi sinop sürgünlerini götürür bu kanan kapı dövülecek olanın arkasından sen ise çoktan kurşuna dizilmişsin nedendir bilmezsin", her kuşaktan, her yaştan insan tarafından sevilmiştir. 

Fikirleri tartışılabilir 
Ben, Attil 'nın fikir adamlığı üzerine vurgu yapmak istiyorum. 
1950'li yıllardan itibaren Sosyal Realizm adı altında yazınsal düşünsel bir kuram geliştirmeye çalışan Attil İlhan antikapitalist, antiemperyalist ve sadece yazınsal bağlamda, sınırlı bir antimodernist çerçeve oluşturdu. 
Doğruluğu yanlışlığı tartışılabilir, tartışılacaktır, o ayrı konu ama Attil bu üç ana doğrultuyu son nefesine kadar korudu. Küresel emperyalizmin ideolojik politik saldırısına karşı son yıllarda giriştiği mücadele, onu ister istemez, milliyetçi söyleme yanaştırdı. Polemiklerdeki ve eleştirilerindeki enternasyonalist ton kaybının doğal sonucu sayılabilecek bu milliyetçilik, onu, özellikle AB karşısında izlenen dış, aynı zamanda ekonomik politika dolayısıyla onuru kırılan toplum kesimlerinde bir idol, tartışılmaz bir kanaat önderi haline getirdi. 
Kuşkusuz Attil İlhan'ın bir kültürel siyasal figür olarak yükselişinde şairliğinin yanı sıra yakın siyasi tarihimizle ilgili yapıtlar üreten romancılığının rolünün olduğunu da belirtmek gerekir. Yazıyı, Tutuklunun Günlüğü'ne motto yaptığı Nef'i'nin dizesiyle bitireyim 
"Bir h ile bu lemi viran ederim ben" 


</TEXT>
</DOC>
