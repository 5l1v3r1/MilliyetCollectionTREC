<DOC>
<DOCNO> 382151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/yasam/yas02.html </URL>
<DATE> 2005/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce öldürmüş sonra bulmuş 
</HEADLINE>
<TEXT>


Malatya DHA 

Malatya'nın Hamidiye köyünde, 9 yaşındaki 2 çocuğu yakarak öldürdüğü iddia edilen İbrahim Şengün'ün, çocukları arama çalışmalarına katıldığı ve onları dere yatağında bulan kişi olduğu belirlendi. 
4 gün önce yaşanan olayda, Şengün, iddiaya göre, yanında taşıdığı iple 2 çocuğun elini bağlayıp evden uzaklaştırdı. Tecavüz ettiği çocuklara işkence yapmaya başlayan Şengün, önce Umut Ünsal'ı otların arasına yatırarak tutuşturdu. Umut'un yandığını gören Hüseyin, kaçmak istedi. Ancak Şengün, onu da otların içine yatırarak ateşe verdi. Şengün, daha sonra her iki çocuğun da kafalarına taşla vurarak, öldüklerinden emin olmak istedi. 
Aileler kaybolan çocukları bulamayınca köylüler de aramaya başladı. Aramaya katılan Şengün, çocukları bulan ilk kişi oldu. Jandarmanın şüphelendiği Şengün, saklandığı yerde yakalandı. Suçunu itiraf eden Şengün, "Bahçemden sebze ve meyve çalıyorlardı. Kına gecesi için geldiklerini görünce iyice sinirlendim ve ikisini de yaktım" dedi. Şengün tutuklanarak cezaevine gönderildi. Umut'un babası Kaya Ünsal, "Ben cezaevindeki babaların gerekeni yapacağına inanıyorum" dedi. 


</TEXT>
</DOC>
