<DOC>
<DOCNO> 392019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/sontur04.html </URL>
<DATE> 2005/11/03/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Küçük kıza yardım tuzağı 
</HEADLINE>
<TEXT>

     
     Hasan KILIÇ OSMANİYE, DHA 
     
HATAY’ın İskenderun İlçesi’nden Osmaniye’ye taşınan babasını görmeye giden 13 yaşındaki S.K., kendisine yardımcı olacaklarını söyleyen evli 2 kişinin tecavüzüne uğradı. 2 tecavüz zanlısı ve tecavüze yardımcı olduğu iddia edilen bir kadın tutuklandı. 
     İskenderun’a bağlı Atıksu Köyü’nde ablasının yanında kalan S.K., 1 ay önce Osmaniye’ye taşınan bedensel engelli babasını görmek istedi. Osmaniye’ye yalnız giden S.K., otogarda tanıştığı ve kendisine babasını bulmakta yardım etme vaadinde bulunan oto tamir atölyesi sahibi 37 yaşındaki M.K. ile işyerine gitti. M.K., S.K.’yi arkadaşları 35 yaşındaki A.K ve eşi 30 yaşındaki M.K ile tanıştırdı. A.K.’nin eşi M.K., küçük kızı Raufbey Mahallesi’ndeki evine götürdü. Akşam eve gelen A.K., S.K.’ya tecavüz etti. Tecavüzü kimseye anlatmaması için ölümle tehdit edilen küçük kız, daha sonra M.K.’nin tecavüzüne uğradı. 
     Kızının 2 gün önce Osmaniye’ye geldiğini öğrenen baba Kemal K., durumu polise bildirdi. S.K.’nin bulunması için operasyon başlatan Osmaniye Emniyet Müdürlüğü Asayiş Şube Müdürlüğü Ahlak Büro Amirliği ekipleri, bir ihbar üzerine küçük kızı alıkoyan A.K. ve eşi. M.K. ile M.K.’yi gözaltına aldı. Zanlılar küçük yaşta kızı alıkoymak ve ırzına geçmek’ suçundan çıkarıldıkları mahkemece tutuklandı. S.K. psikolojik tedavi için Adana Numune Hastanesi’ne gönderildi. 
     
</TEXT>
</DOC>
