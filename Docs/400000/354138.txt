<DOC>
<DOCNO> 354138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sontur44.html </URL>
<DATE> 2005/06/21/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Şanlıurfa'da orman yangını 
</HEADLINE>
<TEXT>

     Şanlıurfa'da, Maliye ile Emniyet müdürlüklerine ait hatıra ormanında çıkan yangın, yaklaşık 1 saatlik çalışma sonucu söndürüldü. Söndürme çalışmalarına katılan 2 işçi dumandan zehirlendi. 
     Alınan bilgiye göre, Şanlıurfa Emniyet Müdürlüğü'ne ait hatıra ormanı yakınlarındaki çalılık alanda henüz belirlenemeyen bir nedenle yangın çıktı. Rüzgarın etkisiyle kısa sürede büyüyen ve Maliye Müdürlüğü'ne ait hatıra ormanına da sıçrayan yangın sırasında, çok sayıda çam fidanı kül oldu. 
     İtfaiye Müdürlüğü ve İl Çevre ve Orman Müdürlüğü ekiplerinin müdahalesine karşın yangının rüzgarın da etkisiyle geniş bir alana yayılması üzerine, bölgeye jandarma ve çevik kuvvet ekipleri de sevk edildi. 
     Yaklaşık 50 yangın söndürme aracıyla iş makinelerinin de kullanıldığı çalışmalar sonucu yangın, 1 saatte kontrol altına alınarak söndürüldü. 
     Söndürme çalışmalarına katılan İl Çevre ve Orman Müdürlüğü'nde görevli işçiler Latif Doğan 41 ve Mehmet Emin Saygan 34 dumandan zehirlendi. 
     Çevredeki araçlarla Devlet Hastanesi'ne kaldırılan işçilerin sağlık durumunun iyi olduğu bildirildi. 
     
</TEXT>
</DOC>
