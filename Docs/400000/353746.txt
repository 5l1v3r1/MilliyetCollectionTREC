<DOC>
<DOCNO> 353746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sontur05.html </URL>
<DATE> 2005/06/20/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
16 yaşındaki kız, eve zorla giren genci bıcakladı 
</HEADLINE>
<TEXT>

     Erhan GÖGEM DHA 

      KIRIKKALE’nin Gürler Mahallesi Ahılı Caddesi üzerindeki bir apartman dairesinde oturan 16 yaşındaki A.Ç., evde yalnız olduğu sırada kapının zilini çalan ve sonra zorla içeriye giren 22 yaşındaki Hanifi Ağırbaş'ı karnından bıçakladı. 
     Ailesi dışarıya çıkan A.Ç. dün akşam saatlerinde evde yalnız olduğu sırada daire kapısının zili çaldı. Genç kız kapıyı açınca, Hanifi Ağırbaş zorla içeriye girdi. İddiaya göre Ağırbaş, tacizde bulunduğu A.Ç.'yi mutfağa doğru sürükledi. Bu sırada A.Ç. eline geçirdiği meyve bıçağını Ağırbaş'ın karnına sapladı. Genç kızın çığlığı üzerine daireye gelen apartman sakinleri polise haber verdi. 
     Olay yerine gelen Emniyet görevlileri, yaralı Hanifi Ağırbaş'ı Kırıkkale Yüksek İhtisas Hastanesi'ne götürdü. Ağırbaş hastanede ameliyat edilirken, gözaltına alınan A.Ç., Zil çalınca kapıyı açtım. Tanımadığım bir kişi zorla evimize girdi. Ben de bağırdım. Beni zorla mutfağa doğru sürükledi. Bu sırada elime geçirdiğim meyve bıçağını rastgele savurdum, karnına isabet etti. Bağırmama komşular yetişti ve beni kurtardılar'' dedi. 
     
</TEXT>
</DOC>
