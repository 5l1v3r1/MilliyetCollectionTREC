<DOC>
<DOCNO> 364703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/soneko34.html </URL>
<DATE> 2005/07/27/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Devler Ligi’nde bir Doğulu 
</HEADLINE>
<TEXT>

     ERZURUM, DHA 

ERZURUM Aşkale Çimento Fabrikası, zarar eden bir kuruluş iken 12 yıl önce Erzurumlu girişimciler tarafından özelleştirme kapsamında satın alındı ve Türkiye’deki en büyük sanayi kuruluşları arasında 478’inci sıraya yerleşti. 
     Özelleştirmede örnek’ olarak gösterilen Aşkale Çimento Sanayi A.Ş.’nin Yönetim Kurulu Başkanı Lütfü Yücelik, Başarı genel müdürden çaycısına, mühendisinden işçisine kadar herkesindir. Fabrika aldığımız gibi kalmış olsaydı, şimdi kapısına kilit vurulacaktı. 10 yılda 30 milyon dolarlık yatırım yaptık 320 kişiye direkt, dolaylı olarak da 2 bin kişiye iş imkanı sağladık. Şimdi ise hedefimiz ilk 100’e girmektir'' dedi. 
     Aşkale’de bulunan çimento fabrikasıyla, Erzurum ve Ağrı’da kurulan teknolojik hazır beton tesisleriyle bölge halkının sosyal ve ekonomik hayatına destek verdiklerini anlatan Lütfü Yücelik, Aşkale Çimento’nun yıllık 1.5 milyon ton çimento satmanın alt yapısını hazırlama çabaları içinde olduğunu bildirdi. 
     Geçen yıl 700 bin ton çimento ve 250 bin ton hazır beton pazarladıklarını ifade eden Yücelik, Fabrikamızda şu anda TSE belgeli 5 tip çimento üretilmektedir. Diğer tip çimentoların TSE belgeleri de mevcut olup, talep halinde 10 tip çimento üretilebilmektedir'' dedi. 
     Fabrikanın Avrupa Birliği ile entegrasyonu sağlamak ve rekabet gücünü artırmak amacıyla ISO 9001- 2000 kalite sistem belgesini 2002 yılı Mayıs ayında aldığını hatırlatan Yücelik şöyle devam etti 
     Ayrıca fabrikamızdaki iş kazalarını enaza indirmek, çalışanlarımızın sağlık ve güvenliğini en üst düzeyde sağlamak amacıyla OHSAS 18001 İş Sağlığı Güvenliği Kalite Sistemi Belgesi alma çalışmasını tamamladık. İngiliz Standartlar Enstitüsü, bu konuda belge vermeyi uygun buldu. Aşkale Çimento bu belge ile bir kez daha AB normları açısından bir dev adım atmıştır. Beton Tesisleri’nde üretilen 8 çeşit betonun tamamı TSE belgelidir. Atatürk Üniversitesi ve Ortadoğu Teknik Üniversitesi’nde ODTÜ yapılan analizlerde Türkiye’nin en sağlam hazır betonunu üreten tesis olarak belirlenen Aşkale Çimento Hazır Beton Tesisleri bölge için büyük güvence oluşturuyor. Aşkale Çimento ürünleri kooperatiflerin, özel kuruluşların yanısıra dev yatırımları yürüten DSİ gibi kamu kuruluşlar tarafından da öncelikle tercih ediliyor.'' Aşkale Çimento'nun Erzurum Hazır Beton Tesisleri’nde de ISO 9001 kalite şartlarında üretim yapıldığını, bunun yanı sıra Ağrı’da da hazır beton tesisi açıldığını belirten Yücelik, Aşkale Çimento, bölgesel yatırımlara önem verdiğini de ispatladı. Kalite bizim için çok önemli. Sektörünün en gelişmiş laboratuarlarında ürünlerimiz önce kendimiz analiz ediyoruz. Herkes batıya giderken biz doğuya giderek hizmet ve istihdam götürme peşinde olmaya devam edeceğiz'' diye konuştu. 
     
     BAŞARI KENDİLİĞİNDEN GELMİYOR 

     Aşkale Çimento Sanayii A.Ş Yönetim Kurulu Başkanı Lütfü Yücelik, Aşkale Çimento’yu alan ERÇİMSAN olarak Türkiye’de örnek model olduklarını söyledi. Yücelik, Bizim çalışma metodumuzu takip edecek bütün firmalar kesinlikle başarılı olacaklardır. Yoksa başarı kendiliğinden gelmiyor. Bir zamanlar zarar eden ve devletin elinde hantal yapıya bürünen Aşkale Çimento, bugün Türkiye’nin en büyük ilk 500 sanayi kuruluşu arasına giriyorsa, bunun anlamını iyi analiz etmek gerekir. Çalışanımızın, ortaklarımızın ve bize güvenen insanların beklentilerini da asla boşa çıkarmadık.'' 
     
</TEXT>
</DOC>
