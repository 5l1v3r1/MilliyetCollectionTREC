<DOC>
<DOCNO> 362424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/soneko47.html </URL>
<DATE> 2005/07/19/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa rekorla kapandı 28.675 
</HEADLINE>
<TEXT>

     İMKB Ulusal 100 Endeksi, 2. seansta 216.08 puan artarak 28,675.40 puandan yeni bir rekorla kapandı. 
     Hisse senetleri 2. seansta, ortalama yüzde 0.76 oranında değer kazandı. 
     İlk seanstaki 56.67 puanlık artış dikkate alındığında, Borsa endeksi günün tamamında 272.75 puan arttı. Hisse senetlerinin günlük ortalama değer artışı yüzde 0.96 oldu. 
     İMKB Endeksi bundan önceki en yüksek kapanışını 28,500.87 puanla 15 Temmuz 2005 Perşembe günü gerçekleştirmişti. 
     Endeks 2. seansa, 29.79 puan azalarak 28,429.53 puandan başladı. Seansın ilk yarısını 28,535.40 puandan geçen endeks, en düşük 28,401.93 puana gerilerken, en yüksek olarak kapanışta ulaşılan 28,675.40 puanı gördü. 
     2. seans kapanışında, mali endeks 254.80 puan artarak 43,244.40 puana, sanayi endeksi 90.17 puan artarak 22,784.00 puana ve hizmetler endeksi 297.05 puan artarak 14,607.70 puana yükseldi. 
     Böylece ilk seansa göre, mali grup hisseler ortalama yüzde 0.59, sanayi grubu hisseler ortalama yüzde 0.40 ve hizmet grubu hisseler ortalama yüzde 2.08 değer kazandı. 
     2. seansta işlem gören toplam 303 hisse senedinden 121'i değer kazandı, 102'si değer yitirdi, 80 hisse senedinin fiyatında değişiklik olmadı. 
     2. seansta, 437 milyon 600 bin 99 YTL'lik işlem hacmi kaydedildi. Günlük işlem hacmi, 792 milyon 553 bin 866 YTL olarak hesaplandı. 
     2. seansta Turkcell, Yapı Kredi Bankası, İş Bankası C , Doğan Holding ve Garanti Bankası en çok işlem gören hisse senetleri oldu. 
     
</TEXT>
</DOC>
