<DOC>
<DOCNO> 376936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/siyaset/siy04.html </URL>
<DATE> 2005/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li 2 komutan Ankara'da 
</HEADLINE>
<TEXT>


AYDIN HASAN, UTKU ÇAKIRÖZER Ankara 


Orgeneral İlker Başbuğ'un ABD'ye yaptığı ziyaret sırasında planlanan gezi çerçevesinde ABD'nin Avrupa Kuvvetler Komutanı Org. James Jones ile Merkez Kuvvetler Komutan Yardımcısı Korg. Lance Smith dün Ankara'ya geldi. Türkiye'nin K. Irak'taki PKK varlığının tasfiyesi konusunda ABD'den beklentileri, Genelkurmay Başkanı Org. Hilmi Özkök tarafından 2 konuk komutana aktarılacak. Görüşmelerden, "K. Irak'taki teröristlerin takibi ve Irak sınırından sızmaların önlenmesi konusunda istihbarat işbirliğinin artırılması" kararı çıkması bekleniyor. NATO bünyesinde kurulan Terörle Mücedele Mükemmeliyet Merkezi'ne ABD de katıldı. Katılım töreninde, Genelkurmay İkinci Başkanı Orgeneral Işık Koşaner ile Jones da hazır bulundu. 



</TEXT>
</DOC>
