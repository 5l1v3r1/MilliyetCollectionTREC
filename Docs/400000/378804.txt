<DOC>
<DOCNO> 378804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/ekonomi/eko06.html </URL>
<DATE> 2005/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekzip Metni 
</HEADLINE>
<TEXT>



Milliyet gazetesinin 
25.06.2006 tarihli sayısının 1. sayfasından sür manşetten "Kentbank'a El Konulmadan Bir Ay Önce... Gökkafes Hollandalı Olmuş", 
26 Haziran 2005 tarihli sayısının Ekonomi Sayfasında baş haber olarak "Hollanda da İz Sürülüyor" 
27.06.2005 tarihli sayısının Ekonomi Sayfasında yayınlanan "Gökkafes'i Alan Şirket Üç Ay Önce 20 bin dolar Sermaye ile Kurulmuş" 
10.07.2005 tarihli sayısının Ekonomi Sayfasında yayınlanan "Süzer Gökkafes'i Kaçırdı İddiası" başlıklı haberlerde verilen bilgiler gerçek dışıdır. 

Gerçek şudur 
I 
Şu anda Kentbank A.Ş.'nin sahibi hukuken Süzer Holding A.Ş.'dir. ......... TMSF Kentbank'a 09 Temmuz 2001 tarihinde el koymuştur. Sonrasında başlayan hukuki süreç sonucunda, 
Danıştay İdari Dava Daireleri Genel Kurulu 11.12.2003 tarih ve 2003 710 E. 2003 710 E 2003 897 K BDDK'nın Kentbank'ı TMSF'ye devir edilmesine ilişkin işlemi hukuka aykırı bulmuş ve Danıştay 10. Dairesi 21.06.2004 tarih ve 2004 7035 E 2004 5575 K Sayılı karar ile BDDK'nın 09 Temmuz 2001 tarih ve 382 sayılı kararı ile Kentbank A.Ş.'nin TMSF'ye devir işlemi iptal etmiştir. 
BDDK'nın 13.12.2001 tarihli ve 552 sayılı kararı ile Kentbank'ın "bankacılık yapma ve mevduat toplama yetkisinin" kaldırılmasına dair işlem de Tanıştay 10. Dairesi tarafından iptal edilmiştir. 21.06.2004 tarih ve 2002766 E - 200475576 K Bu karar kesinleşmiştir. 
....BDDK ve TMSF'nin Kentbank'ın Bayındırbank ile birleştirilip ve Ticaret Sicilinden terkinine dair 653 ve 177 sayılı işlemleri hakkında Danıştay 13. Dairesi Yürütmeyi Durdurma kararı vermiştir. 18.02.2005 tarih ve 2005 5180 E . 
Açıklanan hukuki sürece göre, Kentbank A.Ş.'nin TMSF'ye devir işlemi ve bağlı işlemleri hukuka aykırıdır. Hukuka aykırılık, idari yargılama yolu ile Danıştay tarafından tespit edilip karara bağlanmıştır. 
Bu durumda, Kentbank'ın sahiplerine devredilmemesi ve Kentbank'a kamuoyunda "batık banka" muamelesi yapılması Anayasa'nın 2. ve 138 4. maddeleri ile İHAS 6. maddesinin ihlali niteliğindedir. 
II 
Dolmabahçe Turizm A.Ş., Süzer Holding A.Ş.'nin de halen pay sahibi olduğu - bir şirkettir. Süzer Plaza Gökkafes ise Dolmabahçe Turizm A.Ş.'nin mülküdür. 
Süzer Holding A.Ş. yönetim kurulunun, 06.04.2001 tarihli toplantısında alınan karar gereği, Dolmabahçe Turizm A.Ş.'nin hisselerinin 12'si Interproperty Holding B.V. adlı şirkete satılmıştır. 12 hissenin, satış bedeli 33 milyon USD'dir. Süzer Plaza'nın Gökkafes mülkü halen Dolmabahçe A.Ş.'nindir. 
Satışa ilişkin Pay Devir Sözleşmesi, Türk ve Hollandalı yetkili makamlar tarafından onaylanmıştır ve yasal prosedüre uygun olarak gerçekleştirilmiştir. 
Satış ve devir işleminin tarihi 06.06.2001dir. Bu tarih, Süzer Grubuna ait Kentbank'ın TMSF'ye devir tarihinden öncedir. Yine bu tarih esnasında, Süzer Grubu, malvarlığı üzerinde yasaların her vatandaşa veya kanuna sağladığı hak ve yetkilere, bu hak ve yetkilerini dilediği ölçüde kullanmaya sahiptir. Süzer Grubu bu yetkisini, hukuk devletinde yaşayan her kişi ve kurum gibi Anayasa'nın 35. maddesi, ilgili yasal mevzuat ve İHAS Ek 1 numaralı protokolün 1. maddesinden alır. 
Ayrıca belirtmek isteriz ki, hisse devri neticesinde Süzer Grubu tarafından altı Türk bankasına toplam 23 milyon USD borç ödemesi gerçekleştirilmiştir. 
Süzer Grubu sermaye artışına katılamamıştır. Çünkü 09.07.2001 tarhinde bankaya el konulması ile birlikte Süzer Grubuna bağlı her şirketin ve ortaklarının mal varlığına haciz-tedbir konulmuştur. İşlemlerin hukuka aykırılığı mahkeme kararı ile kesinleşmiş olmasına rağmen haciz ve tedbirler kaldırılmamıştır. Sermaye artırımın yapıldığı tarihte ve halen şirket ve kişilerin mal varlığı üzerinde tasarruf hakkı bulunmamaktadır. 
III 
Som Turizm A.Ş. Ritz Carlton Otelinin işletme projesinde, otelin işletme hakkına sahip Ritz Carlton istemiyle kurulan bir şirkettir. Bir proje şirketidir. Yayında iddia edilen rakamsal değerlerin hiçbiri Som A.Ş.nin mali portresini ifade etmemektedir. 
Ritz Carlton Otelinin yirmi yıllık kira bedeli, otel açılışından önce peşin olarak mal sahibi şirkete ödenmiştir. 
IV 
Dolmabahçe A.Ş.nin 12 hissesini devir alan Interproperty Holding B.V. adlı şirket Hollanda'da kurulmuş bir şirkettir. Bu şirkete yapılan ticari işlem, her iki ülkenin mevzuatına uygun olarak ve yetkili makamlarının onayı alınarak gerçekleştirilmiştir. Kaldı ki, yazıda kastedildiği gibi bir şirket ile yasal bir işlem yapılabilmesi de mümkün değildir. 
Hollanda, mevcut mevzuatı, vergi ve ticari işlem kolaylıkları açısından uluslararası yatırımcıların tercih ettikleri bir ülkedir. Şirketin Hollanda'da kuruluş biçimi,ticari ilişkileri ve kurumsal yapısı işlemin sıhhatine halel getirecek nitelik taşımamaktadır. 
V 
Hal böyleyken, gazeteniz gerçekleri saptırmış, "Süzer Grubunu ve Mustafa Süzer"i "mal kaçıran" "yasa dışı işlemler yapan", "batık banka sahibi", "ticari ahlakı hiçe sayarak yabancı şirketler ile haksız işler yapan" kurum ve kişi olarak işaret etmiştir. Bu yayın ile ortalama okuyucu algısında olumsuz bir kanı oluşturulmasına neden olunmuş ve bu yayında Süzer Grubun, Dolmabahçe A.Ş.'nin, Kentbank'ın Mustafa Süzer'in insani ve ticari itibarı zedelenme kastı güdülmüştür. Yayının gazetede yer alış biçimi, konumu, mizampaj içindeki yeri ve arka arkaya üç gün yayınlanması göz önüne alındığında, kişilik haklarının ihlal etme kastının yoğunluk derecesi daha da artmaktadır. 
Süzer Grubu, hukukun üstünlüğüne inanan, hukuk devletinde yaşadığını bilen bir anlayışa sahiptir. Grup ve Mustafa Süzer, sadece yargı kararına güvenir ve yargı kararlarının uygulanmasını bu inanç ve anlayışın gereği anayasal bir hak olarak bekler ve diler. Yargısal sürecini tamamlamış kararların uygulanmasını hukuk devletinin önkoşulu olarak görür, mağduriyetinin giderilmesini sağlayan yargı kararlarını en büyük güç olarak kabul eder. 
Saygılarımla, 
Av. Ayşenur Bahçekapılı 


</TEXT>
</DOC>
