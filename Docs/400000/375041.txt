<DOC>
<DOCNO> 375041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/soneko02.html </URL>
<DATE> 2005/09/02/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Enflasyon açıklandı... 
</HEADLINE>
<TEXT>

     Devlet İstatistik Enstitüsü DİE , bu yılın Ağustos ayında tüketici fiyatlarının TÜFE yüzde 0.85, üretici fiyatlarının ÜFE ise yüzde 1.04 oranında arttığını açıkladı. 
     DİE’nin 2003 baz yıllı verilerine göre, Ağustos ayı itibarıyla yıllık enflasyon ise TÜFE’de yüzde 7.91, ÜFE’de yüzde 4.32 oldu. 
     Yılın 8 ayında fiyat artışları da tüketicide yüzde 2.87, üretici fiyatlarında yüzde 2.18 olarak hesaplandı. 
     Ağustos ayı itibarıyla 12 aylık ortalamalara göre yıllık enflasyon ise tüketici fiyatlarında yüzde 8.64, üretici fiyatlarında yüzde 10.65 oldu. 
     

AĞUSTOS 8 AYLIK YILLIK TEFE 0.85 2.87 7.91 ÜFE 1.04 2.18 4.32      
Devlet İstatistik Enstitüsü DİE , özel kapsamlı tüketici fiyatları endeksi TÜFE göstergelerini açıkladı. 
     Buna göre, çekirdek enflasyon yerine açıklanan TÜFE göstergeleri, mevsimlik ürünler hariç Ağustos ayında yüzde 1.57, işlenmiş gıda ürünleri hariç yüzde 1.02, enerji hariç yüzde 0.89, işlenmiş gıda ürünleri ve enerji hariç ise yüzde 1.11 oranında arttı. 
     DİE'ye göre, enerji ve alkollü içkiler ile tütün ürünleri hariç TÜFE yüzde 0.08 oranında, enerji ve alkollü içkiler ile tütün ürünleri ve fiyatları yönetilen yönlendirilen diğer ürünler, dolaylı vergiler hariç yüzde 0.09, enerji ve alkollü içkiler ile tütün ürünleri ve fiyatları yönetilen yönlendirilen diğer ürünler, dolaylı vergiler ve işlenmemiş gıda ürünleri hariç TÜFE'de de yüzde 0.03 oranında gerileme görüldü. 
     
     TÜFE 

     Yeni endekse göre, Ağustos'ta aylık bazda TÜFE'deki artış yüzde 0.85, yıllık enflasyondaki artış da yüzde 7.91 olarak gerçekleşti. 
     Geçen yılın Ağustos ayında 1994 baz yıllı eski endekse göre fiyatlarda, aylık yüzde 0.58, yıllık yüzde 10.04 artış olmuştu. 
     Bu arada, bu yılın Ağustos ayında endekste yer alan 423 maddeden, 72 maddenin ortalama fiyatı değişmezken, 207 maddenin fiyatlarında artış, 144 maddenin ortalama fiyatlarında ise düşüş gerçekleşti. 
     
     ÜFE 

     Üretici Fiyatları Endeksi ÜFE ise Ağustos ayında yüzde 1.04 oranında, yıllık bazda da yüzde 4.32 artış gösterdi. 
     Geçen yılın Ağustos ayında 1994 baz yıllı eski endekse göre fiyatlarda, aylık yüzde 0.79, yıllık yüzde 10.52 artış olmuştu. 
     Öte yandan, Ağustos ayında endekste yer alan toplam 751 maddeden, 208 maddenin ortalama fiyatı değişmedi, 315 maddenin ortalama fiyatı arttı, 228 maddenin ortalama fiyatı ise düştü. 
     
     AĞUSTOS AYINDA TÜFE, İSTANBUL'DA YÜZDE 0.48 ARTTI 

     Devlet İstatistik Enstitüsü DİE , Ağustos ayında Tüketici Fiyatları Endeksi'nin TÜFE İstanbul'da yüzde 0.48, İzmir'de yüzde 0.88, Ankara'da ise yüzde 0.41 oranında arttığını bildirdi. 
     DİE'nin açıkladığı istatistiki bölgeler verilerine göre, Ağustos'ta 26 istatistiki bölgenin tamanında fiyat artışı yaşandı. 
     TÜFE bazında en fazla fiyat artışı yüzde 1.76 ile Erzurum, Erzincan, Bayburt bölgesinde olurken, bunu yüzde 1.55 ile Adana, Mersin bölgesi, yüzde 1.45 ile de Kayseri, Sivas, Yozgat bölgesi izledi. 
     Ağustos'ta TÜFE fiyatları Konya, Karaman bölgesinde yüzde 1.42, , Kırıkkale, Aksaray, Niğde, Nevşehir, Kırşehir bölgesinde yüzde 1.19, Gaziantep, Adıyaman, Kilis bölgesinde yüzde 1.15, Kastamonu, Çankırı, Sinop bölgesinde yüzde 1.14, Van, Muş, Bitlis, Hakkari bölgesinde yüzde 1.11 oranında arttı. 
     Bölgeler itibarı ile en az fiyat artışının yaşandığı bölge yüzde 0.20 ile Samsun, Tokat, Çorum, Amasya bölgesi oldu. 
     
     YILLIK ENFLASYON 

     Yıllık bazda TÜFE artışı yüzde 7.91 olarak belirlenirken, bölge bazında en yüksek artış yüzde 10.92 ile Ankara'da görüldü. 
     Aynı dönemde, TÜFE İzmir'de yüzde 9.89, İstanbul'da yüzde 8.37 oranında artış kaydetti. 
     Yıllık TÜFE'de enflasyon, Aydın, Denizli, Muğla bölgesinde yüzde 10.29, Konya, Karaman bölgesinde yüzde 9.41, Bursa, Eskişehir, Bilecik bölgesinde yüzde 9.22 olarak gerçekleşti. 
     Toplam 26 istatistiki bölge içinde 13 bölgede yıllık enflasyon, TÜFE için öngörülen yüzde 8'lik yılsonu hedefinden aşağıda seyrederken, Aydın, Denizli, Muğla bölgesi ile Ankara bölgesi çift haneli enflasyonun yaşandığı bölgeler oldu. 
     Yıllık bazda en az fiyat artışının yaşandığı bölge yüzde 4.34 ile Şanlıurfa, Diyarbakır bölgesi olurken, bu bölgeyi yüzde 4.77'lik fiyat artışı ile Gaziantep, Adıyaman, Kilis bölgesi izledi. 
     

     
</TEXT>
</DOC>
