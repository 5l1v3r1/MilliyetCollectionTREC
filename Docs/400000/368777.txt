<DOC>
<DOCNO> 368777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/astro/index.html </URL>
<DATE> 2005/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Engellere dikkat 
</HEADLINE>
<TEXT>


Bugün özellikle öğleden sonra saatlerinde çok dikkatli olmak gerek. Duygusal alanda ve iş hayatında gerçeklerle karşılaşmak yorucu olabilir. Şansımıza pek güvenmemeliyiz. Eldeki işlere konsantre olmak gerekecek. 

Koç'lar ortaklıkla ilgili yeni anlaşmalar yapabilirler. Bu alanda kazançlı çıkmak olası, ancak, tutarlı olmak da lazım. Boğa'lar iş ortamında kendilerini zorlayan koşullara uyabilmeli. Detaylara dikkat ettikleri sürece sorunlar azalabilir. Sağlık konusunda dikkati elden bırakmamak lazım. İkizler maddi konularda riskten uzak kaldığında başarılı olabilirler. Hayatın pozitif yönlerini yaşamak için daha hevesli olmalılar. Yengeç'ler planlı oldukları sürece çok şey başaracaklar. Somut ve pratik düşünmek onlara yarar getirecek. Eve ait konularda huzursuzluktan kaçınmalılar. Aslan'lar olumlu adımlar atarken yakın çevrelerinin desteğini alacaklar. Kardeşlerle ilgili konular da bugün onları ilgilendiriyor. Başak'lar artık serinkanlı düşünebilmeli. Ortaya koyacakları fikirlerin ne kadar uygulanır olduğu gözden kaçmamalı. 
Terazi'ler kararlı hareket edecekleri şartlara sahipler. Duygusal açıdan önem taşıyan konulara odaklanmak onlara yarar getirecek. Akrep'ler birçok konuda düşünmeden karar verebilir. Geçmişe ait konular gündemde iken, gereksiz risklerden kaçınmalılar. Yay'lar verimli bir gündeler. Ortaklaşa çalışmalar biraz zahmet gerektirse de yapıcı sonuçlar alınabilecek. Verimli bir gündeler. Yeni planlar yapmak mümkün. Oğlak'lar inatçılık edecekleri bir gündeler ama iş hayatında öne çıkacakları fırsatlar var, çabalamak gerek. Duygusal tepkilerinde ılımlı olmalılar. Kova'lar yeni düşüncelere açıklar fakat ilişkilerinde tutarlı olmalılar. Bugün yabancılarla ilgili konular gündeme gelirken, başkalarının fikirlerine toleranslı yaklaşmalılar. Balık'lar aceleci olmamalılar. Duygusal alanda bazı engelleri aşmak lazım. Ortaklaşa harcamalar söz konusu olabilecek. 
</TEXT>
</DOC>
