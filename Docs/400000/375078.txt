<DOC>
<DOCNO> 375078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/soneko39.html </URL>
<DATE> 2005/09/02/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Katrina kasırgasının zararı 30 milyar doları bulabilir... 
</HEADLINE>
<TEXT>

     ABD'yi vuran Katrina kasırgasının yol açtığı zararın, ilk tahminlerde belirtilenden daha büyük olduğu görüşü güçleniyor. 
     Felaket bölgesinden gelen veriler arttıkça başlangıçta kasırganın maddi yıkımının korkulanın altında kalacağına ilişkin iyimser tahminler, yerini kötümser tahminlere bırakıyor. 
     Alman reasürans sigorta şirketlerini sigortalama şirketi Hannover Re, Katrina'nın zararının 30 milyar dolara ulaşabileceğini açıkladı. 
     Bu rakam doğru çıkarsa Katrina, tarihteki en büyük parasal yıkıma yol açan kasırga olarak, 1992 yılında yine ABD'yi vurarak 21 milyar dolar zarara yol açan Andrew kasırgasını geride bırakacak. 
     Uzmanlar, bu rakamların sadece sigortalanmış mal ve mülklerdeki zararı gösterdiğine, sigortalanmamış mallardaki tahribat da göz önüne alındığında kasırgaların yol açtığı maddi yıkımın çok daha büyük olduğuna dikkat çekiyor. 
     
</TEXT>
</DOC>
