<DOC>
<DOCNO> 393928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/ekonomi/eko01.html </URL>
<DATE> 2005/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Siyasi pazarlık' merkezi Büyük Ankara, satıldı 
</HEADLINE>
<TEXT>


Birçok koalisyon ve transfer pazarlığına ev sahipliği yaptığı için Türk siyasi hayatında önemli bir yeri olan Büyük Ankara Oteli satıldı. Yapılan ihaleyi, 36.8 milyon dolara Çelikler Taahhüt İnşaat kazandı 

EKONOMİ SERVİSİ 

Ankara'nın simgelerinden biri sayılan Emekli Sandığı'na ait Büyük Ankara Oteli için yapılan ihalede, 36 milyon 830 bin dolarla en yüksek teklifi Çelikler Taahhüt verdi. 
Emekli Sandığı'na ait yedi otel arasında yer alan ve işletmesi 20 yıllığına Millenium Chorptone şirketine verilen Büyük Ankara Oteli için dün ihale düzenlendi. 

Dokuz firma katıldı 
176 odalı otelin ihalesine dokuz firma İhaleye katılan firmalar arasında D Turizm, Çubucak Turizm, Tahincioğlu-Nida-M.V Ortak Girişim Grubu, Koçoğlu İnşaat, Varyap Varlıbaşlar Yapı Sanayi ve Turizm Yatırımları Ticaret Ltd. Şti., Teknik Yapı Teknik Yapılar Sanayi ve Ticaret A.Ş. Ortak Girişim Grubu, IC Antbel Antalya Belek Turizm Yatırımları A.Ş, Özkar İnşaat, Limak İnşaat ve Çelikler Taahhüt İnşaat katıldı. 
Özelleştirme İdaresi Başkanlığı ÖİB tarafından yapılan ihalenin elemesiz yapılan ilk turunda en yüksek teklif 31 milyon dolar olarak açıklandı. 

Çelikler'e kaldı 
Elemeli turlarda talipli diğir firmaların elenmesi ile sözlü tur Koçoğlu İnşaat ve Çelikler arasında yapıldı. İkinci sözlü turda Koçoğlu'nun çekilmesiyle birlikte Çelikler İnşaat, rakibine 30 bin dolar fark atarak 36 milyon 830 bin dolar ile en yüksek teklifi vermiş oldu. 

Siyasilerin odalarını yıllık kiraladığı otel 1966 yılında inşa edilen Ankara'nın ilk beş yıldızlı oteli Büyük Ankara, TBMM'ye, bakanlık ve elçiliklere yakınlığı nedeniyle politikacıların uğrak yeri oldu. İşletmesi Millenium Corpthorne şirketinde bulunan otelde, Türk siyasi tarihi açısından önem taşıyan birçok görüşme yapıldı. Otel, birçok önemli olaya tanıklık etti. Koalisyon ve siyasi pazarlık merkezlerinden biri haline gelen otel, Ankara'nın simgelerinden biri oldu. Ankara dışından gelen siyasiler, odalarını yıllık olarak kiraladı. Büyük Ankara, siyasi cinayetlere Gazeteci Mevlüt Işık'ın öldürülmesi bile tanıklık etti. Giriş katındaki restoran da siyasilerin çok ilgi gösterdiği mek nlardan biriydi. Bu restoran, Alaattin Çakıcı'nın katıldığı 'viskili yemek muhabbeti' ile de gündeme gelmişti. Yemeği önemli kılan yalnızca Çakıcı'nın katılması değil, masada, dönemin bakanları Mehmet Ali Yılmaz, Ömer Barutçu, Mehmet Batallı, Cavit Çağlar gibi siyasilerin de bulunmasıydı. Büyük Ankara 176 odalı ve 22 katlı. 


</TEXT>
</DOC>
