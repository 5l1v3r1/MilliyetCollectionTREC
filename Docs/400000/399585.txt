<DOC>
<DOCNO> 399585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sondun39.html </URL>
<DATE> 2005/12/01/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Bulgaristan'da sahte alkol paniği... 
</HEADLINE>
<TEXT>

     Bulgaristan'ın Varna kentinde sahte alkol alan iki kişinin öldüğü, üç kişinin komaya girdiği bildirildi. 
     Deniz Kuvvetleri Hastanesi'nde tedavi altına alınan biri kadın üç kişinin kentin farklı semtlerinde yaşadığı, ancak zehirlenme belirtilerinin aynı olduğu açıklandı. 
     Hastanenin Toksikoloji Kliniği Müdürü Doktor Mariya Asparuhova, yaşları 56 ile 67 arasında değişen üç hastanın durumunun kritik olduğunu bildirdi. 
     Doktor Asparunhova, komada bulunan üç hastanın kentin farklı marketlerinden içki aldıkları, zehirlenme nedenleriyle ilgili kesin sonucun ancak yapılmakta olan laboratuvar analizlerinden sonra belli olacağını kaydetti. 
     Son günlerde kentteki zehirlenme vakaların arttığını açıklayan Asparuhova, bundan iki gün önce aynı tehşisle tedavi altına alınan iki kişinin hayatlarının kurtarılamadığını, vakaların artması durumunda başka hastanelerden yardım talebinde bulunacaklarını söyledi. 
     
</TEXT>
</DOC>
