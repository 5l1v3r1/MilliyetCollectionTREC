<DOC>
<DOCNO> 369562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sontur07.html </URL>
<DATE> 2005/08/13/ </DATE>
<TIME> 01.55 </TIME>
<AUTHOR>  </AUTHOR>
<HEADLINE>
Yaralıya 'patlıcanlı' müdahale 
</HEADLINE>
<TEXT>

     Umut YÜKSEL ERTÜRK DHA 

      YEŞİLKÖY'de, trene binmek isterken ayağının kayması sonucu tren ile peron arasına sıkışan bir kişi, hastaneye kaldırılmak için yaklaşık 20 dakika ambulans bekledi. Gelen sağlık ekipleri yaralı adamı başının altına konulan bir poşet patlıcanla ambulansa taşıdı Kaza, Yeşilköy Tren İstasyonu'nda bugün saat 15.20 sıralarında meydana geldi. Şenol Kaya, perondan çıkış yapan Halkalı-Sirkeci arasında çalışan 8065 sefer sayılı banliyö trenine binmek istedi. Ancak ayağı kayan Kaya, peron ile tren arasına sıkıştı. Tren, yolcuların uyarısıyla durdurulurken Kaya, son anda ölümden döndü. 
     
     VATANDAŞLAR PATLICAN DOLU POŞETLE MÜDALE ETTİ 
     Şenol Kaya'nın elindeki sebze poşetleri güvenlik görevlileri tarafından muhafaza edildi. Vatandaşların perona çektiği Şenol Kaya, yardım için önce itfaiye, ardından polis ekipleri geldi. Bu sırada yaralı adamın başının altına bir poşet patlıcan konularak sağlık ekipleri beklenmeye başlandı. Ambulans yaklaşık 20 dakika sonra olay yerine geldi. Gelen sağlık ekipleri yaralı adamı başının altındaki patlıcan dolu poşetle birlikte sedyeye yerleştirdiler. Kaya, başının altında bir poşet patlıcanla birlikte ambulansa taşındı. 
     Kaya, Çapa Tıp Fakültesi’ne kaldırıldı. 
     
</TEXT>
</DOC>
