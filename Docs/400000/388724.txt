<DOC>
<DOCNO> 388724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/siyaset/siy07.html </URL>
<DATE> 2005/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kefaletle tahliye edildi 
</HEADLINE>
<TEXT>



Eski Van Milletvekili Mustafa Bayram'ın uyuşturucu suçundan gözaltına alınan oğlu Hamit Bayram ile şoförü Hüsnü Özbuz, adamlarının 7 Temmuz 2004'te Van Bölge Trafik Şube Müdürlüğü'ne düzenlediği baskınla kaçırıldı. 
Baskına katıldığı gerekçesiyle 9 Temmuz'da tutuklanan Mustafa Bayram, 14 Temmuz'da güvenlik gerekçesiyle Bitlis E Tipi Cezaevi'ne sevk edildi. Avukatlarının tutukluluğuna itiraz ettiği Bayram, 23 Temmuz'da 30 bin YTL kefaletle tahliye edildi. Ancak mahkeme 10 Ağustos'ta Bayram hakkında "silahlı isyan" ve "çete" suçlarında gıyabi tutuklama kararı verdi. 
25 Aralık'ta gözaltına alınan Bayram yeniden cezaevine konuldu. Kalp hastası olduğu için Ege Üniversitesi'nde tutulan Bayram, İzmir 8. Ağır Ceza Mahkemesi'nde 5 yıl hapis cezasına çarptırıldı. Tutuklu kaldığı süre göz önüne alınarak tahliye edilen Bayram, Yargıtay'ın kararı onaması halinde yeniden cezaevine girecek. 


</TEXT>
</DOC>
