<DOC>
<DOCNO> 392779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/soneko32.html </URL>
<DATE> 2005/11/07/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Fiat ve Ford birlikte otomobil üretecek 
</HEADLINE>
<TEXT>

     İtalyan otomobil üreticisi Fiat ve ABD'li Ford, küçük otomobil üretiminde birlikte çalışma kararı aldı. 
     Şirketlerden yapılan açıklamada, imzalanan anlaşmayla Fiat ve Ford'un küçük otomobil üretiminde birlikte çalışacağı, ilk ortak modellerinin 2007 ile 2008'de piyasaya sürüleceği bildirildi. 
     Şirketler, anlaşmayla giderleri azaltmayı ve bazı birimlerde gideceği tasarrufla karlarını artırmayı amaçlıyorlar. 
     Anlaşmanın imzalanmasının ardından Fiat, Panda modelinde kullandığı platformun, Fiat Cinquencento ve Ford Ka'nın yeni versiyonlarının üretiminde de kullanılabileceğini belirtti. 
     Fiat Grup Üst Yöneticisi Sergio Marchionne de ortaklığın, yeni üretimlerde ekonomik ve sınai kaynakların paylaşılmasını amaçlamakla bir kilometretaşı olduğunu kaydetti. 
     
</TEXT>
</DOC>
