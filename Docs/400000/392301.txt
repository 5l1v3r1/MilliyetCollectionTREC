<DOC>
<DOCNO> 392301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/siyaset/siy05.html </URL>
<DATE> 2005/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu karikatür için de dava açılır mı ' 
</HEADLINE>
<TEXT>


Fotoğraf ALTAN BURGUCU 


CHP Genel Başkanı Deniz Baykal, dün genel merkezde partililerle bayramlaştı. Çocukları kucağına alıp seven Baykal'a, bir vatandaşın "Türkiye'nin Başbakanı" diye bağırarak yaklaşması gülüşmelere neden oldu. Daha sonra gazetecilerle sohbet eden Baykal, bayram günü siyasi eleştirilere girmek istemediğini belirterek, "Kimsenin ağzının tadı kaçmasın. Bu da Tayyip Erdoğan'a bayram şekerim olsun" diye konuştu. Baykal, salonda asılı bulunan ve Başbakan Erdoğan'ı, içinde türbanlı kadınların ve takkeli adamların olduğu Truva atıyla üniversitelere girmek istemesini gösteren karikatürü de inceledi. Kimin çizdiği öğrenilemeyen karikatür için Baykal, "Yeni dava açılır mı " diye sordu. 


</TEXT>
</DOC>
