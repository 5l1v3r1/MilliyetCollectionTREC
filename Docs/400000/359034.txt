<DOC>
<DOCNO> 359034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonspo01.html </URL>
<DATE> 2005/07/07/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Fenerbahçeliler inşaat projesi tanıtımına katıldı... 
</HEADLINE>
<TEXT>

     Fenerbahçe Teknik Direktörü Christoph Daum ve futbolcular, kulüp başkanı Aziz Yıldırım’ın yönetim kurulu başkanlığında kurulan A.Yıldırım Uluslararası İnşaat’ın ilk projesi olan Milleniumpark’ın tanıtımına katıldı. 
     Kurtköy Tepeören’deki proje arazisindeki tanıtımda, futbolcular ve Daum, konutların maketlerini inceleyerek, proje hakkında yönetim kurulu üyesi Ali Yıldırım’dan bilgi aldı. 
     Tanıtım sırasında Ali Yıldırım ve bazı yöneticiler, teknik direktör Christoph Daum ile bir süre sohbet edip, Alman çalıştırıcıya esprili bir şekilde villa satmaya çalıştı. 
     Futbolculardan Tuncay da konutları incelerken, Ali Yıldırım ile bir süre pazarlıkta bulundu, espriler yaptı. 
     Bu arada, proje tanıtımının ardından, kulüp başkanı Aziz Yıldırım’ın, teknik direktör Daum ve yardımcısı Murat Kuş ile ayrı bir odaya geçerek bir süre baş başa görüşmesi dikkati çekti. 
     Öte yandan, basın mensuplarının sorularını yanıtlayan asbaşkan Mahmut Uslu, kaleci Rüştü’nün transferiyle ilgili çalışmaların devam ettiğini belirterek, "Barcelona ile görüşmelerimiz sürüyor. Ayın 14’ünde Rüştü konusunda karar verilecek" dedi. 
     
</TEXT>
</DOC>
