<DOC>
<DOCNO> 362006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sondun07.html </URL>
<DATE> 2005/07/18/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Irak kitabına Blair sansürü 
</HEADLINE>
<TEXT>

     The Observer 

      Irak savaşına giden süreçte Britanya'nın BM Temsilcisi olan Sir Jeremy Greenstock'un 'Savaşın Bedeli' adını verdiği ve Irak savaşını 'siyaseten yasadışı' ilan ettiği kitabının dağıtımı, Başbakanlık ve Dışişleri Bakanlığı'nca engellendi. Kitabın engellenme gerekçesi ise Greenstock'un BM Güvenlik Konseyi'ndeki görüşmelerin yanı sıra Başbakan Tony Blair ve Dışişleri Bakanı Jack Straw'la yaptığı özel görüşmelerdeki konuşmalara yer vermesi. Greenstock'a kitabını özel görüşmelerle ilgili kısımları çıkarttıktan sonra yeniden yayımlayabileceği söylendi. Greenstock'un Blair'in Irak özel elçisi olduğu sırada derin anlaşmazlığa düştüğü ABD'nin Irak'taki sivil yöneticisi Paul Bremer ve ABD Dışişleri Bakanı Condoleezza Rice'ı da sert dille eleştirdiği belirtildi. 
     
</TEXT>
</DOC>
