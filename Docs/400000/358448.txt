<DOC>
<DOCNO> 358448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sontur33.html </URL>
<DATE> 2005/07/05/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Avea'nın polislere ücretsiz görüşme sınırlaması yok... 
</HEADLINE>
<TEXT>

     Emniyet Genel Müdürlüğü’nce AVEA ile imzalanan protokol gereği polis abonelerin ücretsiz görüşmelerinin ayda 570 dakika ile sınırlandırıldığına ilişkin haberlerin doğru olmadığı bildirildi. 
     Emniyet Genel Müdürlüğü’nden, bazı basın-yayın organlarında 29 Haziran 2005 tarihinde yayınlanan "AVEA Hizmetleri"ne ilişkin haberler konusunda açıklama yapıldı. Açıklamada, şöyle denildi 
     "AVEA ile Emniyet Genel Müdürlüğü arasında ek bir protokol imzalanarak VPN kapsamında bulunan abonelerimizin 1 Temmuz 2005 tarihinden itibaren ayda 570 dakika ile sınırlandırıldığı ve bu süreyi aşanların grup dışı ücret ödeyeceklerinden bahsedilmektedir. 
     Genel Müdürlüğümüz ile AVEA şirketi arasında bahse konu haberlerde bildirildiği gibi bir ek protokol imzalanmamıştır. Bu nedenle teşkilatımızın ve personelimizin söz konusu haberle herhangi bir ilgisi ve ilişkisi yoktur." 
     
</TEXT>
</DOC>
