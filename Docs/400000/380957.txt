<DOC>
<DOCNO> 380957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sontur13.html </URL>
<DATE> 2005/09/23/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Alanya'da Rus turist kayınbiraderini öldürdü 
</HEADLINE>
<TEXT>

     DHA 

      ANTALYA'nın Alanya İlçesi'ne tatil yapan Rus turist aile arasında çıkan kavgada 25 yaşındaki Alexander Khaskulova, kayınbiraderi 36 yaşındaki Oleg Kazakov'u bıçaklayarak öldürdü. 
     Rusya’dan kısa bir süre önce Alanya’ya tatil için gelen Oleg Kazakov, kız kardeşi 24 yaşındaki Raisa Khaskulova ve eniştesiAlexander Khaskulova, Obagöl Mevkii'nde bir otele yerleşti. Kazakov, bu sabah saat 05.00 sıralarında, kız kardeşiyle kavga edip şiddette bulunduğu gerekçesiyle eniştesi Khaskulova ile tartıştı. Olayın büyümesi üzerine Khaskulova, kayınbiraderini bıçakladı. Göğsünden aldığı iki bıçak darbesiyle yaralanan Kazakov, olay yerinde yaşamını yitirdi. 
     Kardeşinin öldüğünü gören Raisa Khaskulova'nın çığlıklarını duyan otel görevlilerinin ihbarı üzerine olay yerine gelen polis, Rus çifti gözaltına aldı. Kazakov'un cesedi otopsi için Alanya Devlet Hastanesi'nin morguna kaldırıldı. 
     
</TEXT>
</DOC>
