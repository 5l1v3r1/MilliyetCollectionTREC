<DOC>
<DOCNO> 365503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sontur53.html </URL>
<DATE> 2005/07/29/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Denizli'de çıkan orman yangını kontrol altına alınmaya çalışılıyor... 
</HEADLINE>
<TEXT>

     Denizli’de, çıkan orman yangını kontrol altına alınmaya çalışılıyor. 
     Denizli Orman Bölge Müdürü Adem Oklu, AA muhabirine yaptığı açıklamada, Kaklık Beldesi Yokuşbaşı Mevkii’nde çıkan yangını, 7 arazöz, 30 kişiden oluşan 8 yangın söndürme ekibi ve itfaiye ekiplerinin kontrol altına almaya çalıştığını söyledi. 
     Oklu, yangının akli dengesi yerinde olmayan ve 14 Temmuz’da aynı bölgede ormanı yakarak zarar veren Asım D. adlı kişi tarafından 4 farklı yerden çıkarıldığının tespit edildiğini ifade etti. Oklu, "Yangın söndürme çalışmaları tüm hızıyla devam ediyor. Ekiplerimiz, 3 farklı noktadaki yangını kontrol alına aldı. Ancak biri henüz kontrol altına alınamadı. Yangında şu ana kadar bir hektarlık ormanlık alan kül oldu" dedi. 
     Akli dengesi yerinde olmayan Asım D, 14 Temmuzda aynı mevkide yangın çıkarmış 1,5 hektarlık ormanlık alan kül olmuştu. 
     Asım D, çıkarıldığı mahkemece akli dengesi yerinde olmadığı gerekçesiyle serbest bırakılmıştı. 
     
</TEXT>
</DOC>
