<DOC>
<DOCNO> 378800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/ekonomi/eko02.html </URL>
<DATE> 2005/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tüpraş'a ortak olmak isteyen var, üç yıldan önce hisse satmayız...' 
</HEADLINE>
<TEXT>


Koç Holding Başkanı Mustafa Koç, ihaleden sonra, ortaklık teklifleri geldiğini açıkladı. Enerji Grubu Başkanı Memioğlu ise, 'Koç'un yüzde 51'lik payı üç yıl değişmeyecek' dedi 

EKONOMİ SERVİSİ 

Ortağı Shell ile birlikte, Tüpraş hisselerinin yüzde 51'ini 4 milyar 140 milyon dolara alan Koç Grubu'nun Yönetim Kurulu Başkanı Mustafa Koç, ihale sonrasında çeşitli taraflardan ortaklık ve işbirliği için görüşme talepleri aldıklarını söyledi. Enerji Grup Başkanı Erol Memioğlu ise Tüpraş için kurulacak şirkette üç yıl boyunca Koç payının yüzde 51 olacağını ifade etti. 
Koç Holding Nakkaştepe Tesisleri'nde düzenlenen basın ve kamuoyunu bilgilendirme toplantısında konuşan Mustafa Koç, Tüpraş ihalesini değerlendirirken, kuruluşun Avrupa ve Asya Bölgesi'nin sayılı rafinelerinden biri olduğunu söyledi. 
Koç, "Dünyada son yıllarda gözlenen petrol fiyatlarındaki artış sadece ham petrol üretim miktarındaki kısıtlardan değil, daha ziyade rafinaj kapasitesinin sınırlı olmasından kaynaklanmaktadır. Bu sınırlı kapasitenin kısa vadede artırılması da çok muhtemel değil. Zamanlama bakımından ve ilerisi için rafineri işinin cazibesi fevkalede yüksek" diye konuştu. 

Yüksek rakam tartışması 
Toplantıda konuşan Koç Holding CEO'su Bülend Özaydınlı da Tüpraş özelleştirme ihalesinde en yüksek teklifi vermelerini değerlendirirken, "Gerek Türkiye'ye, gerekse de bu sektöre ve Tüpraş'ın geleceğine olan inancımız ile şirketin bugünkü piyasa değerinin üzerinde olan bir fiyatla bu teklifi verdik" dedi. 
Özaydınlı, toplantı sonrasında Tüpraş özelleştirmesinde finansman alternatifi olarak Dünya Bankası'nın yan kuruluşu IFC'nin düşünülüp düşünülmediği sorusu üzerine de, finansmanda bu kuruluşun alternatiflerden biri olarak düşünülebileceğini, ayrıca değişik modeller üzerinde çalışmaların sürdüğünü söyledi. 

'Shell'den yararlanacağız' 
Özaydınlı, ortakları Shell'e işbirliklerinin nasıl olacağı sorusuna şu yanıtı verdi 
"Tüpraş Akdeniz'de önemli bir oyuncu olmalıdır. Shell teknoloji ve know - how'la ortaklığa katkı sağlayacak. En önemlisi de petrolü satın alma potansiyelidir. Shell ile petrol arama konusunda, fizibilitesi uygunsa ararız ama şimdi böyle bir düşüncemiz yok." 

TSK'nın tek ikmalcisi Tüpraş'ın Türk Silahlı Kuvvetleri'nin TSK tek yakıt ikmalcisi olup geçmişte olduğu gibi gelecekte de bu görevini sürdüreceğini söyleyen Özaydınlı, "Ayrıca yüksek petrol ve petrol ürünleri stoklama kapasitesi ile kriz dönemlerinde ülkemizin enerji kaynağı güvencesidir" dedi. 

'YKB markasının değerini biliyoruz' CEO Bülent Özaydınlı, Yapı Kredi Bankası'na YKB ilişkin sorusu üzerine şöyle dedi 
"Bu markanın korunması çok önemlidir diye düşünüyoruz. Bu ay sonunda hisse devri tamamlanacak. Arkasından Koçbank ile birleşme dönemi başlayacak. Birleşme 2006 yılında tamamlanacak. YKB, holding gibi, iştirakleri var. Bunların fiyata etkisi belli olacak. Kesin fiyatın ne olacağı çağrı fiyatını ilan ettiğimiz zaman net görülecek." 

"Önceliğimiz Telekom'du" Özaydınlı, Tüpraş'ın ilk ihalesine neden katılmadıklarının sorulması üzerine, "Önceliğimiz, Türk Telekom'du. Ağırlığımızı Telekom'a vermiştik. Olumlu sonuç alamadığımız için, ikinci fırsat olarak gördüğümüz Tüpraş ihalesine girdik. 
Özaydınlı, Erdemir ihalesine girip girmeyecekleri konusunda da şöyle dedi "Erdemir ilgi duyduğumuz projeler arasındaydı. Önümüzdeki günlerde ihalesine girip girmeme konusunu değerlendireceğiz." 

'Telkinler bizi motive etmiştir' Toplantıda, 'Koç ucuzcudur, ucuza kapatmak ister, şeklinde bir görüş var. Tüpraş'ta böyle olmadı. Bayilerinizden, hükümetten bir telkin geldi mi ' şeklindeki soruya "Çok ucuza aldık" esprisi ile yanıt veren Özaydınlı şöyle devam etti 
"Bu tür telkinler yapılmıştır. Bunlar bizi ancak teşvik etmiştir, motive etmiştir, Ancak ne pahasına olursa olsun alacaksınız' şeklinde bir telkin sonucu hareket etmemiz bizden beklenmemelidir." 

'Tüpraş çalışanı memnun olmalı' Özaydınlı, "Tüpraş'ta çalışanlar özelleştirmeye hep tepki gösterdiler. Ancak eylemler kesildi. Çalışanlarla irtibatınız oldu mu " sorusuna şu yanıtı verdi 
"Koç Topluluğu'nun şu anda 62 bin çalışanı var. Bunlar Koç ailesinin birer ferdi. Önemli kısmı sendikalı. Sendikaları iş yerlerimize ilk sokan işveren olarak biliniriz. Koç Ailesi'ne katılacak yeni çalışanların bizim bu geçmişimizi iyi bilerek, bu ailenin ferdi olmaktan ancak memnunluk duymaları gerekir." 

İlk 500'de 200'e tırmanacak Koç Holding Üst Yöneticisi CEO Bülend Özaydınlı, Yapı ve Kredi Bankası, Tansaş ve Tüpraş satın almalarıyla Koç Topluluğu'nun yıllık kombine cirosunun yaklaşık olarak 42 milyar dolar, konsolide cirosunun ise 30 milyar dolar seviyesine geleceğini, 62 bin düzeyindeki çalışan sayısının 82 bini aşacağını vurguladı. 
Koç'un dünyanın en büyük 500 şirketi içinde daha önce 389'uncu sırada yer aldığını hatırlatan Özaydınlı, "Yeni durumda satışlarımızın yaklaşık 4.5 katına çıkmış olacak ve bu kez dünyanın en büyük 200 şirketi arasına gireceğimizi gurur ile ifade etmek isterim" dedi. 



'Ortaklık yapısı değişebilir' Koç Enerji Grubu Başkanı Erol Memioğlu yaptığı açıklamada Tüpraş'ın yüzde 51'inin özelleştirilmesinin ardından kurulacak olan yeni şirkette kabaca Koç Grubu'nun payının yüzde 90, Shell'in payının ise yüzde 10 olmasının beklendiğini dile getirdi. 
Memioğlu Milliyet'e yaptığı açıklamada şartname gereği satın almada h kim ortak olan Koç'un payının 3 yıl boyunca yüzde 51'in altına inemeyeceğini ancak Shell veya diğer yatırımcıların hisse satın alabileceğini ya da paylarını artırabileceğini kaydetti. 
Koç Grubu'nun payının da yüzde 51'in altına düşmesinin şartnameye göre 3 yıl için Özelleştirme İdaresi'nin iznine bağlı olduğunu belirten Memioğlu, "Şu an için bu konuda herhangi bir gelişme yok, birtakım ortaklık teklifleri bulunuyor ancak henüz bir karar verilmiş değil" dedi. 
Memioğlu, önümüzdeki günlerde durumun daha da netlik kazanacağını kaydetti. 

'Elmayla armut karışmasın' OYAK Genel Müdürü Coşkun Ulusoy'un, 'Bizim tarlamız daha küçük ama Koç ve Sabancı'dan daha verimliyiz' diyerek yaptığı açıklamanın hatırlatılması üzerine Özaydınlı, şöyle dedi 
"Bu konuda referans konumunda bulunmak bize gurur veriyor. Ancak kıyaslamaların uluslararası standartlar çerçevesinde yapılması ve elmayla armudun karşılaştırılmaması, kamuoyunun doğru bilgilendirilmesi açısından önemlidir." 


</TEXT>
</DOC>
