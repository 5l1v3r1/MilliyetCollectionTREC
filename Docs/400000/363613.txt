<DOC>
<DOCNO> 363613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/yazar/pulur.html </URL>
<DATE> 2005/07/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kenef davasından oda kavgasına 
</HEADLINE>
<TEXT>


GAZİ Üniversitesi Rektörü Prof. Dr. Kadri Yamaç bir açıklama gönderdi. 
Açıklama nedeni, İktisadi ve İdari Bilimler Fakültesi Dekanı'na makam odası verilmemesi... Prof. Burhan Aykaç mahkeme kararıyla, dekanlık görevine dönüyor, fakat dekanlık odası kendisine verilmiyor, odanın kapısına "Rektör Danışmanı" levhası asılarak eski dekan yerinden çıkarılmıyor. 

REKTÖRÜN açıklaması Gazi Üniversitesi'nde 2004 yılındaki yönetim değişikliğiyle başlıyor, rektör şöyle diyor 
"Bilimsel zeminden uzaklaştırılarak birtakım siyasi güç odaklarının merkezi durumuna getirilmiş olan Gazi Üniversitesi'ni, üniversiter bir yapıya kavuşturma çabası içerisindeyiz." 
Hayırlı olsun da, bunun dekan makam odasıyla ne ilgisi var diyebilirsiniz. 
Rektöre göre, var 
"Yeni yönetimi yıpratmak isteyenler var, İktisadi ve İdari Bilimler Fakültesi'ne dekan olarak atanan Prof. Dr. Burhan Aykaç'ın sergilediği tavır ve davranışlar da, bu yıpratma kampanyasının bir kesitini oluşturuyor." 

GELELİM "oda meselesi"ne 
"Burhan Aykaç'a makam odası verilmemesi söz konusu değildir. Dekanlık görevine geri döneceği kararının YÖK'ten bize ulaşması üzerine kendisine, fakültenin dördüncü katında değil, birinci katında, oldukça da donanımlı bir makam odası ve sekreterya hazırlandı, ayrıca dekan yardımcıları için de makam odaları tahsis edildi." 
Rektör böyle diyor... 

BURAYA bir nokta koyup açıklamaya devam edelim 
"Burhan Aykaç makam odasına oturup, dekanlık görevini gereği gibi yapmak yerine, kendisine oda verilmediği, dolayısıyla da dördüncü kattaki öğretim üyesi odasında dekanlık görevini yapmaya çalıştığını iddialarla..." 
Peki, Prof. Aykaç neden böyle yapıyor, bunun bir izahı olmalı... 
Rektöre göre var 
"Basını yanıltmak, üniversitedeki belirli bir kesimin liderliğine soyunmak, onları yönetime karşı kışkırtmak, diğer yandan da kamuoyunu Gazi Üniversitesi'ndeki gelişmeler karşısında yanlış bilgilendirerek, üniversite dışı çevrelerde, üniversitemize ilişkin olumsuz kanaat oluşmasını sağlamak." 
Eğer, bir adam, tek başına bütün bunları yapacak güçte ise, bravo ona... 
Yalnız bizim de Sayın Rektör'e bir sorumuz var 
"Dekanın makam odasını niye değiştirdiniz Bunca yıllık makam odasından kendi deyiminizle oldukça donanımlı, bir başka odaya niye naklettiniz " 

İLK yazıya olduğu gibi, bu yazıya da tepki duyanlar olacak, "Üniversitelerin bin derdi varken, koca koca bilim adamları oda kavgası yapıyor, sen de bu kavgayla uğraşıyorsun " diyecekler. 

LAKİN bu kavgalar bitmiyor ki 
Mesela şair Eşref, Kırkağaç kaymakamı iken "Bir kenef davası" varmış, Eşref bu davayı şöyle hicvetmiş 
"Herkesin k rhanei lemde bir kavgası var, 
Kırkağaçlı Ahmed'in de bir kenef davası var, 
Ta mayısta icra et bokun ilamını, 
Çün kenef davasıdır, anhası var, minhası var." 
Bizde kavgalar tükenmez, o gün "kenef", bugün "oda", biz kavgasız duramayız. 



</TEXT>
</DOC>
