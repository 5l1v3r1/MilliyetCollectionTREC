<DOC>
<DOCNO> 385032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sondun15.html </URL>
<DATE> 2005/10/08/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Deprem, iki tektonik tabakanını çarpışması sonucu oluştu... 
</HEADLINE>
<TEXT>

     Güney Asya ülkelerini bu sabah sarsan 7,6 büyüklüğündeki depremin, iki ''anakaranın'' yani Hindistan ve Avrasya tektonik kaymaoluşumsal tabakaların çarpışması sonucu meydana geldiği bildirildi. 
     Fransa'daki Strasbourg rasathanesi deprem uzmanlarından Henri Hassler, ''Depreme iki anakaranın çarpışması yol açtı'' dedi. ''Hindistan yılda 2 cm kuzeye kayıyor, bu da dramatik sarsıntılara yol açıyor'' diyen uzman, ''Bu sabahki depremde de maalesef şaşırtıcı bir şey yok, bu tektonik tabakaların klasik çarpışmasından başka bir şey değil'' diye konuştu. 
     Uzman, ''Hint tektoniği, milyonlarca yıldır kuzeye kayıyor. Himalayaların devasa dağları da bu şekilde ortaya çıktı'' dedi ve bu tektonik tabakanın, Avrasya plakasının altından geçtiğini belirtti. 
     Bir başka uzman da, bu sabahki depremin Afganistan, Pakistan ve Çin sınırlarına yakın bir bölgede, yerin yaklaşık 30 km derinliklerinde meydana geldiğini anlattı. 
     Aynı bölgede 10 Ekim 1991'de de 7,1 büyüklüğünde deprem olmuştu. 
     
</TEXT>
</DOC>
