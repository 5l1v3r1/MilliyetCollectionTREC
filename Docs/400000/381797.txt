<DOC>
<DOCNO> 381797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/yasam/yas04.html </URL>
<DATE> 2005/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Vahşet zanlısı yakalandı 
</HEADLINE>
<TEXT>


Malatya'nın Yazıhan ilçesinde bir dere yatağında, tecavüz edilip yakılmış 8 ve 9 yaşındaki 2 çocuk bulundu. Polis, olayla ilgili 22 yaşındaki İ.Ş.'yi tutukladı 

MALATYA DHA 

Malatya'nın Yazıhan ilçesinde, 8 ve 9 yaşındaki 2 çocuğun tecavüz edildikten sonra yakılarak öldürüldükleri anlaşıldı. 
Hamidiye köyündeki bir dere yatağında, önceki gün biri ölmüş, diğeri ağır yaralı 2 çocuk gören köylüler, durumu güvenlik güçlerine bildirdi. Olay yerine gelen güvenlik güçleri, ağır yaralı çocuğu Turgut Özal Tıp Merkezi'ne kaldırdı. Ancak doktorların tüm çabalarına rağmen yaralı çocuk da kurtarılamadı. 

Bir şüpheli yakalandı 
Yapılan araştırmada, çocuklardan birinin 8 yaşındaki H.A., diğerinin de 9 yaşındaki Ü.Ü. olduğu ve tecavüz edildikten sonra öldürüldükleri belirlendi. 
Çocukların tecavüz edildikten sonra öldürülüp yakılmak istendiği, ancak 1 çocuğun ağır yaralı olduğu ve canlı olarak yakılmak istendiği kaydedildi. Olayla ilgili 22 yaşındaki İ.Ş. polis tarafından tutuklandı. 


</TEXT>
</DOC>
