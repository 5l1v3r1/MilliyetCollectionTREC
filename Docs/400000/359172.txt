<DOC>
<DOCNO> 359172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/guncel/gun05.html </URL>
<DATE> 2005/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtçe 'sevgili kız kardeşlerim' için 7 ay hapis 
</HEADLINE>
<TEXT>


28 Mart seçimleri öncesi partililere Kürtçe seslenen DEHAP Genel Başkan Yardımcısı Çağlayan, 7 ay hapse mahk m oldu 

ANKARA ANKA 

AB'nin raporlarında ısrarla kaldırılmasını istediği Kürtçe propaganda yasağının son mağduru, 28 Mart yerel seçimleri öncesi partililere Kürtçe "sevgili kız kardeşlerim" diye hitap eden DEHAP Genel Başkanı Yardımcısı Handan Çağlayan oldu. Çağlayan, 7 ay hapis ve 513 YTL para cezasına mahk m edildi. 
DEHAP, Yukarı Göklü beldesinde 23 Mart'ta bir miting düzenledi. Çağlayan da katılımcı kadınları Kürtçe olarak "sevgili kız kardeşlerim" diyerek selamladı. Bu konuşma nedeniyle Çağlayan ve DEHAP Şanlıurfa İl Başkanı Ahmet Dağtekin hakkında Halfeti Asliye Ceza Mahkemesi'nde dava açıldı. Çağlayan, sadece bir cümleyle Türkçe bilmeyen kadınlara Kürtçe selam verdiğini söyledi. 

Yasaya muhalefet 
Mahkeme, Çağlayan ve Dağtekin'in, seçim propagandalarında Türkçe'nin dışında başka bir dil kullanılmasını yasaklayan Siyasi Partiler Yasası'na muhalefet ettikleri gerekçesiyle mahk miyetlerine karar verdi. Çağlayan 7 ay hapis, Dağtekin ise 6 ay hapis cezasına mahk m oldu. 
AB ilerleme raporlarında, Kürtçe propagandaya yeşil ışık yakılması konusunda Türkiye sıkça uyarılmıştı. Adalet Bakanlığı, uyum paketlerinin taslaklarında yasağın kalkmasına yönelik düzenlemelere yer vermiş, ancak sonra vazgeçilmişti. 


</TEXT>
</DOC>
