<DOC>
<DOCNO> 390656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sondun01.html </URL>
<DATE> 2005/10/29/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Hindistan'da tren kazası... Ölü sayısı 77'ye yükseldi... 
</HEADLINE>
<TEXT>

     Hindistan'ın güneyindeki Andra Pradeş eyaletinin Veligonda kasabası yakınında meydana gelen tren kazasında ölenlerin sayısı 77'ye çıktı. 
     Demiryolu yetkilileri, şiddetli yağış yüzünden demiryolu köprüsünün yıkılması sonucu nehre uçan yolcu treninden 77 ceset çıkarıldığını belirtti. 
     Yetkililer, nehre uçan 7 vagondan 100 yolcunun yaralı olarak kurtarıldığını ifade etti. Onlarca kişinin ise vagonlarda mahsur olduğu kaydedildi. 
     
     ÖLÜ SAYISININ 150'Yİ GEÇMESİNDEN KORKULUYOR 

     Hindistan'ın güneyinde meydana gelen tren kazasındaki ölü sayısının 150'ye çıkmasından endişe ediliyor. 
     Andra Pradeş eyaletinin Veligonda kasabası yakınındaki kazaya, şiddetli yağışlar nedeniyle bir demiryolu köprüsünün yıkılmasının yol açtığı belirtildi. 
     Yolcu treninin 7 vagonunun nehre uçtuğunu belirten yetkililer, her vagonda 50-60 yolcu olduğunu, bu nedenle ölü sayısının artabileceğini ifade etti. 
     Vagonlarda mahsur kalanları kurtarma çalışmalarına hızla başlanacağı, ancak şiddetli yağışlar nedeniyle bölgedeki karayollarının sular altında kaldığı, bunun da kurtarma ekipleri ve ambulansların olay yerine ulaşmasını güçleştirdiği belirtildi. 
     Kazada ilk belirlemelere göre 15 kişinin öldüğü bildirilmişti. 
     
</TEXT>
</DOC>
