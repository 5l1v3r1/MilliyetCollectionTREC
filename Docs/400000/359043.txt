<DOC>
<DOCNO> 359043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonspo10.html </URL>
<DATE> 2005/07/07/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Fatih Sonkaya Porto'da... 
</HEADLINE>
<TEXT>

     Geçtiğimiz yıl büyük umutlarla Beşiktaş'a gelen Fatih Sonkaya, Portekiz'in Porto takımı ile anlaştı. Rıza Çalımbay'ın yeni sezonda kadroda düşünmediği için kendisine kulüp bulmasını istediği genç oyuncunun 3 yıllık sözleşme imzalayarak, yıllık 1 milyon euro alacağı ve Porto'nun Siyah-Beyazlı kulübe 500 bin euro bonservis bedeli ödeyeceği bildirildi. 
     
     Beşiktaş Porto ile görüşmelere başladı 

     Beşiktaş Kulübü, önümüzdeki sezon kadrosunda düşünmediği futbolcusu Fatih Sonkaya'nın transferi için Portekiz'in FC Porto takımı ile görüşmelere başladı. 
     Beşiktaş Futbol Yatırımları Sanayi ve Ticaret A.Ş.'den, İstanbul Menkul Kıymetler Borsası Başkanlığı'na gönderilen yazıda, ''Şirketimiz, futbolcumuz Fatih Sonkaya'nin transferi ile ilgili olarak Portekiz'in FC Porto kulubüyle görüşmelere başlanmıştır'' denildi. 

     
</TEXT>
</DOC>
