<DOC>
<DOCNO> 380514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sondun21.html </URL>
<DATE> 2005/09/22/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
AB'de Türkiye yanlıları Türkiye, haklı olduğu konuda hata yaptı 
</HEADLINE>
<TEXT>

     Avrupa Birliği’nde Türkiye yanlısı çevreler, Türkiye’nin Kıbrıs konusunda yayınladığı deklarasyonun içeriği konusunda hata yaptığını savundular. 
     ABHaber’e göre, Türkiye yanlısı çevreler, deklarasyonda detaya girildiği, kullanılan cümlelerin olumlu olmadığı, Avrupalı bir üslüpla kaleme alınmadığı ve çok kuru hukuksal bir deklarasyon olduğu eleştirisinde bulundular. 
     Annan Planı’nı reddettikleri için AB içinde zor duruma düşen Rumların eline deklarasyonun üslubu nedeniyle koz verildiğini öne süren bu çevreler, "2003 yılında Lahey’de Türk tarafı masadan kalkmasaydı, bugün Rumlar AB üyesi değildi. Papadopulos, birlik içinde Türkiye karşıtı politika izleyemeyecekti" görüşünü öne sürdüler. 
     "İngiltere olmasaydı, müzakerelerin başlaması zora girerdi" ifadesini de kullanan aynı çevreler, "Zemin Kıbrıslı Rumların tarafına kayıyor" uyarısını da yaptı. 
     
</TEXT>
</DOC>
