<DOC>
<DOCNO> 373548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/son/sondun14.html </URL>
<DATE> 2005/08/28/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
6'lı nükleer görüşmeler erteleniyor 
</HEADLINE>
<TEXT>

     Kuzey Kore'nin, nükleer programına ilişkin yarın yapılması planlanan altılı görüşmelere katılmayacağı, ayrıca güvenin sağlanması halinde Nükleer Silahların Yayılmasının Önlenmesi Antlaşması'na NPT geri dönebileceği açıklandı. 
     Tayland Dışişleri Bakanı Kantathi Suphamongkhon, gazetecilere yaptığı açıklamada, dün görüştüğü Kuzey Kore Dışişleri Bakanı Paek Nam-sun'un, yarınki altılı görüşmelere katılmalarının mümkün olmadığını bildirdiğini söyledi. 
     Kantathi, nükleer programa dair altılı görüşmelerin, Eylül ayı içinde yeniden başlamasını ümit ettiğini sözlerine ekledi. 
     Tayland Dışişleri Bakanı Kantathi, ayrıca Kuzey Kore'nin ''altılı görüşmelerde güven sağlanması halinde nükleer silah programını terk etme ve 2 yıl önce çekildiği NPT'ye yeniden dönme'' arzusunun kendisine iletildiğini açıkladı. 
     Kuzey Kore'nin nükleer programlarına ilişkin altılı görüşmelere, Kuzey Kore'nin yanı sıra Güney Kore, Çin, Rusya, Japonya ve ABD katılıyor. 
     
</TEXT>
</DOC>
