<DOC>
<DOCNO> 384346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/ekonomi/eko05.html </URL>
<DATE> 2005/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kinder 'yüzü' ortaya çıktı 
</HEADLINE>
<TEXT>


EKONOMİ SERVİSİ 

Kinder çikolotalarının ambalajında yer alan ve 'şirketin gülümseyen yüzü' olarak bilinen küçük çocuğun kimliği 32 yıl sonra ortaya çıktı. Kinder'in de sahibi bulunan İtalyan yiyecek şirketi Ferrero'nun ürettiği çikolataların üzerindeki fotoğrafın kendisi olduğunu açıklayan Alman vatandaşı Guanter Euringer, otobiyografisinin de tanıtımını yaptı. 
1973'te 10 yaşında rekl m ajansında çalışan annesi tarafından fotoğraf çekimine götürülen Guanter Euringer, o günden sonra Kinder markasının yüzü olarak görüldü. Euringer, tatlı gülümsemesi ile milyonlarca Kinder çikolatasının satışında rol oynadı. 
Resmini ilk kez süpermarkette gördüğü zaman gururlandığını anlatan Euringer, "30 yıldır bu çekimden sadece 150 euro kazandım" dedi. 
Euringer'in yüzü İsviçre'de ambalajından birkaç hafta önce kaldırılmaya başlanmış. Euringer, resimlerinin kaldırılmasının kimliğinin ortaya çıkmasıyla gerçekleştiğini ifade ediyor. Yetkililer ise bu konu ile ilgili olmadığını belirtiyor. 


</TEXT>
</DOC>
