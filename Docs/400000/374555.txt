<DOC>
<DOCNO> 374555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sonyas11.html </URL>
<DATE> 2005/08/31/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
İşiniz sizi şişmanlatıyor mu 
</HEADLINE>
<TEXT>

     Kilolarınızı bir türlü kontrol altında tutamıyor musunuz Uzun çalışma saatleri, hızlı atıştırmalar, 5 çayı ve kurabiyeleri, bunların hepsi sizi sağlıklı bir yaşamdan uzak tutar. 
     
     Stres faktörü 

     İşe geç kaldığınızda, kahvaltıyı atlayıp son derece stresli bir şekilde yola çıkarsınız Cevabınız evetse, sorununuz bulundu Stres kilo artışına neden olabilir. Stres altındayken vücut kortizol'' hormonu salgılar. Bu hormon, aç kalabileceğiniz ihtimalini göz önünde bulundurarak, yağ depolanmasını sağlar. En aktif yağ hücreleri karın bölgesinde olduğundan, depolama bu bölgede yapılır. Bu yağlar doğrudan karaciğer yönelir, kolestrol ile birleşip, kan dolaşımına karışır. Bu da kalp hastalarına yakalanma riskini artırır. İş stresine kapıldığınızda, on dakika mola verip dolaşmaya çıkın. Çıkamıyorsanız, masanızda gözlerinizi kapatın ve rahatlayın. 
     
     Hızlı atıştırmalar 

     İş gününün son saatleri günün en tehlikeli zamanıdır, özellikle eviniz uzaktaysa. Sonunda eve geldiğinizde, o kadar aç olursunuz ki, önünüze konan her şeyi yemek istersiniz. Akşamları, 5’ten sonra ve özellikle yolda atıştırmak üzere yanınızda bazı ufak tefek şeyler bulundurun. Her türlü kuruyemiş ve meyve kurusunu yiyebilirsiniz. Onlar kandaki şekeri ayarlayan asitler içerir. 
     
     Yetersiz uyku 

     Son araştırmalar, az uykunun kilo alımına neden olduğunu gösteriyor. İki gece üst üste dörder saat uyunduktan sonra, leptin'' denen ve beyine doydum'' komutunu veren hormon yüzde 18 oranında daha az salgılanıyor. Açım'' komutunu veren hormon ise yüzde 28 daha fazla salgılanıyor. İşinizi zamanında yapın ki, bitirmek için uykudan fedakarlık yapmak zorunda kalmayın. Fotokopi makinesinin önünde sohbet etmek veya telefon trafiğine kapılıp hiçbir iş yapmamak yerine düzenli çalışın ki işleriniz zamanında bitsin. 
     
     Tatlı atıştırmalar 

     Sabahları hamurlu bir şeyler atıştırıyorsanız, kilo almanız hiç şaşırtıcı olmaz. Yine de siz siz olun, vücudunuza yaptığınız kötülüğü bilin Tatlılar kalori bombası olmakla birlikte, çabuk sindirilip kana geçer ve birkaç saat içinde açlık hissi yeniden meydana gelir. Öğle yemeğinden önce beyninizi ve vücudunuzu gerektiği gibi beslemek için güne kurutulmuş meyvelerle başlayın. Meyvenin yanında çavdar ekmeğinden yapılmış bir tost ya da bir kase tahıl yiyebilirsiniz. Bunlar daha yavaş sindirildiği için, enerjiniz daha uzun süre devam eder. Aynı zamanda bir çeşit protein almak da önemli ki bunu, en uygun şekilde yumurtadan alırsınız. Protein aldığınızda beyine doyma mesajı daha çabuk gider, dolayısıyla daha az yemiş olursunuz. 
     
     Gürültülü bir yerde yemek 

     Gürültülü bir ortamda çalışıyorsanız, yemek aralarında atıştırma alışkanlığınız daha da fazladır. Yapılan araştırmalara göre, gürültülü yerde çalışanlar, sessiz yerlerde çalışanlara göre stresin üstesinden gelmek için daha fazla atıştırıyorlar. İşyerinizdeki gürültüyü azaltmak için telefonun sesini kısın, hoparlörlerini kapatın. 
     
     Yemek saatlerini değiştirmek 

     Aynı saatlerde yemek yemeyen insanların genelde daha kolay kilo aldıkları biliniyor. Genelde bu insanlar ihtiyaç hissettiklerinde yemek yiyorlar. Halbuki, vücut her saatte aynı şekilde çalışmıyor. Akşam 8’den sonra sindirim enzimlerinin aktivitesi azaldığı için, metabolizmanın ritmi de yavaşlıyor. 
     
</TEXT>
</DOC>
