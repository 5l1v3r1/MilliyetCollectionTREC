<DOC>
<DOCNO> 353791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sontur50.html </URL>
<DATE> 2005/06/20/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Gazi mahallesinde 'terör' yürüyüşü 
</HEADLINE>
<TEXT>

     Tunceli'de güvenlik güçleriyle girdikleri çatışmada öldürülen 17 teröristten 2'si için Gazi mahallesi Cem Evi'nde yaklaşık 2 bin kişinin katıldığı bir tören düzenlendi. 
     Törene katılanlar sık sık PKK ve Abdullah Öcalan lehine slogan attı. Töreni izleyen bir kameraman ile bir çocuk çıktıkları kulubenin çökmesi sonucu hafif yaralandı. 
     Törenin ardından teröristlerden birinin cenazesini alan grup, Cebeci mezarlığına doğru yürüyüşe geçti. 
     Gruptan iki kişi, İstanbul Emniyet Müdürlüğü tarafından yerleştirilen MOBESE kamelarından birini sopalarla vurarak tahrip etti. 
     Kamerayı kırdıktan sonra, üzerini kırmızı bir bezle örten iki kişi gruba katılarak yürüşe devam etti. Teröristin cenazesi Cebeci mezarlığında toprağa verildi. 
     Diğer teröristin cenazesi ise Sarıgazi'ye götürülecek. 
     
     Tunceli'deki çatışmada 17 ölü 
     Tunceli'nin Ovacık ilçesi kırsalında geçtiğimiz hafta güvenlik güçleriyle, teröristler arasında çıkan çatışmada 17 terörist öldürülmüştü. 
     Çok sayıda silah ve mühimmatın ele geçirildiği operasyonda öldürülenlerin örgütün üst düzey yöneticileri olduğu belirtilmişti. Operasyonda ayrıca üç örgüt üyesi de yakalanmıştı. 
     
</TEXT>
</DOC>
