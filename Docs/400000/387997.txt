<DOC>
<DOCNO> 387997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sonsiy25.html </URL>
<DATE> 2005/10/19/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Enerji bakanı Güler Sadece gelecekle değil, geçmişle de uğraşıyoruz 
</HEADLINE>
<TEXT>

     Enerji ve Tabii Kaynaklar Bakanı Hilmi Güler, Moldova'ya gitti. 
     Bakan Güler, hareketinden önce Atatürk Havalimanı'nda yaptığı açıklamada, Türkiye-Moldova Karma Ekonomik Komisyonu KEK toplantısına katılacağını söyledi. 
     Güler, Türkiye için önemli olan Gagavuz Türklerinin olduğu bölgede incelemeler yapacağını belirterek, "O bölgeye getirilen su projesi var. Gagavuz Türkleri ve Moldova için çok önemli. Bu projeyi görüşeceğiz. Neler yapabileceğimizi karşılıklı görme imkanı olacak. Moldova küçük ama bizim için anlamlı bir ülke. Çünkü Türklerin bulunduğu, ortak bağlarımızın olduğu bir ülke" dedi. Gazetecilerin, basında bugün, "Enerji ve Tabii Kaynakları Bakanlığı'nın başı tahkimle dertte" başlıklı haberlerin yer aldığını hatırlatması üzerine Güler, şöyle konuştu 
     "Enerji Bakanlığı'nın bildiğiniz gibi geçmişten gelen mukaveleleri ile ilgili hukuki problemleri öteden beri vardı. Bunları büyük ölçüde çözmeyi başardık, çözmeye de devam ediyoruz. Bunlar hukuki altyapı sorunları olan konulardı. Bizden önce olmuştu. Bunları, hepsini teker teker çözüyoruz. Yani Enerji Bakanlığı sadece gelecekle uğraşmıyor, aynı zamanda geçmişinin sorunlarını çözmeye çalışan bir bakanlık. Sadece yatırım bakanlığı değil, aynı zamanda hizmet bakanlığı. Bu bakımdan çok yönlü çalışmalarımız sürüyor." 
     
</TEXT>
</DOC>
