<DOC>
<DOCNO> 398738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sontur09.html </URL>
<DATE> 2005/11/28/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Tartıştığı kocasını kasığından bıçakladı 
</HEADLINE>
<TEXT>

     Eyüp KELEBEK ESKİŞEHİR, DHA 

ESKİŞEHİR'de, 32 yaşındaki Mustafa İleri, bir süre önce boşanmak için mahkemeye başvuran ayrı yaşadığı eşi 30 yaşındaki Mukaddder İleri tarafından yaşadıkları tartışmanın ardından kasığından bıçaklandı. Yaralı halde evden dışarı çıkan Mustafa İleri, sokak ortasında baygın düştüğü yerden ambulansla hastaneye kaldırılırken, Mukadder İleri gözaltına alındı. 
     Olay, saat 10.00 sıralarında Şirintepe Mahallesi, Metiner Sokak'taki evde meydana geldi. Bir mağaza tezgahtar olarak çalışan Mukadder İleri, bir süre önce şiddetli geçimsizlik nedeniyle eşi Mustafa İleri'den boşanmak için mahkemeye başvurdu, ayrı ev tutup yalnız yaşamaya başladı. 
     Bu sabah eşinin evine gelen ve bir süredir işsiz olduğu öğrenilen Mustafa İleri, boşanma davasıyla ilgili konuşmak istedi. Konuşma sırasında Mukadder İleri ile eşi Mustafa İleri arasında tartışma çıktı. Tartışma kavgaya dönüşünce Mukadder İleri, eline geçirdiği bıçağı eşi Mustafa İleri'nin sağ kasığına sapladı. 
     
     SOKAKTA YARALI BULUNDU 
     Bıçaklanan Mustafa İleri yaralı halde evden dışarı çıktı. Komşularının durumu polise bildirmelerinden sonra Mustafa İleri eve 500 metre uzaklıktaki Köyyolu Sokak içerisinde yaralı halde bulundu. Mustafa İleri, çağırılan ambulansla Yunus Emre Devlet Hastanesi'ne kaldırıldı. 
     Olaydan sonra eve giden polisler Mukadder İleri'yi gözaltına aldı. Mukadder İleri, Eşimle aramızda geçimsizlik vardı. Bu yüzden boşanma davası açmıştım. Bir süredir ayrı oturuyorduk. Sabah eve geldi. Aramızda boşanma konusunda tartışma çıktı. Kavga ettik. Onu bıçakladım'' dedi. 
     Eşi tarafından bıçakla yaralanan Mustafa İleri hastanede tedavi altına alındı. Olayla ilgili soruşturma sürdürülüyor. 
     
</TEXT>
</DOC>
