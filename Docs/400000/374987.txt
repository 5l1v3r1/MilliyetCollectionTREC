<DOC>
<DOCNO> 374987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sondun03.html </URL>
<DATE> 2005/09/02/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Schröder ile Merkel açık oturumda karşı karşıya gelecek... 
</HEADLINE>
<TEXT>

     Almanya Başbakanı Gerhard Schröder ile Hıristiyan Demokrat Birlik Partisi CDU Genel Başkanı Angela Merkel, 12 Eylül’de televizyonda yayınlanacak bir açık oturumda karşı karşıya gelecekler. 
     Alman hükümet sözcüsü Bela Anda, bugün başkent Berlin’de yaptığı açıklamada, Başbakan Schröder’in, ARD televizyonunda bazı parti başkanlarının biraraya geleceği bir açık oturuma Sosyal Demokrat Parti SPD Genel Başkanı Franz Müntefering’in yerine katılacağını bildirdi. 
     Müntefering’in aynı gün eski SPD Genel Sekreteri Peter Glotz’un cenazesine katılacağı kaydedildi. 
     Schröder ve Merkel, 4 Eylül akşamı, ARD, ZDF, RTL ve SAT.1 televizyonları tarafından canlı yayınlanacak 1 buçuk saatlik bir tartışma programına katılacaklar. 
     Yaklaşık 20 milyon kişinin izlemesinin beklendiği tartışmada bu kez, Schröder ve Merkel’e istedikleri kadar konuşma süresinin tanınacağı bildirildi. 
     Anda, Schröder’in esi Doris Schröder-Köpf’ün, başbakanı televizyon programına hazırladığı şeklindeki haberleri reddetti. 
     
</TEXT>
</DOC>
