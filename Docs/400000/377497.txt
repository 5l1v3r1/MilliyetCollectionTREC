<DOC>
<DOCNO> 377497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sondun22.html </URL>
<DATE> 2005/09/11/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Japonya'da Koizumi'nin partisi ezici çoğunlukla seçimi kazandı... 
</HEADLINE>
<TEXT>

     Japonya'da parlamentonun alt kanadının yeni üyelerini belirlemek için bugün yapılan genel seçimleri, sandık çıkışı ilk yoklamalara göre, Başbakan Juniçiro Koizumi'nin partisi Liberal Demokratik Parti LPD ezici çoğunlukla kazandı. 
     Asahi televizyonu, sandık çıkışı yoklamalarının, iktidardaki LDP'nin parlamentonun alt kanadı için yapılan seçimleri kazandığını gösterdiğini duyurdu. 
     NHK televizyonu da yoklamalara dayanarak verdiği haberde, iktidar partisinin, parlamentonun 480 sandalyeli alt kanadında 285 ila 325 arasındaki sandalyeyi alabileceğini bildirdi. 
     Haberlerde, LPD'nin, bu seçimlerle 249 olan önceki sandalye sayısını artıracağına dikkat çekildi. 
     
     KOİZUMİ GELECEK YIL EYLÜL'DE PARTİ BAŞKANLIĞI VE BAŞBAKANLIKTAN AYRILIYORUM 

     Japonya'da bugün yapılan genel seçimi ezici üstünlükle kazanan Başbakan Juniçiro Koizumi, 1 yıl sonra eylül ayında Liberal Demokrat Parti Genel Başkanlığı'nı ve başbakanlığı bırakacağını bildirdi. 
     Başbakan Koizumi, devlet televizyonu NHK'de, "Parti başkanlığı ve başbakanlık döneminizi uzatmayı düşünüyor musunuz " sorusunu, "Bir yıl sonra artık benden bir şey yok" diye yanıtladı. Sandık çıkışı yansıtmalarına göre, Koizumi'nin 60 yıllık Liberal Demokrat Partisi, 480 milletvekili bulunan, parlamentonun Diet senato yanındaki diğer kanadı Temsilciler Meclisi'nde, en az 285 olmak üzere 325 milletvekilliğini garantilemiş bulunuyor. 
     Japonya'da halk sandıkta iki oy veriyor Biri doğrudan milletvekillerinin adları belirtilerek ki bu sayı Temsilciler Meclisi'nde 300 sandalye ikinci oy ise 180 milletvekilinin partilerine veriliyor. 
     Koizumi'nin, sigorta ve banka destek ortaklıklarıyla 3 trilyon dolarlık 4,35 trilyon YTL posta teşkilatının özelleştirilmesini öngören yasa tasarısı, kendi partisinden bazı milletvekillerinin de ret oyuyla senatoda reddedilmiş, bunun üzerine kabineyi acil toplantıya çağıran Koizumi, parlamentonun alt kanadını feshetmişti. 
     Koizumi'nin 8 Ağustos'ta feshettiği parlamentoda LDP'nin 249, koalisyon ortağı Yeni Komei Partisi'nin 34, ana muhalefet partisi Japonya Demokratik Partisi'nin ise 175 sandalyesi bulunuyordu. 
     2001'den bu yana iktidarda olan Koizumi, seçimi, reform programı konusunda referandum olarak görüyor. 
     
</TEXT>
</DOC>
