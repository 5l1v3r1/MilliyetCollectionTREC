<DOC>
<DOCNO> 395885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sontur41.html </URL>
<DATE> 2005/11/17/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Bakan Çubukçu, futbolcularla birlikte yetiştirme yurdunu ziyaret etti 
</HEADLINE>
<TEXT>

     Devlet Bakanı Nimet Çubukçu, Gençlerbirliği futbolcularıyla Dikmen Yetiştirme Yurdu'nu ziyaret etti. 
     Yurt Müdürü Nurten Mertel, Bakan Çubukçu ve Gençlerbirliği Kulübü 2. Başkanı Atilla Aytek ile futbolculara teşekkür ederken, bu ziyaretlerin çocukları mutlu ettiğini söyledi. 
     Mertel, yurtta futbolu çok seven ve bu alanda yetenekli çocuklar bulunduğunu belirterek, Aytek'ten bunun değerlendirilmesini istedi. 
     Aytek ise bu konuda kendileriyle temas kurulmasını isteyerek, ''Bizim kapılarımız bu çocuklara da açık'' dedi. 
     Konuşmaların ardından Bakan Çubukçu ile Aytek kulüp tarafından yetiştirme yurdunda kalan çocuklar için yaptırılan ''Gençlerbirliği'' yazılı eşofmanları dağıttı. 
     Bakan Çubukçu, daha sonra Aytek ve futbolcular ile birlikte eşofmanlarını giyen çocuklarla fotoğraf çektirdi. 
     Bu arada Çocuklar, sohbet edip şakalaştıkları futbolculardan imza da topladı. 
     
</TEXT>
</DOC>
