<DOC>
<DOCNO> 378587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sondun12.html </URL>
<DATE> 2005/09/15/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Ermeniler'den 3 Ekim’de düdüklü protesto 
</HEADLINE>
<TEXT>

     SAADET ORUÇ Paris DHA 

      TÜRKİYE ile Avrupa Birliği arasındaki tam üyelik sürecini engellemek isteyen Ermenilerin, müzakerelerin başlaması için öngörülen 3 Ekim’de Lüksemburg’da yapılacak AB zirvesi sırasında düdüklü protesto eylemi yapacağı bildirildi. 
     ’Ermeni kökenli Avrupalı gençler’ adına yapılan yazılı açıklamada, 3 Ekim’de Lüksemburg’da düzenlenecek protesto gösterisine özellikle gençlerin ’kitlesel ve kararlı’ katılımı için çağrı yapıldı ve bu gösteriden önce binlerce düdük dağıtılacağı belirtildi. Katılımcılardan, bu süreci ’ıslıkla ve düdükle’ protesto etmelerinin istendiği açıklamada, "Türkiye’yi almak isteyen Avrupa’ya karşı gürültü yapalım. Lüksemburg’u Ermeni davası için siyasi mücadele alanına çevirelim" denildi. 
     Açıklamada, gösteriye biri sosyal demokrat, biri Daşnak olmak üzere 3 Ermeni örgütünün destek verdiği de hatırlatıldı. 
     
     TÜRKİYE TARTIŞMALARI 
     Öte yandan önümüzdeki hafta Avrupalı Ermeniler Federasyonu tarafından Brüksel’de Avrupa Parlamentosu’nda 22 Eylül’de ’Aralık 2004- Ekim 2005 Türkiye değişti mi ’ başlıklı bir konferans düzenleniyor. Türkiye ile ilgili farklı görüşleri dinlemek isteyen Avrupa Parlamentosu Başkan Yardımcısı Dr. İngo Friedrich’in daveti üzerine gerçekleşeceği belirtilen konferansın katılımcıları şöyle 
     Jacques Toubon AB- Türkiye Parlamento delegasyonu başkan yardımcısı, Panagiotis Beglitis AB- Türkiye parlamentr delegasyonu üyesi , Francesco Enrico Speroni Avrupa Parlamentosu üyesi , Pierre Mirel Avrupa Parlamentosu üyesi , Philippe Kalfayan Uluslararası İnsan Hakları Federasyonu Genel Sekreteri , Dogan Özgüden Info-Türk’ün Başkanı , Hilda Tchoboian Avrupa Ermenileri Federasyonu Başkanı , Irnerio Seminatore Avrupa Uluslararası İlişkiler Enstitüsü Başkanı , Olivier Money-Kyrle Uluslararası Gazeteciler Federasyonu , Franck Biancheri Newropeans Başkanı . 
     Bu isimlerin yanısıra Fransa Dışişleri eski bakanlarından Michel Barnier, Avrupa Parlamentosu üyesi Francis Wurtz ve Türkiye raportörü Camiel Eurlings’in de toplantıya katılabilecekleri belirtildi. 
     
     PARİS’TE YUVARLAK MASA TOPLANTISI 
     Türkiye ile ilgili bir başka yuvarlak masa toplantısı ise 6 Ekim günü Paris’te gerçekleşecek. Ermeni Tchobanian Enstitüsü’nün düzenlediği ’Avrupa’ya ve Doğu’ya Bakışlar’ başlıklı konferansta 4 yuvarlak masa toplantısı yer alıyor ve bu toplantılardan birinin başlığı, ’Türkiye 3 Ekim sonrası ’ şeklinde. Bu toplantının miletvekilleri Nicolas Dupont-Aignan ve Patrick Labaune’ın himayelerinde yapılacağı ve katılımcıların da şu isimler olacağı kaydedildi 
     François Thual, Evgueni Khozokine, Bernard Dorin, Alexandre del Valle, Regis Jamin, Claude Mutafian, Christophe Chiclet, Jean Sirapian, Roger Akl, Gerard Achdjian, Alexis Govciyan. 
     
</TEXT>
</DOC>
