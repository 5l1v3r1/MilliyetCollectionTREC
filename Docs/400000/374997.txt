<DOC>
<DOCNO> 374997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sondun13.html </URL>
<DATE> 2005/09/02/ </DATE>
<TIME> 00.25 </TIME>
<AUTHOR>  </AUTHOR>
<HEADLINE>
'Talim Tayfunu' Çin kıyılarına ulaştı 
</HEADLINE>
<TEXT>

     LEVENT ULUÇER Pekin DHA 

      TALİM tayfunu, Çin'in Fujian eyaletine bugün öğleden sonra ulaştı. Tayfun nedeniyle okullar, yollar ve havayolları kapatıldı. 
     Yerel meteoroloji istasyonu, tayfunun Putan bölgesine yerel saatle 14.30'da geldiğini, hızının 126 kilometre olduğunu bildirdi. Tayfun nedeniyle, Fujian eyaletinin kıyı bölgelerinin fırtınadan olumsuz etkilenmesi nedeniyle, bugün eyaletteki tüm okullarda eğitime ara verildi, 45 yerel ve 3 uluslararası uçuş iptal edildi. 
     Tayvan'da 3 kişinin ölümüne ve 59 kişinin yaralanmasına yol açan Tayfun Çin'e ulaştıktan sonra 800 bine yakın insan tahliye edildi. Fujian'da olası toprak kaymalarına ve sele karşı en üst düzeyde alarm ilan edildi. Yarıçapı 250 kilometre ve rüzgarının hızının saatte 144 kilometre olduğu tayfun nedeniyle Fujian eyaletinde 500 bin kişinin, Zhejiang eyaletinde 291 kişinin tahliye edildiği ve açık denizlerdeki 30 bin balıkçı teknesinin limanlara geri çağrıldığı bildirildi. 
     Çin Meteoroloji Merkezi'nden bir yetkili de Talim tayfununun bu yaz boyunca Çin'e gelen en etkili ve güçlü tayfun olacağına dikkat çekti. 
     
</TEXT>
</DOC>
