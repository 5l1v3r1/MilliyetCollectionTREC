<DOC>
<DOCNO> 357742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/magazin/amag.html </URL>
<DATE> 2005/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeşme'de olaylı gece 
</HEADLINE>
<TEXT>


Orkestrası ve izleyicileriyle tartışan Serdar Ortaç, karakolda sabahladı. Bülent Ersoy ise "Canım istemiyor" diyerek konsere çıkmaktan vazgeçti 

İSMAİL GEZGİN DHA 

Ortaç'ı kimse yatıştıramadı 
YAZ boyunca hafta sonları Çeşme Cece Bar'da sahneye çıkacak Serdar Ortaç'ı ilk gece 700 kişi izledi. Orkestrayla tartışan Ortaç, saat 04.00'te sahneden inip pideciye gitti. İddiaya göre, 2 kadının 'Programınızı beğenmedik' demesi üzerine sinirlenen Ortaç, grupla tartıştı. Polisler, hakkında şik yet olan Ortaç'ı, Ilıca Karakolu'na götürdü. Alkollü olduğu öne sürülen Ortaç, ifade verip karakoldan ayrıldı. n AHMET AKTAŞ DHA 

Ersoy yerine mehter takımı 
GRANADA Beach Club'ın açılış gecesi için Çeşme'ye giden Bülent Ersoy'un havalimanında başlayan istekleri, otelde de sürdü. Odasına ıstakoz, sahneye mehter takımı isteyen Ersoy'un tüm istekleri yerine getirildi. Ancak canının istememesini gerekçe gösteren Ersoy, yüzlerce davetlinin beklediği konsere çıkmaktan son anda vazgeçti. Kaparosunu alan sanatçı, 1 hafta sonra sahneye çıkmak istedi. 


</TEXT>
</DOC>
