<DOC>
<DOCNO> 374737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/soneko32.html </URL>
<DATE> 2005/09/01/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Akbank, Ak Uluslararası Bankası A.Ş. ile devir yoluyla birleşecek 
</HEADLINE>
<TEXT>

     Akbank'tan Borsa'ya gönderilen açıklamada, bankanın bugün yapılan Olağanüstü Genel Kurul Toplantısı'nda, Bankaların Birleşme ve Devirleri Hakkında Yönetmelik hükümleri gereğince bankanın 30 Haziran 2005 tarihi itibariyle hazırlanan mali tablolarının onaylanmasına, Ak Uluslararası Bankası A.Ş.'nin devir yoluyla Akbank ile birleştirilmesine karar verildiği bildirildi. 
     Bankacılık Düzenleme ve Denetleme Kurulu ve Sermaye Piyasası Kurulu tarafından onaylanan devir sözleşmesinin onaylanmasının da kararlaştırıldığı belirtilen açıklamada, ''Yetkili mercilerden alınan izinlere istinaden, Ak Uluslararası Bankası A.Ş.'nin Akbank dışındaki ortaklarına devralma bedeli olarak toplam 4 bin 544 YTL nominal değerli hisse senetlerinin verilmesini teminen çıkarılmış sermayenin kar yedeklerinden karşılanmak üzere 1 milyar 800 milyon YTL'den 1 milyar 800 milyon 4 bin 544 YTL'ye yükseltilmesine ve ana sözleşmenin 9. maddesinin b ve c bölümlerinin değiştirilmesine, karar verilmiştir'' denildi. 
     
</TEXT>
</DOC>
