<DOC>
<DOCNO> 389500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/soneko33.html </URL>
<DATE> 2005/10/25/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Altınyağ ihracat hedeflerini büyüttü... 
</HEADLINE>
<TEXT>

     Altınyağ Kombinaları A.Ş. yeni ihracat bağlantıları ve zeytinyağı yatırımı ile 2006 ciro hedefini 80 milyon YTL olarak belirledi. 
     Türkiye’nin önemli sıvıyağ ihracatçılarından Altınyağ, ihracat hedeflerini büyüttü. 
     Uzun suredir kapılarını Türkiye’ye kapatan Libya’ya 10 bin ton rafine mısırözü yağı ihracatı gerçekleştiren Altınyağ Kombinaları A.Ş. özellikle son dönemde Irak’a yaptığı ihracat bağlantılarıyla bu alanda çok ciddi bir kazanç sağlamayı amaçlıyor. 
     Dünyada Türk sıvıyağına artan talebe dikkat çeken Altınyağ Genel Müdürü Ramazan Abay Bu yıl 12 milyon dolarlık ihracat gerçekleştirdik. Önümüzdeki yıl 29 milyon dolarlık ihracat hedefliyoruz.'' dedi. Abay ayrıca Altınyağ’ın kısa bir sure içinde başlayacakları zeytinyağı üretimiyle ve bu alanda da başlayacak ihracatla 2006 yılı için 80 milyon YTL ciro hedeflediklerini belirtti. 17 Ekim’de bedelli sermaye artırımı için SPK’ ya başvurduklarını söyleyen Abay, 2006 yılında nakit sermaye yatırımı öngörmediklerine dikkat çekti. 2000 yılında yaşanan krizle ortaya çıkan mali sorunları, bu yıl sağlanan ihracat bağlantıları ile ve hedeflenen sermaye artışıyla aşacaklarını söyleyen Abay, sözlerine şöyle devam etti Ortaklara olan 3,5 milyon dolar dışında, kısa ve uzun vadeli borçlarımızın tutarı 7 milyon dolar civarındadır. Bu da 30 Eylül itibariyle oluşan cironun 30 u dolayında. Sermaye artırımından sonra bu yapının bütünüyle değişeceğine inanıyoruz.'' Merkezi İzmir’de olan şirket, Libya ve Irak’ın dışında, İsrail, Gürcistan, KKTC, Körfez Ülkeleri, Etiyopya ve bazı Arap ülkelerine de ihracat yapıyor. Birleşik Arap Emirlikleri ve İsrail ile bu alanda ilişkilerini daha etkin hale getirmeye çalışan Altınyağ, üretimini Altınyağ, Golden Oil, Diamond, Altın Oil, La Vie ve Silver'' markaları adı altında gerçekleştiriyor. Şirketin toplam satışlardaki yurtiçi toplam satış payı 47, yurtdışı satış payı ise oranında bulunuyor. 30 Eylül 2005 itibariyle cirosu da 30 milyon YTL oldu. 
     
</TEXT>
</DOC>
