<DOC>
<DOCNO> 383864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/soneko20.html </URL>
<DATE> 2005/10/04/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa rekorla kapandı... Piyasalarda bugün... 
</HEADLINE>
<TEXT>

     Günlük işlem hacminde 2005 yılı rekoru kırılan Borsa'da endeks 2. seansta, 1. seansa göre 138.07 puan artarak 35,624.79 puandan tarihi rekorla kapandı. 
     Endeks 2. seansa, 97.24 puan artarak 35,583.96 puandan başladı. Seansın ilk yarısını 35,345.57 puandan geçen endeks, seans içinde en düşük 35,284.82 puana kadar gerilerken, en yüksek olarak 35,809.90 puanı gördü. Endeks bu değeriyle seans içi rekorunu da kırmış oldu. 
     1. seanstaki 1.185.82 puanlık artış dikkate alındığında ise endeks günlük bazda 1.323.89 puan yükseldi. Hisse senetlerinin günlük ortalama değer kazancı yüzde 3.86 olarak belirlendi. 
     2. seans kapanışında, mali endeks 237.73 puan azalarak 55,094.24 puana gerilerken, sanayi endeksi 493.09 puan artarak 28,048.52 puana ve hizmetler endeksi 168.05 puan artarak 16,432.42 puana yükseldi. 
     Böylece ilk seansa göre, mali grup hisseler ortalama yüzde 0.43 değer yitirdi, sanayi grubu hisseler yüzde 1.79, hizmetler grubu hisseler ise yüzde 1.03 değer kazandı. 
     2. seansta işlem gören toplam 306 hisse senedinden 117'si değer kazandı, 118'i değer yitirdi, 71 hisse senedinin fiyatında değişiklik olmadı. 
     2. seansta, 1 milyar 257 milyon 284 bin 418 YTL'lik işlem hacmi kaydedildi. Günlük işlem hacmi, 2 milyar 833 milyon 37 bin 978 YTL olarak hesaplandı. Bu işlem hacmi 2005 yılı rekor değeri olarak kaydedildi. 2005 yılı işlem hacmi en son 13 Eylül 2005 tarihinde 2 milyar 746 milyon YTL ile rekor seviyeye ulaşmıştı. 
     2. seansta İş Bankası C , Petkim, Garanti Bankası, Akbank ve Turkcell, en çok işlem gören hisse senetleri oldu. 

     
</TEXT>
</DOC>
