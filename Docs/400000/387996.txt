<DOC>
<DOCNO> 387996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sonsiy24.html </URL>
<DATE> 2005/10/19/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Rektörler, Adalet Bakanı'nı ziyaret etti Sıkıntılarımızı anlattık 
</HEADLINE>
<TEXT>

     YÖK Başkanı Prof Dr. Erdoğan Teziç, Adalet Bakanı Cemil Çiçek'e, Van Yüzüncü Yıl Üniversitesi Rektörü Prof Dr. Yücel Aşkın'ın tutuklanması ile ilgili konudaki sıkıntılarını dile getirdiklerini ve şikayet dilekçesi sunduklarını bildirdi. 
     YÖK Başkanı Teziç, YÖK üyeleri ve rektörler, YÖK'teki Rektörler Komitesi toplantısının ardından, Adalet Bakanı Cemil Çiçek'e ziyarette bulundu. 
     Teziç, yaklaşık yarım saat süren ziyaretin ardından Adalet Bakanlığı binasından ayrılırken, gazetecilerin sorusu üzerine ''Nezaket ziyaretinde bulunduklarını'' söyledi. 
     Gazetecilerin ısrarlı soruları üzerine Teziç, ''Sıkıntılarımızı anlattık, kendisine rapor sunduk. Şikayetimiz vardı, şikayet dilekçemizi de verdik'' dedi. 
     Teziç'in olayla ilgili hakim ve savcı hakkında şikayet dilekçesi sunduğu öğrenildi. 
     
</TEXT>
</DOC>
