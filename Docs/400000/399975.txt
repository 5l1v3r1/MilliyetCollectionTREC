<DOC>
<DOCNO> 399975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/soneko46.html </URL>
<DATE> 2005/12/02/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
TÜFE en çok Ankara'da arttı... 
</HEADLINE>
<TEXT>

     Türkiye İstatistik Kurumu TÜİK , Kasım ayında Tüketici Fiyatları Endeksi'nin TÜFE İstanbul'da yüzde 1.32, İzmir'de yüzde 0.91, Ankara'da ise yüzde 1.55 oranında arttığını bildirdi. 
     TÜİK'in açıkladığı istatistiki bölgeler verilerine göre, Kasım'da 26 istatistiki bölgenin tamamında fiyat artışı yaşandı. 
     TÜFE bazında en fazla fiyat artışı yüzde 2.71 Mardin, Batman Şırnak, Siirt bölgesi olurken, bu bölgeyi yüzde 1.95 ile Şanlıurfa, Diyarbakır bölgesi, yüzde 1.90 ile de Samsun, Tokat, Çorum, Amasya bölgesi izledi. 
     Kasım'da TÜFE fiyatları Kocaeli, Sakarya, Düzce, Bolu, Yalova bölgesinde yüzde 1.63, Van, Muş, Bitlis, Hakkari bölgesinde yüzde 1.59 oranında arttı. 
     Bölgeler itibarı ile en az fiyat artışının yaşandığı bölge yüzde 0.78 ile Malatya, Elazığ, Bingöl, Tunceli bölgesi oldu. 
     
     YILLIK ENFLASYON 
     Yıllık bazda TÜFE artışı yüzde 7.61 olarak belirlenirken, bölge bazında en yüksek artış yüzde 10.26 ile Ankara'da görüldü. 
     Aynı dönemde, TÜFE İzmir'de yüzde 8.40, İstanbul'da yüzde 7.73 oranında artış kaydetti. 
     TÜFE'de yıllık enflasyon, Erzurum, Erzincan, Bayburt bölgesinde yüzde 9.76, Tekirdağ, Edirne, Kırklareli bölgesinde yüzde 9.23 olarak gerçekleşti. 
     Toplam 26 istatistiki bölge içinde 12 bölgede yıllık enflasyon, TÜFE için öngörülen yüzde 8'lik yılsonu hedefinden aşağıda seyrederken, Ankara bölgesi dışında diğer bölgelerde çift haneli enflasyon görülmedi. 
     Yıllık bazda en az fiyat artışının yaşandığı bölge yüzde 5.40 ile Mardin, Batman, Şırnak, Siirt bölgesi olurken, bu bölgeyi yüzde 5.45 ile Şanlıurfa, Diyarbakır bölgesi izledi. 
     
</TEXT>
</DOC>
