<DOC>
<DOCNO> 397515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/siyaset/siy04.html </URL>
<DATE> 2005/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Afrika'ya borçluyuz' 
</HEADLINE>
<TEXT>


AHU COŞKUN İstanbul 


Dışişleri Bakanı Abdullah Gül, Türkasya Stratejik Araştırmalar Merkezi'nce TASAM İstanbul'da düzenlenen, "1. Uluslararası Türk-Afrika Kongresi"nin açılışına katıldı. 
Gül, Osmanlı İmparatorluğu vesilesiyle Türk ve Afrika halkları arasında derin bağlar kurulduğunu belirterek şöyle konuştu 
"Kurtuluş Savaşı, Afrika halklarının özgürlük ve ulusal bağımsızlık mücadeleleri için ilham kaynağı olmuştur. Türkiye, başta Namibya Komisyonu olmak üzere Birleşmiş Milletler organlarında Afrika davalar lehinde aktif tutum izlemiştir. Türkiye, 1960'lı yıllarda bağımsızlıklarına kavuşan tüm yeni Afrika ülkelerini tanımıştır." 
Gül, "İnsanlık, Afrika'ya borçludur. Hepimizin Afrika'ya borcu vardır. Bu borcu ödemenin zamanı gelmiştir. Şimdi Afrika ile dayanışma ve işbirliği zamanıdır" dedi. 


</TEXT>
</DOC>
