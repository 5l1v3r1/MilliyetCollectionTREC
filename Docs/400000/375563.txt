<DOC>
<DOCNO> 375563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/son/sonspo01.html </URL>
<DATE> 2005/09/04/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Avrupa Boks Şampiyonu Urkal, unvanını korudu... 
</HEADLINE>
<TEXT>

     Avrupa Boks Şampiyonu Oktay Urkal, Almanya’nın başkenti Berlin’de düzenlenen unvan maçında Rus rakibi Maxim Nesterenko’yu yenerek unvanını korudu. 
     Urkal, 11. raund da rakibinden aldığı sert yumruk nedeniyle bir kez yere düşmesine rağmen karşılaşmayı sayıyla kazandı. 
     Karşılaşmadan sonra basına açıklamada bulunan Urkal, "Bundan sonra dünya şampiyonluğunu denemek istiyorum. Bu benim hayalim. Hem bunu aileme borçluyum. Dünya şampiyonu olduktan sonra da en az bir kere unvanımı korumak isterim" dedi. 
     Karşılaşmanın çok zor geçtiğini belirten Urkal, "Karşılaşmaya iyi başladım. 11. raunda zorluk çektim. Ancak 12. raunda kendimi tekrar toparladım" şeklinde konuştu. 
     Urkal, kendisini destekleyen seyircilere de teşekkür etti. 
     
</TEXT>
</DOC>
