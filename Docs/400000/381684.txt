<DOC>
<DOCNO> 381684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sontur27.html </URL>
<DATE> 2005/09/26/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Bombalı eylem hazırlığında olduğu iddiasıyla 1 kadın yakalandı 
</HEADLINE>
<TEXT>

     Diyarbakır’da yapılan çalışmalarda güvenlik güçlerine karşı bombalı eylem hazırlığında bulunduğu iddiasıyla 1 kadın, yardım yataklık yaptığı gerekçesiyle 4 kişi yakalandı. 
     Diyarbakır Vali Yardımcısı Erol Özer tarafından yapılan yazılı açıklamada, Çınar İlçesi’nde terör örgütü PKK’ya karşı yapılan operasyonel çalışmalarda, güvenlik güçlerine karşı bombalı eylem hazırlığında bulunan 1 kadın terörist ile yardım yataklık yapan 4 kişinin yakalandığı bildirildi. 
     Şahıslarla birlikte 2 kilogram 184 gram plastik patlayıcı, 2 adet tabanca, 1 adet elektrikli fünye, 2 adet cep telefonu, 5 adet şarjör, 1 adet patlayıcı yerleştirilmiş piknik tüpü ele geçirildiği belirtilen 
     açıklamada "Söz konusu 5 kişi, sorgulamalarının ardından adli mercilere çıkarılmış ve 3 kişi tutuklanırken, 2 kişi ise tutuksuz yargılanmak üzere serbest bırakılmıştır" denildi. 
     
</TEXT>
</DOC>
