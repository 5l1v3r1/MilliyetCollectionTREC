<DOC>
<DOCNO> 364289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/yasam/yas02.html </URL>
<DATE> 2005/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gökdelen' direkli yat 
</HEADLINE>
<TEXT>


126 metrelik direğiyle 'dünyanın en büyük tek direkli yelkenlisi' olan İngiliz bandıralı 'Mirabella V' yatı, Bodrum'daki marinalara sığmadı 

YAŞAR ANTER Bodrum DHA 

Denize geçen yıl indirilen ve Guinness rekorlar kitabında 'dünyanın en büyük tek direkli yelkenli yatı' olarak tescil edilen İngiliz bandıralı 'Mirabella V', İngiliz yolcularıyla Bodrum'a geldi. 75 metre 22 santimetrelik boyu ön ve arka çıkmalarıyla 98 metre 70 santimetreye ulaşan, 14.80 metre genişliğindeki yat büyük ilgi gördü. 

Günlüğü servet 
Tam 126 metrelik tek direği ve 2 bin 300 metrekarelik yelkeniyle tam bir dev olan 'Mirabella V', marinalara sığmadığı için Haremtan Koyu'na demirledi. 
Günlüğü 30-70 bin dolara kiralanan yatta, Londra ve Birmingham'dan işadamlarıyla ailelerinin bulunduğu belirtildi. Geceyi Bodrum'da geçiren yat, dün sabah Yunanistan'ın İstanköy Adası'na gitti. 

Rakamlarla Mirabella V 

Dev yatın süper lüks iç bölümünde ise şunlar bulunuyor 
20 kişinin rahatlıkla toplantı yapabileceği bir salon, sinema salonu, 40 kişilik restoran, 150 metrekarelik havuz, 100 metrekarelik jakuzi, fitness merkezi, sauna, masatenisi ve bilardo salonu, ikişer kişilik 14 yolcu kamarası, 3 zoydak bot, küçük bir motoryat. Yatta ayrıca, ikisi doktor, biri sağlık memuru 38 personel görev yapıyor. 


</TEXT>
</DOC>
