<DOC>
<DOCNO> 394168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sontur05.html </URL>
<DATE> 2005/11/11/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Hatalı sollayan TIR iki otomobili biçti 3 ölü, 4 yaralı 
</HEADLINE>
<TEXT>

     
     Yalçın ATA- Cavit YILDIRIM ÇİNE Aydın , DHA 
     
AYDIN'ın Çine ilçesi yakınlarında hatalı sollama yapan TIR'ın çarptığı iki otomobilin sürcücüleriyle otomobilde bulunan bir kişi kişi öldü, 4 kişi de ağır yaralandı. Kaza nedeniyle Çine - Yatağan karayolu bir süre trafiğe kapalı kaldı. 
     Kaza, saat 18.30 sıralarında Yatağan-Çine Karayolu'nun 15'inci kilometresinde meydana geldi. Recep Yıldız yönetimindeki 35 NEJ 60 plakalı TIR ile Muğla'dan İzmir'e giderken, Söğütçük Köyü yakınlarında, hatalı sollama yaptı. Direksiyon hakimiyetini kaybeden Recep Yıldız, önce karşı istikametten gelen Hüseyin Üstünkol'un 40 kullandığı 48 P 2909 plakalı otomobile daha sonra arkadan gelen Tuncer Üney’in 63 kullandığı 35 AP 3521 plakalı otomobillerle çarpıştı. 
     Çarpışmanın etkisiyle hurda haline gelen iki otomobilin sürücüleri Hüseyin Üstünkol ve Tuncer Üney ile sürücü Hüseyin Üstünkol’un aracında bulunan İsmail Deveci 30 olay yerinde yaşamını yitirdi. Üstünkol’un aracında bulunan ve kazada ağır yaralan Kemal Gündoğdu 25 ile Selahi Yılmaz 46 Aydın Devlet Hastanesi’ne, Tuncer Üney’in aracında bulunan ve ağır yaralanan Nilgün Akbulut 48 ile Gülsen Üney 60 Muğla Devlet Hastanesi'ne kaldırıldı. 
     Yatağan Belediyesi itfaiye ekipleri hurda haline gelen araçların içerisinden cesetleri güçlükle çıkarılabildi. Yaklaşık 45 dakika trafiğe kapanan Yatağan-Aydın Karayolu'nda jandarma kayganlaşan yolda yeni bir kaza meydana gelmemesi için önlem aldı. 
     
</TEXT>
</DOC>
