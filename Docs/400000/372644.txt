<DOC>
<DOCNO> 372644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/guncel/gun02.html </URL>
<DATE> 2005/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
En iyiler eleniyor 
</HEADLINE>
<TEXT>


Adalet Bakanı'nın bir soru önergesine yanıtı, yazılılarda ilk 100'e giren h kim-savcı adaylarının yarısının mülakatlarda elendiğini ortaya koydu 

GÖKÇER TAHİNCİOĞLU, TÜRKER KARAPINAR Ankara 

Adalet Bakanı Cemil Çiçek, h kim - savcı adaylığı için ÖSYM'nin yazılı sınavında ilk 100'e giren hukuk mezunlarından yarısının, "adam kayırma" iddialarıyla gündeme gelen mülakatta elendiğini bildirdi. 
Adalet Bakanlığı'nın h kim ve savcılık mülakatları, Tuncelili bir gencin, nereli olduğu sorularak elendiği iddiasıyla yeniden gündeme gelmişti. 
CHP Denizli Milletvekili Mustafa Gazalcı'nın soru önergesini yanıtlayan Çiçek, 17 Ekim 2004'te yapılan İdari Yargı H kim Adaylığı Yazılı Sınavı'nda ilk 100'e girenlerin 46'sının, 24 Ekim 2004'teki Adli Yargı H kim Adaylığı Yazılı Sınavı'nda en başarılı 100 kişiden 41'inin, 20 Mart'taki idari h kimlik sınavında ilk 100'e girenlerden de 51'inin mülakatta elendiğini ifade etti. 
Çiçek'in verdiği bilgilere göre 2003'teki h kim adaylığı sınavında 5 bin kişi arasından birinci olan Alihan Öztürk, mülakatta elendi. 

Sorulara itiraz var 
Sınavın iptali istemiyle dava açan Öztürk, mülakatta yalnız "Nerede oturuyorsunuz ", "Hangi fakülteyi bitirdiniz " gibi soruların yöneltildiğini iddia etti. Davadan sonuç alamayan Öztürk, Van'da avukatlık yapıyor. 
Yine 2004'te yapılan sınavda, aralarında ilk 100'e girenlerin de bulunduğu, puanları 100 üzerinden 87-95 arasında değişen çok sayıda aday mülakatta elendi. Aralarında, yazılıda 95.532 alan bir aday da vardı. 
Temmuzdaki sınavda da puanları 85 ila 88 arasında olan çok sayıda aday mülakatla elenirken, 70 - 71 puan alanlar h kim adayı seçildi. 
2004'te mülakatta elenen İsmail Ercan'ın açtığı davada, Danıştay İdari Dava Daireleri Genel Kurulu, mülakatın Anayasa'ya aykırılık iddiasını ciddi buldu. 
Kurul, sınava dayanak olan Adalet Bakanlığı yönetmeliğinin iptali istemiyle Anayasa Mahkemesi'ne başvurdu. Yönetmelik iptal edilirse, bakanlık mülakatla h kim alamayacak. 

BAROLAR BİRLİĞİ ELEŞTİRDİ 
Sınav, gözetim altında olmalı 

H kim ve savcılık mülakatlarıyla ilgili olarak Türkiye Barolar Birliği Başkanı Özdemir Özok, şunları söyledi Mülakat konusunda özellikle bir anlamda siyasi iktidarın ajanı olan bakanlık ve üst düzey yöneticilerinin sınavı yapması yanlıştır. 
Siyasal iktidar hangi dünya görüşüne sahip olursa olsun, o iktidarın politik beklentilerine uygun bir kadrodur sınavı yapan bürokratlar. Anayasa Mahkemesi'ne Danıştay'dan yapılan bir başvuru var. Tehlikeli sonuçlar doğuracağı mantığıyla yapılmış. 
Bu kadar tartışılan bir uygulamanın sürmesi anlamsız. Sınavın mutlaka H kimler ve Savcılar Yüksek Kurulu'nun HSYK gözetiminde yapılmasından yanayız. Şimdi 4 bin h kim alınacak. 10 bin alınsın, hiçbir itirazımız yok. Biz bu uygulamalara karşıyız. 


</TEXT>
</DOC>
