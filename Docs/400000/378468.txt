<DOC>
<DOCNO> 378468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sontur25.html </URL>
<DATE> 2005/09/14/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Yağmur İstanbul'a uğramadan her yerde 
</HEADLINE>
<TEXT>

     MİLLİYET İNTERNET 

      Sonbahar yağmurları etkisini göstermeye başlıyor. Yarın Trakya'dan yurda giriş yapacak sağanak yağışlar, hafta sonunda tüm yurdu etkileyecek. İstanbul önümüzdeki üç gün boyunca parçalı bulutlu. İzmir yarın ve cuma, Ankara-Antalya ise cuma ve cumartesi sağanak yağış altında. 
     En yüksek hava sıcaklıkları İstanbul'da 29, Ankara ve İzmir'de 30, Antalya ve Adana'da 33, Erzurum'da 26, Trabzon'da 27, Diyarbakır'da 35 derece olacak. Gece sıcaklıkları ise düşmeye devam ediyor İstanbul, İzmir ve Trabzon 18, Antalya ve Diyarbakır 16, Ankara 15 ve Adana 19 derece. 
     YARIN Trakya, Kuzey Ege ve Bolu çevresi sağanak yağış alıyor. Yurdun kuzeyi ve batısı parçalı bulutlu, diğer yerler açık... 
     CUMA günü yağmur etki alanını genişletiyor. Marmara'nın güneyi, Ege, Batı Akdeniz, Batı Karadeniz'in iç kesimleri ile İç Anadolu'nun batısı ve kuzeyi günü sağanak yağışlı geçirecek. 
     CUMARTESİ günü ise yağışlar doğuya doğru kayıyor. Marmara'nın doğusu, Kuzey Ege, Batı Akdeniz, İç Anadolu ve Karadeniz'de sağanak yağış görülecek. Yağış almayan yerler ise parçalı bulutlu... 
     
</TEXT>
</DOC>
