<DOC>
<DOCNO> 380049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sontur24.html </URL>
<DATE> 2005/09/20/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
PKK'lı cenazesini karşılamaya giden 4 DEHAP'lı trafik kazasında yaralandı 
</HEADLINE>
<TEXT>

     Tunceli kırsalında güvenlik güçleri ile girdiği çatışmada ölü ele geçirilen Suriye uyruklu PKK’lı teröristin cenazesini karşılamaya giden 4 DEHAP’lı, trafik kazasında yaralandı. 
     Tunceli kırsalında güvenlik güçleri tarafından gerçekleştirilen operasyonlar sırasında çıkan çatışmada ölü ele geçirilen terör örgütü PKK’ya mensup 4 kişiden biri olan Suriye uyruklu Nazmi Abdurrahman Uçar adlı teröristin cenazesi, Suriye’de bulunan ailesinin gelememesi üzerine Batman’daki akrabaları tarafından Elazığ Fırat Üniversitesi Araştırma Hastanesi Morgu’ndan alındı. 
     Batman’a getirilen teröristin cenazesi, El Medine Camii’nde kılınan cenaze namazından sonra İkiztepe Köyü’nde toprağa verildi. 
     Cenazeyi camiden alarak mezarlığa doğru yürüyüşe geçen grup, sık sık terör örgütü lehine slogan attı. 
     Bu arada, cenazeyi karşılamak için Batman’dan Elazığ’a giden Murat Okay yönetimindeki 72 M 0339 plakalı minibüs, Batman-Diyarbakır karayolunun 3. kilometresinde aynı istikamete giden Taner Yıldız 35 
     yönetimindeki plakası belirlenemeyen otomobile arkadan çarptı. 
     Kazada, minibüste bulunan DEHAP Batman İlçe Saymanı Mehmet Erol, Halkla İlişkiler Sorumlusu Yahya Demirel, Merkez İlçe Başkanı Celil İmret, Enver Onar ile otomobil sürücüsü Taner Yıldız yaralandı. 
     Yaralı 4 DEHAP’lı ile otomobil sürücüsü Yıldız, Batman Devlet Hastanesi’nde tedavi altına alındı. 
     
</TEXT>
</DOC>
