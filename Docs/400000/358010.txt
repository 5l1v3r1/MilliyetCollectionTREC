<DOC>
<DOCNO> 358010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sondun30.html </URL>
<DATE> 2005/07/04/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Belçika'da bir Türk öldürüldü... 
</HEADLINE>
<TEXT>

     Belçika’nın Verviers kentinde yaşayan Mehmet Kurak 42 isimli bir Türk vatandaşı öldürüldü. 
     Savcılıktan elde edilen bilgilere göre, kendi evinde bu sabah 17 yaşındaki bir Çeçenin saldırısına uğrayan Kurak, ağır yaralı olarak kaldırıldığı hastanede hayatını kaybetti. 
     Savcılık, Kurak ile Çeçenin Verviers Garı’nda buluşarak eve geldiklerini, aralarındaki bir uzlaşmazlık nedeniyle çıkan kavgada Kurak’ın ağır yaralandığını ve komşuların haber vermesi üzerine polisin olay yerine geldiğini bildirdi. 
     Tutuklanan ve suçunu itiraf eden Çeçenin sorgulamasının sürdüğü, yaşının küçük olması nedeniyle ıslah evine gönderildiği kaydedildi. 
     Olayla ilgili soruşturma devam ediyor. 
     
</TEXT>
</DOC>
