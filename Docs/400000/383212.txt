<DOC>
<DOCNO> 383212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/dunya/dun02.html </URL>
<DATE> 2005/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül Artık vebal AB'de 
</HEADLINE>
<TEXT>


ÖNDER YILMAZ Ankara 


TÜRKİYE'NİN AB ile müzakere sürecinin başlatılması öncesinde ortaya çıkan sorunların çözümünde h l bir gelişme olmadığını belirten Dışişleri Bakanı Abdullah Gül, "Artık vebal AB'de. Biz üzerimize düşeni yaptık ve rahatız. Müzakerelerin başlaması için attıkları imzanın mürekkebi h l taze" dedi. 
TBMM Genel Kurulu'ndan ayrılırken, soruları yanıtlayan Gül, 3 Ekim öncesinde problemli konularla ilgili h l bir gelişme olmadığını söyledi. Sorunun bütün ciddiyetinin ortada olduğunu ifade eden Gül, şöyle konuştu "Ama yoğun bir görüşme var. Neleri görmek istediğimiz çok açık. Sadece Türkiye'nin müzakereye başlayıp başlamamasını tartışmıyorlar, AB'nin altına imza attığı kararları uygulayıp uygulamayacaklarını, bu imzaları şereflendirip şereflendirmeyeceklerini kendi aralarında tartışıyorlar." 
Müzakere şartları konusunda daha önce uzlaşmaya varıldığını hatırlatan Gül, "Bu uzlaşmanın altına da herkes imza attı. Bu imzayı atan insanlar da bugün halen ülkelerini yönetiyorlar. Vebali ve sorumluluğu AB'de. 4 Ekim'le ilgili gelişmeleri şüphesiz ki, en iyi değerlendirecek durumda olanlar onlar" diye konuştu. 
Yaptıkları görüşmelerde "gri" bırakılan hiçbir konunun olmadığının da altını çizen Gül, "Bugün tek sorun aldıkları kararlar, vardıkları mutabakatlar, attıkları imzalar, bütün bunları uygulayacaklar mı, uygulamayacaklar mı bununla ilgilidir" şeklinde konuştu. 


</TEXT>
</DOC>
