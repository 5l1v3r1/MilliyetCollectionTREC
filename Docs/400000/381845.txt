<DOC>
<DOCNO> 381845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sondun19.html </URL>
<DATE> 2005/09/27/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Liberation Türkiye'de Ermeni tabusu yıkıldı 
</HEADLINE>
<TEXT>

     SAADET ORUÇ Paris DHA 

      FRANSA’da yayımlanan Liberation gazetesi, ’İstanbul’da düzenlenen Ermeni konferansıyla Türkiye’deki Ermeni tabusunun yıkıldığı’ yorumunu yaptı. 
     Ragıp Duran ve Marc Semo imzalı, İstanbul çıkışlı haberde, iktidarın desteğini alan konferansa, muhalefet partisi CHP’nin destek vermesi ve eski liderlerinden Erdal İnönü’nün de katılmasının dikkat çektiği belirtildi. 
     Liberation, Katılımcılara yumurta ve domates atıldı. Polis kordonlarının gerisindeki milliyetçi göstericiler, ’hainler’ yazılı pankartlar açtı. İki kez milliyetçi çevrelerin baskısıyla ertelenen ve daha önce Türkiye topraklarında hiç düzenlenmemiş olan konferans, cumartesi ve pazar günleri İstanbul Bilgi Üniversitesi’nde düzenlenebildi'' ifadelerini kullandı. 
     Gazete, Siyasi geleceğini 3 Ekim’de AB ile Türkiye arasında başlayacak müzakerelere bağlayan ve İslamcı hareketten gelen Başbakan Erdoğan, konferansın yapılmasına destek verdi" dedi. Gazeteci Etyen Mahçupyan’ın Öncelikle bu toplantının yapılmasının başarılması önemlidir ve konuşulmayan problemlerin konuşulduğu bir Türkiye’ye doğru atılmış önemli bir adımdır'' şeklindeki görüşlerine de yer verildi. 
     Aynı haberde, konuşmacılardan Murat Belge’nin Jön Türkler tarafından yapılan katliamların ve göçe zorlamaların ’jenosider’ özelliğini göstererek, resmi dogmaları tartışmaya açtığı yorumu yapıldı. 
     
</TEXT>
</DOC>
