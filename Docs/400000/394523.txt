<DOC>
<DOCNO> 394523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sondun30.html </URL>
<DATE> 2005/11/13/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Mustafa Akad toprağa verildi... 
</HEADLINE>
<TEXT>

     İslamiyet'in doğuşu filmi ''Çağrı'' ile gönüllere yerleşen Suriye asıllı yönetmen Mustafa Akad, memleketi Halep'te bugün toprağa verildi. 
     Ürdün'ün başkenti Amman'da 9 Kasım'da kızı Rima Akad Monla ile birlikte ''Grand Hyatt'' otelinin lobisinde düzenlenen bombalı intihar eylemindenden sonra hastanede hayatını kaybeden 70 yaşındaki Mustafa Akad, Suriye Devlet Başkanı Beşşar Esad'dan devletin en büyük onur nişanının sahibi oldu. Grand Hyatt'ın yanı sıra ''Radisson SAS'' ve ''Days Inn'' otellerinin bombalanmasında ölen 57 kişi arasında kızıyla birlikte bulunan Akad, önceki gün hastanede kan kaybından hayatını kaybetti. Akad'ın 34 yaşındaki kızı, evli olduğu Libyalı eşinin memleketi Trablus'ta intihar bombalalarının ertesi günü perşembe toprağa verilmişti. Mustafa Akad, Amman'a kızıyla buluşmak ve düğüne katılmak için gelmişti. 
     Akad, 1976 yapımı İslamiyet'in doğuşu ''Çağrı'' filminde Hazreti Muhammed'in amcası ve süt kardeşi Hazreti Hamza rolünde Anthony Quinn'i, beş yıl sonra çektiği ''Çöl Aslanı'' filminde de Libya'da sömürgeci İtalyanlara karşı savaşan Ömer Muhtar filminde oynattı. 
     Doğduğu Halep'ten 1950'de ABD'nin sinema merkezi Hollywood-Los Angeles'e göç eden Akad, ''Halloween'' korku filmleriyle de tanındı. 
     
</TEXT>
</DOC>
