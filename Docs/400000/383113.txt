<DOC>
<DOCNO> 383113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/soneko09.html </URL>
<DATE> 2005/10/01/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
"Hipermarket yasa tasarısı, yeni yasama döneminde tekrar gelecek" 
</HEADLINE>
<TEXT>

     Hüseyin Tunçay 

Sanayi ve Ticaret Bakanı Ali Coşkun, büyük mağazalar hipermarket yasa tasarısının Meclis'in açılışının ardından tekrar getirileceğini açıkladı. 
     A.A muhabirinin sorularını yanıtlayan Coşkun, Türkiye piyasasına girmek isteyen büyük mağazalar ile Türkiye'de yayılmak isteyen orta ölçekli mağazaların tasarının gecikmesini istediğini, buna karşılık küçük esnaftan bir an önce yasanın çıkarılması yönünde talepler geldiğini kaydetti. 
     
     HALLER, PAZARLAR VE HİPERMARKET TOPTAN ELE ALINACAK 

     Buna paralel, haller konusunun bulunduğuna işaret eden Coşkun, bunların Avrupa Birliği'ne uygun hale getirilmesi gerektiğini kaydetti. 
     Türkiye'deki halk pazarlarının süpermarketlerin sattığı her şeyi sattığını, giyimden, pazarlarda gıdaya her türlü maddenin bulunduğunu belirten Coşkun, buraların kayıtdışının beslendiği bir sistem haline geldiğini söyledi. 
     Bunların hipermaketlerle birlikte ele alınacağını söyleyen Bakan Coşkun, hipermarket tasarısının hazırlanması sırasında bir çok ülkeye heyet göndererek ülke örneklerini incelediklerini ve tüm tarafların üzerinde uzlaşabileceği bir yasa çıkarmayı amaçladıklarını kaydetti. Bakan Coşkun, tasarının yeni yasama döneminde tekrar gündeme geleceğini de belirtti. 
     
     5 ŞEKER FABRİKASI ÖZELLEŞTİRME KAPSAMINA ALINIYOR 

     Öte yandan Coşkun, 5 şeker fabrikasının özelleştirilmesi amacıyla Özelleştirme Yüksek Kurulu'na ÖYK başvuru da bulunduklarını bildirdi. 
     Ali Coşkun, bunlar arasında, Erzincan, Afyon, Susurluk ve Ilgın şeker fabrikalarının bulunduğunu sözlerine ekledi. 
     
</TEXT>
</DOC>
