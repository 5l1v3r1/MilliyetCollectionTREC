<DOC>
<DOCNO> 385383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/spor/spo11.html </URL>
<DATE> 2005/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Timsah çelme yedi 0-0 
</HEADLINE>
<TEXT>


Bursaspor, sahasında Elazığspor engelini geçemedi, ilk kez A Kategorisi'nde puan kaybetti. Lider Yeşil - beyazlılar, 90 dakika boyunca yakaladıkları pozisyonlardan gol çıkaramadı 


İkinci Lig A Kategorisi'nin lideri Bursaspor, 7. haftada evinde konuk ettiği Elazığspor karşısında bir puanla yetindi. Karşılaşmanın tamamında yoğun pres yapan konuk ekip, Yeşil - Beyazlılar'a gol izni vermedi. Orta hakem Sabit Hacıömeroğlu da verdiği kararlarla taraftarlardan büyük tepki aldı. Bursaspor, oyunda üstünlüğünü rakibine kabul ettirmesine rağmen bir türlü son vuruşlarda başarı gösteremedi. Elazığspor kalecisi Oğuzhan da yaptığı başarılı kurtarışlarla göz doldurdu. 73. dakikada Serdar Topraktepe'nin ceza sahası içinde düşürülmesine hakem Sabit Hacıömeroğlu "devam" dedi. Karşılaşmanın son dakikasında Serdar Topraktepe'nin sert vuruşunda top yine Oğuzhan'da kaldı. 

Maçın karnesi 
HAKEMLER Sabit Hacıömeroğlu, Selçuk Kaya, Hayrullah Hacıoğlu 
BURSASPOR Yavuz 6 - Ömer Aysan 5 , Ünsal 6 , Miu 5 - Egemen 5 , Yasin 4 Dk. 80 İbrahim 4 , Orhan 4 Dk. 70 Mehmet Türkmehmet 4 , Frasineanu 6 , Eser 6 - Serkan 5 Dk. 65 Serdar Topraktepe 5 , Yunus 6 
ELAZIĞSPOR Oğuzhan 7 - Ercan 4 Dk. 34 Muzaffer 5 Dk. 64 Muharrem 4 , Sedat 5 , Muammer 6 - Mustafa 4 Dk. 9 Bahtiyar 5 , Serkan 5 , Evren 6 , Korhan 5 , Faruk 5 - Mehmet 6 , Erman 5 
SARI KARTLAR Frasineanu, Ünsal, Eser Bursaspor , Sedat, Mehmet Elazığspor 


</TEXT>
</DOC>
