<DOC>
<DOCNO> 357989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sondun09.html </URL>
<DATE> 2005/07/04/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Bush Benim için önce ABD'nin çıkarları gelir 
</HEADLINE>
<TEXT>

     ABD Başkanı George Bush, Afrika'daki açlık ve yoksulluğun giderilmesiyle küresel ısınmanın önlenmesi gibi önemli konuların ele alınacağı G8 zirvesinde, her şeyden önce ülkesinin çıkarlarını korumayı sürdüreceğini bildirdi. 
     The Guardian'ın haberinde, İskoçya'nın Gleneagles kentinde çarşamba günü başlayacak G8 zirvesinde katılacak Bush'un ''Ben o zirveye, İngiltere Başbakanı Tony Blair'ı iyi ya da kötü göstermeye değil, kendi ülkem için en iyisi olacağını düşündüğüm bir gündemle gidiyorum'' dediği belirtildi. 
     ITV'ye de konuşan Bush, zirve sırasında, iklim değişiklikleriyle ilgili Kyoto tarzı bir anlaşmaya destek vermesinin söz konusu olmadığını vurguladı. 
     ABD Başkanı Bush, ülkesinin küresel ısınmayla mücadele konusunda yeni teknolojilerin bulunmasında istekliği olduğunu da yineledi. 
     
</TEXT>
</DOC>
