<DOC>
<DOCNO> 388136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/spor/spo01.html </URL>
<DATE> 2005/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İbre Metsu'dan yana 
</HEADLINE>
<TEXT>


Türkiye'ye gelmek istemeyen Le Guen ile Morten Olsen, Beşiktaş'tan dünyaları istedi. Kartal, bu nedenle Bruno Metsu üzerine yoğunlaştı. Fransız çalıştırıcı, ilk görüşmede, birkaç pürüz dışında olumlu yanıt verdi 

BİLAL MEŞE 


Beşiktaş Yönetimi, Rıza Çalımbay'ın ayrılmasının ardından yaşanan teknik direktör boşluğunu doldurmak için saldırıyor, görüştüğü teknik adamlar Kartal'dan dünyaları istiyor. Menajerlerle görüşmede bulunmak için Belçika'ya giden Başkan Yıldırım Demirören, arzuladığı sonuca bir türlü ulaşamadı. 
Takımı Le Guen'e teslim etmek için uğraşan siyah - beyazlıların, astronomik bir rakamla karşılaştığı öğrenildi. Fransız çalıştırıcının Türkiye'ye gelmek istemediği, ancak "Yıllık 5.5 milyon Euro verirlerse çalışırım" dediği öğrenildi. 
Danimarka Milli Takımı Teknik Direktörü Morten Olsen'in de, Beşiktaş Yönetimi'nden 25 milyon Euro transfer garantisi ve yıllık 2.5 milyon Euro talep ettiği vurgulandı. Olsen ayrıca bir yıllık parayı da peşin istedi. 
Danimarkalı çalıştırıcının menajeri aracılığıyla Demirören'e, "Del Bosque neden gönderildi Kaldı ki şu anda Fenerbahçe kadro olarak çok zengin. Onlarda Anelka var, sizde 33'lük Ailton. Kariyerimi riske atmam. Birçok transfer yapmak zorundasınız" dediği ileri sürüldü. 
Kartal'ın ilgilendiği diğer isimlerden Fransız Bruno Metsu'nun ise Beşiktaş'a gelmeye sıcak baktığı, yapılan ilk görüşmelerde birkaç pürüz dışında olumlu yanıt verdiği vurgulandı. Bundan dolayı siyah - beyazlılarda ibre iyice Metsu'ya döndü. 
Portekiz Milli Takımı Teknik Direktörü Scolari ise kararını bugün açıklayacak. Beşiktaş'ın, Real Sociedad'ın eski çalıştırıcısı Denouix ile de ilgilendiği ileri sürüldü. 

Beşiktaş - Bolton 

Kadrolar 
BEŞİKTAŞ 
Cordoba 
İ.Toraman 
Koray 
M.Doğan 
A.Güneş 
A.Hassan 
Kleberson 
Tayfur 
Tümer 
İ.Üzülmez 
İ.Akın 
A.Dursun 
Ailton 

BOLTON 
Walker 
Ben Haim 
Jaidi 
N'Gotty 
Pedersen 
Nolan 
Faye 
Gardner 
O'Brien 
Diouf 
Davies 

STAT BJK İnönü 
HAKEM Ruud Bossen Hollanda 
YAYIN Kanal D Naklen 

107. randevu KUPA O G B M A Y Şamp. 48 14 10 24 45 77 Kup. Gal. 20 4 4 12 21 38 UEFA 38 14 9 15 55 48 Toplam 106 32 23 51 121 163 

NOT Bu değerlendirme dışında, 1958-1959 sezonunda Şampiyon Kulüpler Kupası'nda Yunanistan'ın Olimpiakos takımına karşı 2 adet, 1986-1987 sezonunda yine Şampiyon Kulüpler Kupası'nda Kıbrıs Rum Kesimi'nin Apoel takımına karşı 2 adet hükmen galibiyeti vardır. 

Zenit-Guimaraes 

UEFA Kupası H Grubu'nda günün diğer maçında, Rus Zenit takımı, Portekiz'in Guimaraes takımıyla karşı karşıya gelecek. Petrovsky Stadı'ndaki mücadele, Türkiye saatiyle 19.00'da başlayacak. İlk kez geçen sezon uygulamaya sokulan UEFA Kupası statüsünde, 5 takımlı gruplarda yer alan ekipler tek devreli lig usulüne göre 2 takımla evinde, 2 takımla da deplasmanda karşılaşacak, ilk 3 sırayı alanlar bir üst tura yükselecek. 

Ümraniye'de taktik zirvesi 

Sportif Direktör Milne ile teknik heyet dün bir toplantı yaptı, Bolton karşılaşmasının stratejİsini belirledi 

CENGİZ MALGIR 

UEFA Kupası gruplarında ilk maçını bugün İngiltere'nin Bolton Wanderers takımıyla yapacak olan Beşiktaş'ta, futbolcuların kaostan etkilenmemeleri için Mehmet Ekşi, Ulvi Güveneroğlu ve Zeki Önatlı'dan oluşan teknik heyet büyük çaba gösteriliyor. 
Kartal'ın yeni Sportif Direktörü Gordon Milne, dün teknik heyet ve Futbol Şube Sorumlusu Kıvanç Oktay ile birlikte Ümraniye'de bir toplantı yaptı, Bolton maçıyla ilgili düşüncelerini aktardı. Daha önce Zeki Önatlı'nın da izlediği rakiple ilgili olarak Milne'in verdiği iki rapor değerlendirildi, Bolton karşısında uygulanacak oyun stratejisi ve taktik belirlendi. 
Siyah - beyazlılarda, sakat oyuncuların fazlalığı nedeniyle teknik heyet ideal 11'i kurmakta zorlanıyor. Okan ve Youla dünkü idmana da çıkmazken, sakatlıkları süren Sergen, Volkan ve bağırsak enfeksiyonu geçiren Tümer düz koşuyla yetindi. 
Durumu şüpheli olan Koray'ın bugünkü maça yetiştiği ifade edilirken, kondisyon eksiği bulunan Pancu'nun ise forma giyemeyeceği açıklandı. Kartal, dün yaptığı taktik ağırlıklı çalışmanın ardından kampa girdi. 

Bolton'un 5 ası gelmedi 

Beşiktaş'ın rakibi Bolton, İstanbul'a dün geldi, şehrin trafiğiyle tanıştı. Yoğunluk nedeniyle otellerine geç ulaşan İngiliz ekibi, İnönü Stadı'ndaki çalışmasına bir saat geç çıktı. 
Bolton Wanderers Teknik Direktörü Sam Allardyce, Rıza Çalımbay'ın istifa etmesinin Beşiktaş açısından sorun oluşturmayacağını belirterek, "Takımı kuracak ve sahaya sürecek birileri olacaktır" dedi. 
Ada ekibinde, sakatlığı devam eden Okocha, Ivan Campo, Yannakopulos, Hunt ve Speed, Türkiye'ye getirilmedi. 

İngilizler ümitsiz 

Bolton Wanderers'in resmi sitesi üzerinden oynanan bahislerde, Beşiktaş'ın şanslı olduğu gösterildi. İngiliz ekibinin sakatlarının fazla olmasının handikap oluşturacağını düşünen yetkilililer, Beşiktaş'ın oranını 2.10 olarak belirlerken, beraberlik için ise 3.25, Bolton'un galibiyetine 3.40 vereceklerini açıkladılar. 

UEFA'da bugün 

A GRUBU 19.00 Viking - Monaco, 
21.15 CSKA Sofya - Hamburg 
B GRUBU 18.00 M.Petah Tikva - Palermo 
C GRUBU 17.15 Halmstad - Hertha Berlin, 
20.00 S.Bükreş - R.Lens 
D GRUBU 21.00 Dnipro - AZ Alkmaar, 
22.00 Grasshoppers - Middlesbrough 
E GRUBU 20.30 Basel - Strasbourg, 
21.45 Trömsö - Roma 
F GRUBU 18.30 CSKA Moskova - Marsilya, 21.45 Dinamo Bükreş - Heerenveen 
G GRUBU 19.00 Shakthar Donetsk - PAOK, 19.15 Rennes - Stuttgart 


</TEXT>
</DOC>
