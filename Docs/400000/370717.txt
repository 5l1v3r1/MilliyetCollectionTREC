<DOC>
<DOCNO> 370717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sontur50.html </URL>
<DATE> 2005/08/17/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Çalıştığı kurumun parasını çaldığı gerekçesiyle tutuklandı... 
</HEADLINE>
<TEXT>

     İzmir Büyükşehir Belediyesi Su ve Kanalizasyon İdaresi’nin İZSU Karşıyaka Şubesi’nde çalışan bir görevli, zırhlı araçla bankaya götürülen 65 bin YTL’yi çaldığı gerekçesiyle tutuklandı. 
     İZSU’nun tahsilat veznelerinden paraları toplayarak bankaya götüren görevli, para keselerinin içerisinde aynı ölçülerde kesilmiş kağıtlar olduğunu görünce, olayı kurum yetkililerine iletti. 
     Olayın polise bildirilmesi üzerine yapılan araştırmada, zırhlı araçtaki paradan 65 bin YTL’nin çalınmış olduğu belirlendi. 
     Soruşturmayı sürdüren ve veznelerden toplanan para miktarlarını belirleyen Asayiş Şube Müdürlüğü ekipleri, İZSU veznedarları ve güvenlik görevlilerinin tek tek ifadelerine başvurdu. 
     Bankaya parayı taşımakla sorumlu görevlilerin ifadelerinde araçtan Karşıyaka’da kısa bir süre ayrıldıkları bilgisine ulaşan polis, İZSU Karşıyaka Şubesi’nde görevli S.Ö’yü gözaltına aldı. 
     S.Ö’nün, görevlilerin araçtan uzaklaşmalarını sağladıktan sonra, paraların bulunduğu keseleri, önceden hazırladığı içi kağıt dolu keselerle değiştirerek gerçekleştirdiği ifade edildi. 
     Polisteki işlemlerinin ardından Karşıyaka Adliyesi’ne gönderilen S.Ö, çıkarıldığı mahkemece tutuklandı. 
     
</TEXT>
</DOC>
