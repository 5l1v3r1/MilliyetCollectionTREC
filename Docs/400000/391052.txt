<DOC>
<DOCNO> 391052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sondun42.html </URL>
<DATE> 2005/10/31/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Bush ve Berlusconi biraraya geldi 
</HEADLINE>
<TEXT>

     ABD Başkanı George Bush, Washington'u ziyaret eden İtalya Başbakanı Silvio Berlusconi ile bir araya geldi. 
     Bush, Berlusconi'yi kabul ettiği Oval Ofis'te gazetecilere yaptığı açıklamada, İtalya ile ABD arasındaki ilişkilerin güçlü ve önemli olduğunu söyledi. 
     Bu ilişkilerin, iki ülkenin ekonomileri açısından da önemli olduğunu belirten Bush, ''Ülkelerimiz arasındaki ticaretin canlı olduğunu bilmekten memnunum'' dedi. 
     Bush, ''Silvio'nun Afganistan ve Irak'taki halkın özgürlüğü için bulunduğu güçlü taahhüddüne teşekkür etmek istiyorum. Balkanlar'daki barış görüşünü de takdir ediyorum'' diye konuştu. 
     Berlusconi de, yaptığı açıklamada, ABD'nin geçen yüzyıldaki totalitercilikten kurtarmak için yaptıklarından dolayı bu ülkeye her zaman müteşekkir kalacaklarını söyledi. 
     İtalya Başbakanı, dünyadaki demokrasinin ve özgürlüğün sınırlarının genişletilmesinde ABD'nin yanında yer almanın kendileri için bir gurur nedeni olduğunu da ifade etti. 
     Berlusconi, La7 televizyonunda yayınlanan ropörtajında, ''Irak'ı işgal etmemesi konusunda Bush'u defalarca ikna etmeye çalıştığını'' söylemişti. 
     
</TEXT>
</DOC>
