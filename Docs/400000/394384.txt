<DOC>
<DOCNO> 394384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/son/sonspo17.html </URL>
<DATE> 2005/11/12/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Cagliari, teknik direktörlük görevine Nedo Sonetti'yi getirdi 
</HEADLINE>
<TEXT>

     İtalya Birinci Futbol Ligi Serie A takımlarından Cagliari, teknik direktörlük görevine Nedo Sonetti'yi getirdi. 
     11 maçta 3 teknik direktörle çalışan Cagliari'nin bu sezon 4. teknik direktörle anlaşma sağladığı belirtilirken, 64 yaşındaki teknik direktörle 1 yıllık sözleşme yapıldığı kaydedildi. 
     Serie A'da istediği sonuçları alamayan Cagliari, takımın bu sezon oynadığı 11 maçta Attilio Tesser, Daniele Arrigoni ve Davide Ballardini teknik direktör olarak görev yapmışlardı. 
     Yeni teknik direktör Nedo Sonetti, Serie A kariyerinde daha önce Udinese, Lecce, Brescia ve Palermo takımlarını çalıştırmıştı. 
     Ligde bu sezon teknik direktör değişikliğine giden diğer 2 takım ise düşme potasından kurtulmaya çalışan Lecce ve 18. sıradaki Treviso oldu. 
     
</TEXT>
</DOC>
