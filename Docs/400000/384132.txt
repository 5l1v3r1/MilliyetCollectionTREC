<DOC>
<DOCNO> 384132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sondun20.html </URL>
<DATE> 2005/10/05/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Erivan'ın 'Türkiye soykırımı tonamaya zorlanacak ' umudu 
</HEADLINE>
<TEXT>

     Erivan’ın Türkiye-AB müzakerelerinin sınırın açılması ve sözde Ermeni soykırımının tanınması için Ankara’yı zorlayacağını umduğu bildirildi. 
     Ermenistan Dışişleri Bakanlığı Sözcüsü Hamlet Gasparyan, Türkiye’nin AB üyelik müzakerelerinin başlatılmasıyla ilgili olarak yaptığı açıklamada, "AB ile müzakerelerin başlamasının, Türkiye’yi Ermenistan ile sınırlarını mümkün olduğunca çabuk açması yönünde zorlayacağını ümit ediyoruz" dedi. 
     Gasparyan, Avrupa Parlamentosu’nun bir süre önce sözde soykırımın Türkiye tarafından tanınmasının AB’ye üye olmada önkoşul olması yönündeki kararını anımsatarak, "Müzakereler sürecinde Türkiye’nin Ermeni soykırımını tanıyacağını da ümit ediyoruz" dedi. 
     Mediamax ajansının haberine göre Gasparyan, "Türkiye’nin ulusal azınlık haklarının korunması, düşünce özgürlüğü ve diğer demokratik standartlar ve değerlerin sağlanması yönünde gerçekçi adımlar atacağını da umuyoruz" diye konuştu. 
     
</TEXT>
</DOC>
