<DOC>
<DOCNO> 385106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sonspo29.html </URL>
<DATE> 2005/10/08/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Türkiye 2 - Almanya 1 Maç sonucu 
</HEADLINE>
<TEXT>

     A Milli Futbol Takımı, Almanya ile oynadığı özel maçı 2-1 kazandı. 
     
     İlk yarı 

     Karşılaşmaya hızlı başlayan milli takım, ilk yarıda rakibine oranla daha etkili bir oyun ortaya koydu. Tümer'le 2 şutu direkten dönen milliler, Halil'in golüyle ilk yarıyı 1-0 önde kapadı. 
     Almanya ise ilk yarıda milli takımın etkili oyunu karşısında fazla bir varlık gösteremedi. 
     10. dakikada Almanya defansında Owomoyela'nın kısa geri pasında araya giren Halil kaleci Kahn ile karşı karşıya kaldı. Ancak bu oyuncu kötü bir vuruşla topu yandan auta gönderdi. 
     13. dakikada Tümer'in ceza sahası dışından sert vuruşunda top üst direğe çarparak auta çıktı. 
     15. dakikada Schweinsteiger'in soldan ortaladığı topu kale önünde Ümit uzaklaştırarak tehlikeyi önledi. 
     19. dakikada Tümer'in ara pasıyla soldan Almanya ceza sahasına giren Halil, açısı daralınca meşin yuvarlağı penaltı noktası üzerine çıkarttı. Geriden gelen Tümer'in müsait durumdaki vuruşunda ise top yandan auta çıktı. 
     25. dakikada ceza sahası sol çaprazından Tümer'in sert vuruşunda top arka direkten dönerken, pozisyonu takip eden Halil düzgün bir vuruşla topu ağlarla buluşturdu ve milli takımı 1-0 öne geçirdi. 
     32. dakikada Hamit'in ara pasında ceza sahası sağ çaprazında topu önüne alan Nihat'ın dar açıya rağmen yerden sert vuruşunda meşin yuvarlak kaleci Kahn'dan döndü. 
     Karşılaşmanın ilk yarısını milli takım 1-0 önde kapadı. 
     
     İkinci yarı 

     İlk yarıyı 1-0 önde kapatan A Milli Takım, ikinci yarıda daha etkili gözüken Almanya'nın ataklarına başarıyla karşı koyarken, özellikle kaleci Volkan başarılı performansıyla dikkat çekti. Pozisyon yönünden vasat geçen ikinci yarının sonunda genç oyuncu Nuri'nin golüyle skoru 2-0'a getiren milliler, Neuville'in golüne engel olamamasına karşın mücadelen gülen taraf olarak ayrılmasını bildi. 
     Almanya da ikinci yarıda Neuville ve Deisler ile beraberlik golünü aradıysa da 89. dakikada Nuri Şahin'in attığı golle 2-0 yenik duruma düştü. Neuville'nin uzatmalardaki golüyle farkı 1'e indiren Almanya, sahadan 2-1 yenik ayrıldı. 
     59. dakikada Nihat'ın yaklaşık 25 metreden sert vuruşunda yerden seken top, kaleci Kahn'ın ellerinde kaldı. 
     62. dakikada ceza sahası dışında soldan Deisler'in serbest vuruşunda köşeye giden topu Volkan uzanarak kontrol etti. 
     65. dakikada Borowski'nin pasında sağ ön direkte topla buluşan Neuville'nin şutunda meşin yuvarlak kaleci Volkan'dan döndü ve defans tehlikeyi uzaklaştırdı. 
     69. dakikada Neuville'nin soldan kullandığı korner vuruşunda kaleci Volkan topu yumruklarken, dönen topa ceza sahası dışından Schneider'in aşırtma vuruşunda meşin yuvarlak üsten auta çıktı. 
     73. dakikada sağdan Neuville'in yaptığı ortaya penaltı noktası üzerinde iyi yükselen Podolski'nin kafa vuruşunda meşin yuvarlak üstten auta gitti. 
     74. dakikada Deisler'in ceza yayı önünde sol çaprazdan sert vuruşunda meşin yuvarlak üstten auta gitti. 
     89. dakikada çalımlarla Almanya ceza sahasına giren Serhat'a defansın müdahalesi sonrası top arka direkte Necati'nin önünde kaldı. Bu oyuncunun vuruşu kaleci Kahn'dan dönerken, seken topu Nuri filelere göndererek farkı 2'ye çıkardı 2-0 
     90. dakikada Neuville'nin penaltı noktasına yakın noktadan sert vuruşunda savunmaya da çarpan top filelerle buluştu 2-1 
     Türkiye, Almanya karşısında 2-1'lik skorla mücadeleden galip ayrıldı. 
     

Stat Atatürk Olimpiyat Hakemler Domenico Messina xxx, Duccio Baglioni xxx, Nicola Nicoletti xxx İtalya Türkiye Volkan xxx, Hamit xx, Alpay xx, İbrahim Toraman xx, Ümit xx Dk. 78 İbrahim Akın xx , Selçuk xx Dk. 86 Nuri xx , Hüseyin xx, Yıldıray xx Dk. 46 Ergün xx , Nihat xx Dk. 83 Serhat x , Tümer xxx Dk. 67 Necati xx , Halil xxx Dk. 46 Serkan xx Almanya Kahn xx, Owomoyela x, Sinkievicz xx, Mertesacker xx, Jansen xx, Frings x Dk. 46 Deisler xx , Borowski xx Dk. 73 Hanke x , Schneider xx, Schweinsteiger xx Dk. 81 Hitzlsperger x , Kuranyi x Dk. 46 Neuville xx , Podolski xx Goller Dk. 25 Halil, 89 Nuri, Dk. 90 Neuville Sarı kartlar Dk. 22 Frings Almanya , Dk. 75 Volkan, Dk. 80 Hüseyin Türkiye      
</TEXT>
</DOC>
