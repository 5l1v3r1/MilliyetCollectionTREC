<DOC>
<DOCNO> 390758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/ekonomi/aeko.html </URL>
<DATE> 2005/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Masaya yumruğu vururuz 
</HEADLINE>
<TEXT>


Bankalar Birliği Başkanı ve İş Bankası Genel Müdürü Ersin Özince, 'Mevduat faizi, tahvil faizinin üzerine çıkabiliyor. Sabırla izliyoruz. Piyasa payımıza tehdit geldiğinde masaya yumruğumuzu vururuz" dedi 

Songül Hatısaru 

Türkiye'nin en büyük özel bankası İş Bankası yeni arayışlar içinde. Genel Müdür Ersin Özince özelleştirilecek kamu bankaları dahil, yerli bütün banka satışlarını değerlendireceklerini söylüyor. 
İki hafta önce borsa koridorlarında İş Bankası'nın Citibank ile özel görüşmeler yaptığına dair söylentiler yayıldı. Bu söylentilerin yaklaşık bir ay önce Citibank genel müdürüyle yaptıkları yemekli bir toplantı nedeniyle çıkmış olabileceğini belirten Özince, 'özel görüşme' söylentilerini yalanlıyor. Özince'nin sorularımıza yanıtları şöyle 

Mevduat kapma yarışı sürüyor mu Bu yarış küçük ve orta ölçekli bankalar için bir tehdit oluşturur mu 
Sanmıyorum. Çünkü artık bankalarımızı mevduat dışı kaynaklarla da fonlamaya başladılar. Bilançolar giderek daha çok yurtdışı kaynaklı borçlanmalarla büyüdü. Mevduat tabi ki her zaman esas kaynaktır. Ama küçük bankalarımızın böyle bir sıkıntı içinde olduğu pek görülmüyor. Bu yarış bankalarımızın k rlılığını olumsuz etkiliyor. Mevduat faizinin kimi zaman tahvil faizlerinin üzerine çıkmasına neden oluyor. 
Bilançoları daha büyük gösterme çabasıyla büyük meblağlı mevduata yüksek faiz vermek, faizlerin gerilemesini de geciktiriyor. İş Bankası özelinde bu eğilime ayak uydurmak zorunda kalsak bile tetikleyicisi olmadığımızı ve faiz yarışlarında yarar görmediğimizi, işin doğal seyriyle oluşmasını sabırla izlediğimizi söylemek isterim. Ama tabii sektörün en büyük özel bankası olarak gerektiği zaman rekabet gücümüzü ortaya koyarız. Piyasa payımıza tehdit geldiğinde masaya yumruğumuzu vururuz. 

Yeni aksiyonlarımız olabilir 
Özelleştirilmesi gündeme gelecek olan kamu bankaları ile ilgilenir misiniz 
Mutlaka ilgilenecek bir mali güce ve piyasa payına sahibiz. Özel sektörde bile sahipliği sorgulanacak müessese olursa mutlaka tavrımızı koyarız. Bu konuda şimdiye kadar bir aksiyonumuzun olmaması, arzu etmediğimizden değil gerekli koşulların oluşmamasından. Ama bundan sonra da Türkiye'de banka satışları olursa özel olsun kamu olsun mutlaka ilgileniriz. 

Kamu kurumlarının mevduatlarını kamu bankalarında tutma zorunluluğunun değişmesiyle ilgili bir çalışma vardı. Ne aşamada 
Bankalar Birliği olarak kalkması yönünde talebimiz oldu. Burada rating gibi bazı kriterler konulabilir. 10 yıldır süren bu uygulamanın yıl sonu gibi kalkabileceğine dair hükümetten bazı sinyaller geldi. Bu serbest piyasaya uygun bir husus değil. Kalkması bir anlamda hem haksız rekabeti önler hem de o kuruluşlarımız kendi finansal ihtiyaçlarını çok daha iyi karşılama imk nına kavuşurlar. 

'Paşabahçe halka açılsın isteriz' Halka açık olmayan bazı iştiraklerinizi halka açacaktınız Bunlar hangileri ve ne zaman açarsınız 
Şişecam'ın yurtdışında yatırımları var, onları yabancı borsalarda halka açabiliriz. Ancak mevcut durumda bir varlığımızı satma konusunda alınmış bir kararımız olmadığının da altını çizmek isterim. Şişecam borsaya açık ama onun en büyük alt şirketlerinden Paşabahçe değil. Çok arzu ederiz günün birinde halka açılsın diye. Şişecam'ın halka açıklık oranı artırılabilir. Böyle bir operasyon başarılı olur diye düşünüyorum.Ama alınmış böyle bir karar yok. 

'Citibank'la Türkiye'yi konuştuk' Citibank'la özel bazı görüşmeler yaptığınıza dair bazı duyumlar alıyoruz. Sürpriz gelişmeler mi var 
Hayır. Böyle bir şey mevzubahis değil. Citibank zaten en büyük, işbirliği içinde olduğumuz kuruluşlardan. Sayın Charles Prince kendi personeliyle ilgili bir toplantı nedeniyle Türkiye'ye geldiğinde görüştüm ama bu özel bir görüşme olmadı. Ama Citibank ile İş Bankası'nın akıllara gelen tarzda bir işbirliği sözkonusu değil. 
Düzenlediği toplantıda Citibank'la iş ilişkileri yüksek olan özel sektörden 7 - 8 firmanın temsilcisi daha vardı. Türkiye'yi konuştuk. Kendi adımıza olumlu bir hava gördüğümüz için grubumuzun Türkiye'ye ciddi yatırım yapmaya devam edeceğini söyledim. 


</TEXT>
</DOC>
