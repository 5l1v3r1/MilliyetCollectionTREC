<DOC>
<DOCNO> 358141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sontur32.html </URL>
<DATE> 2005/07/04/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Aşçı olarak çalışan genç, tartıştığı seyyar çiçekçiyi öldürdü 
</HEADLINE>
<TEXT>

     Antalya’da bir restoranda aşçı olarak çalışan genç, tartıştığı seyyar çiçekçiyi bıçaklayarak öldürdü. 
     AA muhabirinin aldığı bilgiye göre, Güzeloba Mahallesi’nde bir restoranda aşçı olarak çalışan K.K 23 , seyyar çiçekçi Teşup Kayabaş 37 ile henüz bilinmeyen nedenle tartıştı. K.K, tartışmalarından 1 gün sonra, Güzeloba Mahallesi’ndeki bir büfe önünde karşılaştığı Kayabaş’ı bıçaklayarak ağır yaraladı. 
     Teşup Kayabaş, kaldırıldığı Atatürk Devlet Hastanesi’nde hayatını kaybetti. 
     Kayabaş’ın cesedi, otopsi yapılmak üzere Akdeniz Üniversitesi Adli Morgu’na kaldırıldı. 
     K.K, Asayiş Şube Müdürlüğü Cinayet Bürosu ekiplerinin istihbarat çalışması sonucu gözaltına alındı. 
     
</TEXT>
</DOC>
