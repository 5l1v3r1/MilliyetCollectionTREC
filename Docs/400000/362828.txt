<DOC>
<DOCNO> 362828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sontur16.html </URL>
<DATE> 2005/07/20/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kolalı tecavüzcüye 2.5 yıl hapis .. 
</HEADLINE>
<TEXT>

     Neşet KARADAĞ DHA 

      ADANA’da Hiç esmer sevgilim olmadı’ diyerek evlilik vaadiyle kandırdığı 17 yaşındaki F.G.’nin kolasına ilaç koyarak tecavüz ettiği iddia edilen 34 yaşındaki Fatih Havan, 2.5 yıl hapis cezasına mahkum edildi. Duruşma hakiminin, Esmer sevgiliyi buldun mu '' sorusuna Fatih Havan, Keşke bulmaz olaydım'' diye yanıt verdi. 
     Hırsızlık, cinsel taciz’ gibi 11 ayrı suçtan sabıkası bulunan Fatih Havan, yaklaşık 1.5 yıl önce F.G. ile tanıştı. İddiaya göre evli olan Havan, Seninle evleneceğim’ diyerek F.G.’yi annesi ile tanıştırmak bahanesiyle evlerine götürdü. Evde, ilaç koyduğu kolayı F.G.’ye içirdi. Genç kız kendinden geçince de tecavüz etti. F.G. uyandığında tecavüze uğradığını anlayınca Havan hakkında şikayetçi oldu. 
     Adana 5’nci Ağır Ceza Mahkemesi’nde, Reşit olmayan mağdureyi rızası dışında alıkoymak ve ırza geçmek’ suçundan 7 yıla kadar ağır hapis cezası istemiyle bir süre tutuklu yargılandıktan sonra tahliye edilen ve başka bir suçtan tutukluluğu süren Havan, bugün karar duruşmasına çıktı. 
     
     HAKİMLE İLGİNÇ DİYALOG 
     F.G.’nin duruşmaya gelmemesi üzerine, yeni TCK’da müştekiye de avukat tayini gerektirdiğinden Baro’dan avukat talep edildi. Avukat Fatoş Hacıvelioğlu’nun mahkemeye gelip vekil tayin edilmesinin ardından yapılan karar duruşmasında Havan, F.G. ile kendi rızasıyla ilişkiye girdiğini iddia ederek tahliyesini istedi. Mahkeme Başkanı da, Esmer sevgiliyi bulabildin mi '' diyerek Havan’a son sözünü sordu. Havan da, Keşke bulmaz olaydım'' dedi. Havan, daha önceki ifadelerinde, F.G.’ye yolda giderken görüp aşık olduğunu öne sürerek, Kendisine hiç esmer sevgilim olmadığını söyleyip arkadaşlık teklif ettim. Kabul etti. Buluştuk. Evimize götürdüm. Kendi rızasıyla ilişkiye girdik. Kız değildi. Daha sonra yanıma sığındı. 2- 3 gün birlikte olduk. Beni eve götürme ağabeyim öldürür’ demesine rağmen onu alıp polise teslim ettim. İsterse onunla evlenirim. Evlenmek için birlikte oldum'' diye kendini savunmuştu. 
     Annesiyle daha önceki duruşmalara gelen F.G. ise, 1,5 ay arkadaşlık yaptım. Bana, Seninle evleneceğim. Çok mutlu olacağız’ diye bir çok yalan söyledi. Yurt dışından geldiğini, muhasebeci olduğunu söylüyordu. Ancak, hiç işe gittiğini görmedim. Ama, devamlı parası olurdu. Beni içine uyku hapı koyduğu kolayla uyutup, tecavüz etti. Şikayetçiyim. Evlenmek te istemiyorum. Cezalandırılsın'' demişti. 
     Mahkeme heyeti, Havan’ı, F.G.’ye tecavüz etmek suçundan bir yıl 4 ay 21 gün, alıkoymak suçundan da 11 ay 21 gün olmak üzere toplam 2 yıl 4 ay 12 gün ağır hapis cezası verdi. Havan, birisi erkek 2 çocuğa cinsel tacizde bulunmak suçundan da, Adana 2’nci Ağır Ceza Mahkemesi’nde 3 ay önce 8 yıl ağır hapis cezasına mahkum edilmişti. 
     
</TEXT>
</DOC>
