<DOC>
<DOCNO> 356301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonspo25.html </URL>
<DATE> 2005/06/28/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Beşiktaş Kovaçeviç için 3 milyon euro teklif etti 
</HEADLINE>
<TEXT>

     Mehmet ÇİFTÇİ İSPANYA, DHA 

İSPANYOL Real Sociedad kulübü, Beşiktaş’ın Darko Kovaçeviç’i transfer etmek üzere kendilerine resmi teklif yaptığını açıkladı. 
     İspanyol kulübünden yapılan açıklamada, Beşiktaş ile geçen hafta biraraya gelinerek Sıp golcü Kovaçeviç’in siyah-beyazlı kulübe transferi için masaya oturulduğu belirtildi. Beşiktaş’ın Kovaçeviç’e önerdiği parayı ’komik’ bulan Real Sociedad bu miktarın yukarıya çekilmesi halinde golcü oyuncularını satmaya yanaşacaklarını ifade etti. 
     İspanyol basınına da yansıyan haberlerde Beşiktaş’ın bu transfer için İspanyol takımına 3 milyon euro önerdiği öğrenildi. Diario Basco gazetesinin iddasına göre Kovaçeviç’in transferine 6 milyon euro’dan açmayı planlayan Bask takımı ise bu rakımın aşağında herhangi bir miktarı kabul etmeyecek. 
     Bu arada, Kovaçeviç’in Beşiktaşa gelmeye hazır olduğuda gelen haberler arasında. Sırp golcünün uzun süredir Avrupa kupalarında oynayan bir takım bulmaya çalıştığını öne süren gazete, Beşiktaş’ın fiyatı biraz daha yukarıya çekmesi halinde Real Sociedad’ın Kovaçeviç’i elden çıkarmaya yanaşacağını kaydetti. 

     
</TEXT>
</DOC>
