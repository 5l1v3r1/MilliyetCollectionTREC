<DOC>
<DOCNO> 394868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sontur03.html </URL>
<DATE> 2005/11/14/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Rektör Aşkın'ın hayati tehlikesi devam ediyor... 
</HEADLINE>
<TEXT>

     Tutuklu bulunduğu Van M Tipi Cezaevi'nde rahatsızlanarak Yüzüncü Yıl Üniversitesi YYÜ Tıp Fakültesi Araştırma Hastanesi'ne kaldırılan YYÜ Rektörü Yücel Aşkın'ın hayati tehlikesinin devam ettiği bildirildi. 
     YYÜ Tıp Fakültesi Araştırma Hastanesi Başhekimi Doç. Dr. Hüseyin Avni Şahin, AA muhabirine yaptığı açıklamada, Rektör Aşkın'ın hayati tehlikesinin devam ettiğini, gerekli takibin yapıldığını belirtti. 
     Aşkın, Van M Tipi Cezaevi'nde, aynı koğuşu paylaştığı YYÜ Genel Sekreter Yardımcısı Enver Arpalı'nın intihar etmesinin ardından rahatsızlanarak, YYÜ Tıp Fakültesi Araştırma Hastanesi'ne kaldırılmıştı. Aşkın, kalp spazmını izleyen ileti bozukluğu ve pankreatik şüphesiyle yoğun bakımda tedavi altına alınmıştı. 
     

     
</TEXT>
</DOC>
