<DOC>
<DOCNO> 383770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/yasam/yas03.html </URL>
<DATE> 2005/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bomba gibi kahvaltının sırrı yulaflı gevreklerde 
</HEADLINE>
<TEXT>


Günün en önemli öğününü, zihni açıp uzun süre tok tutacak besinlerle geçirmekte yarar var. Bunun en iyi yolu ise gevreklerle yapılan kahvaltı 

bir kibrit kutusu lezzet TAYLAN KÜMELİ 

Araştırmalar, okula kahvaltı ederek giden çocukların başarısının, kahvaltı etmeyenlere oranla çok daha yüksek olduğunu gösteriyor. Benzer şekilde çeşitli bilimsel çalışmalar, zamansızlık ya da kilo vermek amacıyla kahvaltıyı atlayan yetişkinlerde gün içinde performans düşüklüğü görüldüğüne işaret ediyor. İşte bu noktada 'kahvaltılık gevrekler', tempolu bir yaşam için besleyici, lezzetli ve pratik bir çözüm olarak karşımıza çıkıyor. 

Meyvelileri seçin 
Gevrekler ideal birer kahvaltı alternatifidir. Posa içerdiği ve yanında genellikle süt veya yoğurt tüketildiği için kana karışma hızı yavaşlayarak acıkma hissini azaltır. Ancak basit şekerli gevrekler yerine şekersiz veya meyveli seçeneklerin tüketilmesi daha yerinde olacaktır. 

Yulaf en iyisi 
Genellikle çözünür posa içeren yulaf gevreği tercih edilmelidir. Ayrıca, mısır ve buğday gevrekleri de kullanılabilir. 5-6 yemek kaşığı kahvaltılık gevrek, 1 su bardağı diyet veya yarım yağlı sütle tüketilebilir. 
Bu öğüne, 1 tatlı kaşığı toz ketentohumu ve yine 1 tatlı kaşığı toz kepek eklendiğinde, posa miktarı artacak ve sizi daha tok tutacaktır. Ayrıca eklenecek olan 1 adet taze örneğin 1 adet kayısı, veya yarım adet rendelenmiş elma ya da kuru meyve de, vitamin, mineral ve posa sağlayarak hem kendinizi daha iyi hissetmenizi, hem dengeli beslenmenizi sağlar. 

Taylight Yulaf Ezmeli Kahvaltı 

Malzemeler 
5 yemek kaşığı yulaf ezmesi1 çay bardağı suOrta boy bir elmanın yarısı1 çay kaşığı tarçın1 cevizin içi 

Yapılışı Yulaf ezmesine suyu ilave ederek pişirdikten sonra biraz soğutmaya bırakın, daha sonra da içine elmayı rendeleyin, 1 çay kaşığı tarçın ve ceviz içini de karıştırıp servis edin. 


</TEXT>
</DOC>
