<DOC>
<DOCNO> 351076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sonspo26.html </URL>
<DATE> 2005/06/11/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Gürsoy " Ribery'nin alacağı olduğu dedikodularına dikkate almayın" 
</HEADLINE>
<TEXT>

     Galatasaray Kulübü İkinci Başkanı Ergun Gürsoy, Fransız futbolcu Ribery’nin kulüpteki alacakları yüzünden sorun çıkardığı biçimindeki haberlerin doğru olmadığını söyledi. 
     Ergun Gürsoy, bir televizyon kanalında yaptığı açıklamada, bir Türk menajerin Kayseri’de yerel bir televizyona bu konuyla ilgili yaptığı açıklamanın dikkate alınmaması gerektiğini belirterek, "Ribery’nin menajeri yabancıdır. Bu oyununun bonservis parası daha yeni ödendi. Kayseri’de yerel bir kanalda gevezenin biri konuşmuş, bunu dikkate almayalım. Böyle birşey yok" dedi. 
     Galatasaray’da 4 yıldır maddi sıkıntı olduğunu inkar etmediklerini kaydeden Gürsoy, "Bilançolar açık, bunu inkar etmedik. Ama bu haberler doğru değil. Ribery’nin Türk menajeri yok. Bunlar yanlış şeyler" diye konuştu. 
     
</TEXT>
</DOC>
