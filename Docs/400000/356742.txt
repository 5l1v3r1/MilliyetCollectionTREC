<DOC>
<DOCNO> 356742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sontur13.html </URL>
<DATE> 2005/06/29/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Alanya'da iki otostop, iki tecavüz .. 
</HEADLINE>
<TEXT>

     Sefa KARACAN ALANYA Antalya , DHA 

      ANTALYA'nın Alanya İlçesi'nde 21 yaşındaki Norveçli Hansietle Dale, 4 kişinin kendisine tecavüz etmeye kalktığını iddia ederken, 18 yaşındaki İsveçli Natalis Borshcnov ise tecavüze uğradığını öne sürdü. Dale şikayetçi olmazken, Borshcnov'a tecavüz ettikleri öne sürülen iki kişi gözaltına alındı. 
     Alanya'ya tatile gelen Norveçli Hansietle Dale, sabaha doğru Rıhtım Caddesi'ndeki eğlence yerlerinden çıktıktan sonra oteline gitmek için Kuyular Önü Camisi önünde otostop çektiği bir otomobili durdurdu. Hareket eden otomobile bir süre sonra 3 kişinin daha bindiğini anlatan Dale, kaldığı oteli geçtiklerinde şoförden durmasını istediğini, ancak otomobilin durmadığını söyledi. 
     Ağaçlık bir alana götürüldüğünü ve burada kendisine tecavüz edilmek istendiğini belirten Dale, kaçarken diken ve çalılara çarparak yaralandığını, daha sonra yola çıkıp durdurduğu bir başka otomobile binerek kurtulduğunu ifade etti. Dale, otomobil sürücüsünün kendisini Cikcilli Altınkent Sitesi civarına bıraktığını, burada ağlarekn kendisini gören çere sakinleri tarafından polise teslim edildiğini anlattı. 
     18 yaşındaki İsveçli Natalis Borshcnov ise barlar sokağından çıktıktan sonra oteline gitmek için iki kişinin bulunduğu bir motosikleti durdurduğunu söyledi. Borshcnov'in otelin önüne geldiğinde Tecavüze uğradım'' diye bağırması üzerine motosikletli kişiler kaçtı. Turist kızın verdiği ifade üzerine polis ekipleri 07 NH 975 plakalı motosikletteki iki kişiyi yakalayıp gözaltına aldı. 
     Norveçli Dale, şikayetçi olmadığını söyleyip polis merkezinden ayrılırken, diğer tecavüz iddiasıyla ilgili soruşturmanın sürdürüldüğü bildirildi. 
     
</TEXT>
</DOC>
