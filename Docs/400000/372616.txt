<DOC>
<DOCNO> 372616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sonyas08.html </URL>
<DATE> 2005/08/24/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Şekerleme uyku düzenini bozuyor 
</HEADLINE>
<TEXT>

     Demet ÖZTÜRK DHA 

      PSİKİYATRİ Uzmanı Dr. Arzu Bilgin, uykunun genel sağlığın bir göstergesi olduğunu belirterek, Sabah şekerlemesi, uyku düzenini bozar, gün boyu iş verimini düşürür'' dedi. 
     Tekden Tıp Merkezi Psikiyatri Uzmanı Dr. Arzu Bilgin, Uyku bozukluğu, birçok psikiyatrik hastalığın öncü belirtisi olması açısından önemlidir. Ağır ve süregen uykusuzluk insanoğluna en çok acı veren durumdur. Uyku sorunları iş yaşamında ciddi verim düşüklüğünün, günlük yaşam için de ağır sinir bozuklukları, kavga ve başta trafik kazaları olmak üzere sorunların önde gelen nedenleri arasındadır'' diye konuştu. 
     
     ŞEKERLEMEYE DİKKAT 
     Sabah şekerlemesinin günlük hayata olumsuz yansıdığını ifade eden Dr. Bilgin, Sabah uyandıktan sonra veya gündüz kısa aralıklarla yapılacak şekerlemeyle uyku tamamlanamaz. Sabah uyandıktan sonra biraz daha uyuma isteği ile birçok kişinin yaptığı uyku şekerlemeleri, fayda yerine zarar getirir. Kısa süreli uykular, gün boyu verimi düşürür. Gece uykusundan çalındığı için bir sonraki gecenin uykusu da bozulur. Devam eden şekerlemeler kronik uyku bozukluklarına neden olur'' dedi. 
     Düzenli uyku için yatma ve kalkma saatlerine uyulması gerektiğini söyleyen Dr. Arzu Bilgin, Uyku bozuklukları tedavi edilmezse zamanla psikiyatrik sorunlara yol açar'' diye sözlerini tamamladı. 
     
</TEXT>
</DOC>
