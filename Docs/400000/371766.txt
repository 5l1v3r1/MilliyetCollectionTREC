<DOC>
<DOCNO> 371766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/spor/spo08.html </URL>
<DATE> 2005/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüya gibi geçti 
</HEADLINE>
<TEXT>


23. Dünya Üniversiteler Yaz Oyunları, İzmir'deki mükemmel kapanış töreniyle perdesini indirdi 


Türkiye'nin ağustos ayına damgasını vuran Formula 1 ile birlikte iki organizasyonundan biri olan 23. Dünya Üniversiteler Yaz Oyunları UNIVERSİADE da zorlu yarış ile birlikte tamamlanırken, İzmir'in gerçekleştirdiği ev sahipliği tüm övgüleri aldı. 
Türkiye'nin 298 sporcuyla ter döktüğü oyunlarda 131 ülkeden 7 bin 805 sporcu mücadele etti. Dün akşam yapılan renkli kapanış töreni ise tek kelimeyle muhteşemdi. TRT'nin 147 ülkeye canlı yayınladığı törende 11 Ağustos'ta yakılan oyunlar meşalesi sönerken, FISU bayrağı 2007'nin sahibi Bangkok'a teslim edildi. Açılış törenindeki tartışmaların ardından, bu kez stada dev Atatürk posteri ve Türk Bayrağı asıldı, "Yurtta Barış, Dünyada Barış" pankartı taşındı. Atatürk Stadı'na gelenlere 50 bin Türk bayrağı, 5 bin balon dağıtıldı. 
Uluslararası Üniversite Sporları Federasyonu FISU Başkanı George Killian, "11-21 Ağustos tarihleri arasında, bir efsane insanın, kenti ve ülkesiyle ilgili rüyası gerçek oldu. Muhteşem bir UNIVERSİADE yaşadık" dedi. 
Kapanış töreni, ülke sporcularının geçişinin ardından, Anadolu Ateşi'nin büyüleyici gösterileri ve Athena'nın tribünleri kendinden geçiren şarkılarıyla son buldu. Bu arada on kişilik İşçi Partili, stadın çevresindeki gönderden Kıbrıs Rum Kesimi bayrağını indirerek yerine KKTC Bayrağı'nı çekti. 
Son gün müsabakalarında ise Basketbol Erkek Milli Takımımız, ilk yarısını 34-21 geride kapattığı maçta Almanya'ya 74-55 yenilerek, oyunları 6. sırada kapattı. 

Madalya durumu ÜLKE ALTIN GÜMÜŞ BRONZ TOPLAM 1-Rusya 26 16 23 65 2-Çin 21 16 12 49 3-Japonya 18 18 20 56 4-Ukrayna 18 16 18 52 5-ABD 17 12 14 43 6-Polonya 12 8 8 28 7-G.Kore 11 14 9 34 8-Türkiye 10 11 6 27 9-Tayvan 6 2 4 12 10-İtalya 5 6 13 24 11-Fransa 5 3 7 15 12-Almanya 4 5 8 17 13-Brezilya 4 2 9 15 14-İngiltere 3 9 7 19 15-Belarus 3 6 6 15 16-Kanada 3 6 3 12 17-Estonya 3 1 2 6 18-Uganda 3 - - 3 19-İran 2 6 4 12 20-Hollanda 2 1 2 5 21-Çek Cum. 2 - 2 4 22-Hırvatistan 2 - - 2 23-Meksika 1 5 7 13 24-K.Kore 1 3 2 6 25-Y.Zelanda 1 3 1 5 26-Kazakistan 1 2 6 9 27-Macaristan 1 2 2 5 28-S.Karadağ 1 2 2 5 29-Küba 1 1 4 6 30-İspanya 1 1 2 4 31-Jamaika 1 1 1 3 32-Tayland 1 1 1 3 33-Gürcistan 1 - 3 4 34-G.Afrika 1 - 2 3 35-Avusturya 1 - 1 2 36-Romanya 1 - 1 2 37-Letonya 1 - - 1 38-Moğolistan 1 - - 1 39-Slovenya 1 - - 1 40-İsviçre - 2 3 5 41-Portekiz - 2 - 2 42-Ermenistan - 1 4 5 43-İrlanda - 1 4 5 44-Avustralya - 1 3 4 45-Yunanistan - 1 3 4 46-Belçika - 1 2 3 47-Fas - 1 2 3 48-Slovakya - 1 2 3 49-Finlandiya - 1 1 2 50-Litvanya - 1 1 2 51-Senegal - 1 1 2 52-Cezayir - 1 - 1 53-Mısır - 1 - 1 54-Moldova - 1 - 1 55-Azerbaycan - - 2 2 56-Kenya - - 2 2 57-Malezya - - 1 1 


</TEXT>
</DOC>
