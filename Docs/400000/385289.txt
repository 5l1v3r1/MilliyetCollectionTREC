<DOC>
<DOCNO> 385289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/son/sonspo02.html </URL>
<DATE> 2005/10/09/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Gürsoy'un açıklamalarına camiadan tepki yağıyor 
</HEADLINE>
<TEXT>

     Ergun Gürsoy’un Fener’in gerisinde kaldık sözleri başta Divan Kurulu olmak üzere duayenlerin tepkisini aldı. 
     Galatasaray İkinci Başkanı’nın Fenerbahçe ile ilgili yorumları gündeme bomba gibi düştü 
     
     Divan’a taşınacak 
     Galatasaray camiasında bir süredir devam eden sessizlik önceki gün İkinci Başkan Ergun Gürsoy’un, Fenerbahçe’nin gerisinde kaldık'' sözleriyle yerini yine fırtınaya bıraktı. Gürsoy’un sözleri camiayı adeta allak bullak ederken, önde gelen isimler Gürsoy’u topa tuttu. Divan Kurulu Üyesi Turgan Ece, Galatasaray İkinci Başkanı’nın bu sözleriyle gündemde kalmaya çalıştığını belirterek, Ergun Gürsoy bunu hep yapıyor, abuk sabuk konuşuyor. Bu sözlerini gerekirse Divan’a taşıyacağız. Galatasaray, Fenerbahçe’yi niye kıskansın'' ifadelerini kullandı. 
     
     Başkan yanıtlasın’ 
     Eski yöneticilerden Ali Dürüst, Gürsoy’a ateş püskürdü. Dürüst, Birincisi Galatasaray, Fenerbahçe’nin gerisinde değil, koyduğu hedeflerin gerisinde... İkincisi yönetim sorunlara çare üretmiyor. Bu demeçler sıkıntıyı artırır. Avrupa’daki başarılara bakarsak, onların istikbali, bizim mazimizde kaldı. Bunu herkesten iyi yönetimin bilmesi gerekir'' yorumunu yaptı. Eşref Hamamcıoğlu ise, Şecaat arz ederken merdi kıpti sirkatin söyler. Yani çingene kendini överken, hırsızlığından bahsedermiş. Başarısızlık varsa bunun sorumlusu şu anki yönetimdir'' dedi. 
     
     Kendilerine baksınlar’ 
     Osman Hattat ise yönetimin icraatlarının Fenerbahçe’den daha sinir bozucu olduğunu belirtti. Hattat şunları söyledi Fenerbahçe nedeniyle Ergun Gürsoy’un sinirleri bozuluyorsa, bu Gürsoy ve Sayın Başkan’ın sayesinde oluyor. Ergun Gürsoy’un söylenmeye hakkı yok. Zaten kulübü kendileri yönetiyor. Şikayetçi olmayacak. Ayrıca Galatasaray’ın kenetlenmesi gerekmiyor. Bence bu yönetimden kurtulması gerekiyor.'' Özer Saracoğlu, Gürsoy’un sözlerine, Benim sinir sistemimi Fenerbahçe değil, bu tip demeçler veren yöneticiler bozuyor'' cevabını verdi. 
     
     Bu sözler yakışmaz’ 
     Uzun dönemler Galatasaray’da görev alan Celal Gürcan, ikinci başkanlık mevkinin bazı vasıflar istediğini söyledi. Gürcan, Galatasaray tüzüğünde ikinci başkanın yeri çok önemlidir. Gerektiğinde başkan gibi hareket eder. Fakat Ergun Gürsoy Fenerbahçe bizi geçti, ben Mart’tan sonra yokum, kaçıyorum'' diyor. Bu sözler yakışmaz. Ama merak etmesin Galatasaray’ın ışığı her zaman daha aydınlık olacak'' dedi. Yurdaşen Karahasan açıklamayı talihsiz bulurken, Böyle bir şey olsa bile tüm Türkiye ile paylaşmanın anlamı ne '' dedi. 
     
     Taraftar ne diyor 
     - Galatasaray ne zaman iyi gitse, sular ne zaman durulsa Ergun Gürsoy ortaya çıkar müthiş röportajlar’ yapar ve herşeyi allak bullak eder. Tek kelimeyle yazık. Sürekli çam deviren Ergun Gürsoy’a kimse, Konuşma kardeşim, konuştukça bizim de sinirimiz bozuluyor'' diyemeyecek mi 
     - Mesela Gürsoy’un sürekli kendini demeç vermek zorunda hissetmesi, bir kaç milyar beyin hücresinin ölümü sonucunda, beyin-konuşma merkezi ilişkilerinin gevşemesi ile açıklanabilir... Olaylara tıp çerçevesinden bakarsak herhalde daha rahat eder ve şahsı hoşgörürüz. 
     - Ergun Gürsoy’un demeci tek kelimeyle utanç verici. Bu yönetimin işbaşında kaldığı her gün Galatasaray’da yeni bir yara açılıyor. Bari susmasını bilin... 
     - Şu anda siz ve Başkanınız’ın Galatasaray’a yapacağı en büyük hizmet bir daha aday olmamak. 
     - Kamera şakası mı bu Bu nasıl bir yöneticiliktir Bu nasıl bir ikinci başkanlıktır 
     - Peki adama sormazlar mı sen bu 3 yılda ne yaptın diye Nasıl oldu da bu takım bu kadar gerilerden gelip seni her alanda geçti Mesela adamlar voleybol oynarken niçin başkanınız çıkıp konuşmaz 
     - Ergun Gürsoy derhal istifa etmelidir. Bu cümlelerden sonra Galatasaray’a hiçbir faydası dokunmaz çünkü Galatasaray’ın başarılarını küçümsemiş. 
     
</TEXT>
</DOC>
