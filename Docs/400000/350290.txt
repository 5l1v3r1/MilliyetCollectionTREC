<DOC>
<DOCNO> 350290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sondun40.html </URL>
<DATE> 2005/06/09/ </DATE>
<TIME> 21.35 </TIME>
<AUTHOR>  </AUTHOR>
<HEADLINE>
Erdoğan, BM Genel Sekreteri Annan ile bir araya geldi... 
</HEADLINE>
<TEXT>

     Başbakan Recep Tayyip Erdoğan, Birleşmiş Milletler BM Genel Sekreteri Kofi Annan’la BM binasındaki bürosunda bir araya geldi. 
     Planlanandan bir saat gecikmeli başlayan ve yaklaşık bir saat sürmesi beklenen yemekli görüşmede Başbakan Erdoğan’a, Dışişleri Bakanı ve Başbakan Yardımcısı Abdullah Gül, Savunma Bakanı Vecdi Gönül, Başmüzakereci, Devlet Bakanı Ali Babacan ve Türkiye’nin BM Daimi Temsilcisi Büyükelçi Baki İlkin eşlik ediyor. 
     Erdoğan-Annan görüşmesinin ana gündemini, Kıbrıs sorununun oluşturması bekleniyor. 
     Görüşmedeki gecikmeden dolayı, basın mensuplarının görüntü almasına görüşmenin bitiminde izin verileceği belirtildi. 
     Görüşmeden sonra Başbakan Erdoğan’ın Türkevi’nde bir basın toplantısı düzenlemesi bekleniyor. 
     
</TEXT>
</DOC>
