<DOC>
<DOCNO> 381600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sonsiy05.html </URL>
<DATE> 2005/09/26/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
65 yıllık CHP'li aile, partiden istifa etti 
</HEADLINE>
<TEXT>

     Ferit ASLAN DHA 

      CHP’de 1940 yılından bu yana siyaset yapan Mardinli Boran’ ailesi, 65 yıllık siyaset yaşamlarına parti Genel Merkezi’ne gönderdikleri istifa dilekçesiyle nokta koydu. Ailenin siyasetteki temsilcisi ve CHP Savur İlçe Başkanı Arsan Boran, CHP’de ahde vefa’ olmadığı için istifa ettiğini belirterek, Çocuklarıma siyasete girmemeleri için vasiyette bulundum'' dedi. 
     CHP’de 65 yıldan beri siyaset yapan Boran ailesi, Genel Başkan Deniz Baykal’ın dün Mardin’e yaptığı geziden birkaç saat önce istifa ederek partiyle ilişiğini kesti. Savur ilçesinde CHP İlçe Başkanı olarak 15 yıldır görev yapan Arsan Boran, istifa gerekçesini, CHP’de ahde vefa olmadığını gördüğümüz için ailece istifa ettik. Partide düzelme olacağı düşüncesiyle yıllarca bekledik. Ama bunun olamayacağını görünce CHP ile yollarımızı ayırdık'' diye açıkladı. 
     Amcası Kamil Boran’ın CHP’den 4 dönem Milletvekilliği yaptığını, babasının da yıllarca Mardin İl ve Savur İlçe Başkanlığı görevini yürüttüğünü anlatan Boran, şöyle konuştu 
     Siyasette dürüst ve nitelikli kişilere yer verilmediğini, bunların değer görmediğini fark ettim. Ailece 65 yıldır zor şartlarda CHP’de siyaset yaptık. Ancak, daha önce defalarca dile getirdiğimiz eleştirilerin dikkate alınmadığını görünce aile olarak bu partiden ayrıldık. Başka bir partide aile olarak siyaset yapmayı düşünmüyoruz. Çocuklarıma da siyasete girmemeleri için vasiyette bulundum.'' 
     
</TEXT>
</DOC>
