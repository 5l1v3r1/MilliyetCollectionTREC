<DOC>
<DOCNO> 387452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sontur50.html </URL>
<DATE> 2005/10/17/ </DATE>
<TIME> 23.40 </TIME>
<AUTHOR>  </AUTHOR>
<HEADLINE>
DSÖ, Patnos'da yaşanan tavuk ölümleri için rapor istedi 
</HEADLINE>
<TEXT>

     Merkezi Paris'te bulunan Dünya Hayvan Sağlığı Örgütü DHSÖ , Ağrı'nın Patnos ilçesinde telef olan yaklaşık bin tavuk ile ilgili olarak Türk yetkililerden ayrıntılı bilgi istedi. 
     DHSÖ Başkan Yardımcısı Jean-Luc Angot, basına yaptığı açıklamada, telef olan tavuklarla ilgili daha fazla laboratuvar testine ihtiyaç duyulduğunu söyledi. 
     Angot, ''Sonuçlar negatif çıktı diye araştırma duramaz. İzleme testleri devam etmeli. İlk test sonucuna bakarak 'kuş gribi yok' diyemeyiz. Türkiye'nin İran ile sınır olması ve İran'dan özellikle yabani kuş ölümlerinin fazla olduğu yolunda raporlar gelmesi nedeniyle bu konuda dikkatli olmamız gerekir'' dedi. 
     Türkiye, yapılan testler sonucu, tavukların kuş gribinden ölmediğini açıklamıştı. 
     
     AFRİKA'YA SIÇRAMASI KÖTÜ OLUR 
     Öte yandan, Fransa'da kuş gribine karşı alınacak tedbirlerin planlamasından sorumlusu Didier Houssin, Le Monde gazetesine verdiği demeçte, kuş gribinin Afrika kıtasına sıçramasının ciddi bir tehlike oluşturacağını söyledi. 
     
</TEXT>
</DOC>
