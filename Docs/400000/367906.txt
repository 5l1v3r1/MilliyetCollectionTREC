<DOC>
<DOCNO> 367906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/ekonomi/eko04.html </URL>
<DATE> 2005/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk altı ay reklam yatırımları 1 milyar YTL'ye dayandı 
</HEADLINE>
<TEXT>


Reklamcılar Derneği'nin yaptığı açıklamaya göre, 2005 yılının ilk altı ayında Türkiye reklam pazarı 980 milyon YTL'yi buldu 

EKONOMİ SERVİSİ 

Türkiye reklam pazarı 2005 yılının ilk altı ayı itibariyle 980 milyon YTL 717.9 milyon ile 1 milyar YTL seviyesine yaklaştı 
Reklamcılar Derneği, medya kuruluşları ve medya ajanslarından aldığı verilerin ortalamasını alarak belirlediği reklam yatırımı rakamlarına göre 31 Haziran 2005 itibariyle ilk yarı yıl tahmini mecra gelirleri 980 milyon YTL yaklaşık 717.9 milyon dolar oldu. Geçen yılın ilk dönem tahmini mecra yayın gelirleri 545.8 milyon dolar olarak açıklanmıştı. 
2004 yılının ilk altı ayına göre bu yıl aynı dönemde YTL bazında yüzde 23.7 dolar bazında ise yüzde 31.5'luk bir büyüme gerçekleşti Reklamcılar Derneği, sadece mecraların yayın gelirlerini gösteren bu rakamlara yerel mecraların reklam gelirleri, ajans hizmet payları gibi netlikle ölçülemeyen gelirler gibi toplam reklam yatırımlarının yüzde 25'lik bir dilimini oluşturan diğer yatırımlar da dahil edildiğinde toplam reklam yatırımlarının 1.225 milyon YTL olarak gerçekleştiği tahmin edildiğini belirtti. 

Rekabet için reklam 
Derneğin açıklamasında, reklam harcamasının markaya yatırım olduğu, reklam yapmayan bir kuruluşun ciddi rekabet ortamında ayakta durmasının güçleştiği, reklam - tanıtımın, hammadde gibi ana girdilerden biri haline gelmekte olduğu belirtildi. 
Açıklamada, ekonominin 2005'te yüzde 5 daha büyüyeceği, böylece, çok uzun bir aradan sonra dört yıl üst üste büyüme başarısının gösterileceğine dikkat çekildi. 



</TEXT>
</DOC>
