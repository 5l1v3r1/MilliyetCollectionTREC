<DOC>
<DOCNO> 378989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sonsiy13.html </URL>
<DATE> 2005/09/16/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Ağar nikah şahitliği yaptı... 
</HEADLINE>
<TEXT>

     DYP Genel Başkanı Mehmet Ağar, partisinin İstanbul İl Başkanı Faik İçmeli’nin kızının nikah şahitliğini yaptı. 
     Ümraniye’deki Salon Princess’ta Ağva Belediye Başkanı Ali Acar’ın kıydığı nikahla, Faik İçmeli’nin kızı Melek İçmeli ile Önder Öğüt dünya evine girdi. 
     Nikahta gelinin şahitliğini Mehmet Ağar, damadın şahitliğini ise amcası Ömer Öğüt yaptı. 
     Mehmet Ağar, evlilik cüzdanını vermeden önce salondakilere dönerek, "Biz demokratik çalışma yapanlarız. Cüzdanı kime verelim " diye sordu. Ağar, Melek İçmeli’nin yakınlarının daha fazla alkış tutması üzerine evlilik cüzdanını geline verdi. 
     Yoğun trafik nedeniyle nikah törenine geç geldiğini ifade eden Ağar, "Onun için yolda arkadaşlara, trafiği kirli olan böyle bir yerde belediye başkanlığını almazsanız, size yazıklar olsun diyerek espri yaptım" dedi. 
     Nikah törenine, eski bakanlardan Saffet Arıkan Bedük, sanatçılar Fatih-Şebnem Kısaparmak, İzzet Yıldızhan, Esat Kabaklı ve çok sayıda davetli katıldı. 
     
</TEXT>
</DOC>
