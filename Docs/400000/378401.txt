<DOC>
<DOCNO> 378401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sonspo04.html </URL>
<DATE> 2005/09/14/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Milan'ın yedekleri, Fener'den pahalı... 
</HEADLINE>
<TEXT>

     Milan, F.Bahçe’yi 3-1 yenerken, yedek oyuncularının toplam 54 milyon Euroluk değerinin, Kanarya’nın bütçesi kadar olması dikkat çekti. 
     
     Puansız başladı 
     Fenerbahçe, son ana kadar Milan’la baş etmesine rağmen, yaptığı bir anlık defans hatasıyla rakibine boyun eğerken, Şampiyonlar Ligi’ne kötü bir başlangıç yaptı. İtalyan devi ise, bırakın ilk onbirde oynayan futbolcuları, yedekte oturan yıldızları ile ekibimize ağır bastı. Milan’ın ilk onbirde başlamayan yedek oyuncularının 54 milyon Euro eden toplam değeri, Fenerbahçe’nin neredeyse bir yıllık bütçesine eşit. 
     
     Umutlar sürüyor 
     Yedek kaleci Kalac 800 bin, Costacurta, 300 bin, Rui Costa 5 milyon, Gilardino 30 milyon, Vogel 5 milyon, Seedorf 10 milyon, Serginho da 3 milyon Euro’luk maliyetleriyle, Fenerbahçe’nin ilk onbirinden kat be kat çok daha değerli futbolcular. Milan’ın ilk onbirdeki futbolcularının değerini saymaya gerek bile yok. Kanarya, buna karşın iyi mücadele etmesine rağmen, kendisi için çok değerli bir puanı Milano’dan çıkaramadı, ama oynadığı futbolla umutlarını sürdürdü. 
     
</TEXT>
</DOC>
