<DOC>
<DOCNO> 354369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/soneko16.html </URL>
<DATE> 2005/06/22/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Tüketici güvensizlik sınırında bekliyor 
</HEADLINE>
<TEXT>

     Tüketici güveninde şubat ayında başlayan düşüş eğilimi mayısta da devam eti. Mayısta da yüzde 0.01 oranında düşen güven endeksi, satınalma gücü ve genel ekonomik duruma ilişkin olumsuz görüşler nedeniyle 100.3’le güvensizlik sınırı olan 100’ün altına oldukça yaklaşırken, endeksi güven sınırında tutan tek unsurun mevcut dönemin tüketim malı alınmasına uygunluğuna ilişkin görüşler oldu. 
     Merkez Bankası ve Devlet İstatistik Enstitüsü’nün DİE 
     ortaklaşa yürüttüğü, Tüketici Eğilim Anketi ve bu anketin sonuçlarından yararlanarak oluşturulan Tüketici Güven Endeksi’nin mayıs ayı sonuçlarını açıkladı. Buna göre nisanda 100.4’e kadar gerileyen Tüketici Güven Endeksi, mayısta ise 100.3’e indi. Bu endeksin açıklanmaya başlandığı Aralık 2003’ten bu yanaki en düşük düzeyine indiğine işaret ediyor. Tüketici güven endeksi 100’ün üzerindeyken güveni, 100’ün altındayken güvensizliği ifade ediyor. Endeksi oluşturan alt endekslerden mevcut döneme ilişkin satılanma gücüyle ilgili endeks 89.6’ya, genel ekonomik duruma ilişkin endeks ise 95.9’a kadar gerilerken, gelecek dönem satınalma gücüne ilişkin endeks nisan ayına göre yüzde 0.59 artarak 94.8’e, gelecek dönem iş bulma olanaklarıyla ilgili endeks ise 1.13 puan artarak 88.4’e yükseldi. Mayısta 0.23 puanlık azalma yaşanmasına karşın mevcut dönemin dayanıklı tüketim malı alınmasına ulgunlğuyla ilgili endeks 133.1’le güven sınırında kalan tek unsur oldu. Tüketici güveni endeksini de 100’ün üzerinde sadece mevcut dönemin dayanıklı tüketim malı alınmasına uygunluğuyla ilgili olumlu görüşler tuttu. 2004 sonunda 105.4 düzeyinde bulunan Tüketici Güven Endeksi, bu yıl ocakta 105.4’e yükseldikten sonra şubatta 105.2’ye, martta 102.1’e indi, nisanda ise sert bir düşüşle 100.4 inmişti. Tüketici güveninde son bir yılda ise 5.1 puanlık bir düşüş yaşandı. SATINALMA GÜCÜ Tüketici Eğilim Anketi’ne katılan tüketicilerin nisanda yüzde 16 olan şu andaki satınalma gücünün altı ay öncesine göre daha iyi olduğunu söyleyenlerin oranı mayısta yüzde 15.3’e inerken, aynı diyenlerin oranı yüzde 50’den yüzde 51’e çıktı. Daha kötü diyenlerin oranı ise yüzde 33.7’den yüzde 33.4’e indi. Gelecek altı aylık dönemde satınalma gücünün daha iyi olacağını bekleyenlerin oranı yüzde 18.8’den yüzde 18.7’ye, daha kötü olacağını bekleyenlerin oranı ise yüzde 27.1’den yüzde 26.6’ya indi. "Aynı kalacak" diyenlerin oranı ise yüzde 51.2’ye yükseldi. Gelecek üç aylık dönemde Türkiye ekonomisinin şu andaki durumuna göre daha iyi olmasını bekleyenlerdin oranı yüzde 24.6’dan yüzde 21.5’e gerilerken, daha kötü olabileceğini bekleyenlerin oranı da yüzde 32’den yüzde 31.3’e indi. Buna karşılık aynı kalacağını ifade edenlerin oranı yüzde 43.1 oldu. Gelecek altı aylık dönemdeki iş bulma olanaklarının artacağını bekleyenlerin oranı yüzde 20’den yüzde 19.5’e, azalacağını bekleyenlerin oranı ise yüzde 36.1’den yüzde 35.3’e indi. Yüzde 37.3’lük bir kesim ise iş bulma olanaklarında bir değişiklik yaşanmasını beklemiyor. 
     
     YARI DAYANIKTLI TÜKETİM MALI 
     Ankete katılan tüketicilerin nisanda yüzde 22 olan kendisinin veya ailesinin gelecek üç aylık dönemde yarı dayanıklı tüketim malı alma olasılığı bulunduğunu belirtenlerin oranı yüzde 21.6’ya inerken, böyle bir olasılık bulunmadığını ifade edenlerin oranı ise yüzde 17.3’ten yüzde 18.6’ya yükseldi. 
     Tüketicilerin yüzde 48’i içinde bulunulan ayın dayanıklı tüketim malı alınmasına uyggun, yüzde 14.9’u ise uygun olmadığı görüşünde oldukları belirlendi. Zamanın dayanıklı tüketim malı alınmasına ugun olduğunu söyleyenlerin yüksek oranına rağmen, dayanıklı tüketim malı alma olasılığı bulunanların oranı ise yüzde 8.5’te kaldı. 
     Yüzde 82.5’lik bir kesimin böyle bir planı olmadığı, yüzde 7.9’luk bir kesim ise pek sanmadığını bildirdi. 
     
     TASARRUF EĞİLİMİ 
     Tüketicilerin yüzde 25.3’ü içinde bulunulan dönemin tasarruf yapmak için uygun bir zaman olduğunu düşünüyor. 
     Yüzde 59.2’si ise uygun bir zaman olmadığını belirtiyor. 
     Buna rağmen tasarruf yapma olasılığı bulunanların oranı yüzde 10’da kalıyor. Diğerlerinin ise tasarruf yapma olasılığı bulunmadığı belirlendi. 
     Tüketicilerin yüzde 8.3’ü gelecek üç aylık dönemde fiyatların daha hılı artacağını, yüzde 33.9’u ise artışın aynı oranda gerçekleşeceğini bekliyor. Yüzde 21.9’luk bir kesim fiyat artışlarının yavaşlayacağını, yüzde 20.34’ü fiyatların değişmeyeceğini yüzde 5.8’i ise azalacağını tahmin ediyor. 
     
</TEXT>
</DOC>
