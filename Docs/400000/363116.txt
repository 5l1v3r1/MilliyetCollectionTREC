<DOC>
<DOCNO> 363116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sonspo17.html </URL>
<DATE> 2005/07/21/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Schalke teknik direktöründen Ailton'un gidişine 'ilginç' yorum 
</HEADLINE>
<TEXT>

     Almanya Birinci Ligi Bundesliga takımlarından FC Schalke 04'ün teknik direktörü Ralf Rangnick, Ailton'un Beşiktaş'a transferinin kendilerini yeni sezonda daha da güçlü kılabileceğini söyledi. 
     Rangnick, Kicker adlı spor dergisine yaptığı açıklamada, Ailton'un, geçen sezon başında iyi oynamalarını ve kupa finaline kadar yükselmelerini sağladığını, ancak Ailton olmadan da iyi oyunlar çıkarttıklarını belirterek, ''Şimdi değişken olabileceğimiz için ne yapacağımızın tahmin edilmesi daha da zorlaştı. Ailton'un gidişi bizi daha güçlü kılabilir'' şeklinde görüş belirtti. 
     Ailton'un Beşiktaş'a transferinin hiç beklenmedik bir anda geldiğini, Ailton'dan hiç bir zaman kurtulmak istemediklerini ve kendisi ile her zaman ilgilendiklerini ifade eden Rangnick, ''Lifi kopana kadar bizimle birlikte başarılı bir antrenman dönemi geçirdi. Ancak kendisinin de dediği gibi, bu, her iki taraf için de iyi bir anlaşma'' diye konuştu. 
     
</TEXT>
</DOC>
