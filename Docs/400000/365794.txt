<DOC>
<DOCNO> 365794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/siyaset/siy03.html </URL>
<DATE> 2005/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Danıştay, azınlık vakıflarını kurtardı 
</HEADLINE>
<TEXT>


ANKARA Milliyet 


Danıştay, Vakıflar Genel Müdürlüğü ile azınlık vakıfları arasındaki tartışmada önemli bir karara imza attı. Danıştay, Fener Rum Patriği Barthalomeos'un şik yet konusu yaptığı Büyükada Rum Erkek ve Kız Yetimhanesi'yle ilgili davada, Vakıflar Genel Müdürlü'nün, gayrimüslim cemaat vakıflarının azınlık vakıfları yönetimine el koyamayacağına karar verdi. 
Vakıflar Genel Müdürlüğü Vakıflar Meclisi, Büyükada Rum Erkek ve Kız Yetimhanesi Vakfı'nı "kanunen ve fiilen hayri bir hizmeti kalmadığı" gerekçesiyle 22 Ocak 1997'de mazbut yönetimi devlet tarafından ele alınmış vakıflar arasına aldı. Vakıf, kararın iptali istemiyle dava açarken, Ankara 10. İdare Mahkemesi davayı reddetti. 
Vakıf, kararı temyiz etti. Temyiz dilekçesinde, azınlık vakfı olması nedeniyle Lozan Antlaşması'ndaki koruyucu hükümlerden yararlanması ve azınlık vakıflarının faaliyetlerine devam edebilmek için Türkiye Cumhuriyeti Devleti'nce teşvik edilmesi gerektiği ifade edildi. 
10. Daire, temyizi reddederek yerel mahkemenin kararını onayınca vakıf karar, düzeltmeye gitti. Daire, verdiği onama kararını kaldırarak İdare Mahkemesi'nin kararını bozdu. 


</TEXT>
</DOC>
