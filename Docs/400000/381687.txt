<DOC>
<DOCNO> 381687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sontur30.html </URL>
<DATE> 2005/09/26/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Lisede alt-üst tartışması kanlı bitti 
</HEADLINE>
<TEXT>

     Fatih KARAÇALI ADANA, DHA 

ADANA’da öğrenciler arasındaki alt-üst sınıf tartışmasında bir kişi bacağından bıçaklandı. 
     Olay, Emek Mahallesi’ndeki Motor Meslek Lisesi’nde ders arasında meydana geldi. 10-C sınıfı öğrencisi 15 yaşındaki A.A., 10-D şubesinde okuyan M.B. ile aralarında çıkan tartışma sonucunda sol bacağından yaralandı. Ambulansla Numune Hastanesi’ne kaldırılan A.A. tedaviye alınırken, okulu terk ettiği belirlenen M.B., Çocuk Şubesi ekiplerince aranıyor. 
     Olayın alt-üst sınıf tartışmasından kaynaklandığını belirten A.A., okulda sınıflar arasında sürekli tartışmanın yaşandığını kavganın da bu yüzden çıktığını söyledi. Üst sınıfta okuyan öğrencilerin, yeni gelenlerin üzerinde baskı kurmaya çalıştığını kaydeden A.A., Üst sınıfta okuyan 2 kişi, lise 1’inci sınıfa yeni başlayan bir öğrenciyi eziyordu. Ben de yaptıklarının yanlış olduğunu söyleyerek ayırmak istedim. Bana yaptığımın yanıma kalmayacağını söyleyip tehdit eden öğrenciler uzaklaştı. Derse girdik, teneffüse çıktığımızda tartıştıklarımdan biri koridorda beni bekliyordu. Yanıma yaklaştı, sana yaptığın yanına kalmaz demiştim’ dedikten sonra bacağıma bir şey vurup kaçtı. Ben kalem sanmıştım, kanayınca bıçak olduğunu anladım'' dedi. 
     A.A., hastaneye kaldırılırken, olayla ilgili araştırma yapan Çocuk Şube Müdürlüğü’ne bağlı ekipler, saldırganın 10-C sınıfında okuyan 15 yaşındaki M.B. olduğunu belirledi. Okuldan kaçtığı tespit edilen M.B.’nin yakalanmasına çalışılıyor. 
     
</TEXT>
</DOC>
