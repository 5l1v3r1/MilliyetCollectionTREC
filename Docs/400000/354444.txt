<DOC>
<DOCNO> 354444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sonspo15.html </URL>
<DATE> 2005/06/22/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
A Milli Basketbol Takımının kadrosunda Hido ve Memo yok .. 
</HEADLINE>
<TEXT>

     İspanya’nın Almeria kentinde yarın başlayacak ve 10 gün sürecek olan Akdeniz Oyunları’na katılacak A Milli Basketbol Takımı kadrosu açıklandı. 
     NBA’de oynayan iki yıldızımız Hidayet Türkoğlu ile Mehmet Okur’un yer almadığı kadroya şu isimler çağrıldı Ender Arslan, Valentin Pastal, Ermal Kurtoğlu, Kaya Peker Efes Pilsen , Erkan Veyseloğlu Beşiktaş , Kerem Tunçeri Ülkerspor , Volkan Çetintahra Tofaş , Hüseyin Demiral, Barış Özcan Tuborg Pilsener , Fırat Aydemir Erdemirspor , Reha Öz İTÜ , Cevher Özer Darüşşafaka . Antrenör Bogdan Tanjeviç, çok iyi bir hazırlık dönemi geçirdiklerini belirterek şunları söyledi Mehmet Okur, Hidayet Türkoğlu da Türkiye’ye geldiklerinden bu yana takımla birlikte çalıştılar. Gösterdikleri performanstan da çok memnunum. Akdeniz Oyunları’na katılan takımların kadrolarında NBA oyuncusu olmaması nedeniyle onları kadroya dahil etmedik. Bunun bir başka nedeni de, Avrupa Şampiyonası hazırlık döneminin uzun ve yorucu geçeceği.'' 
     
</TEXT>
</DOC>
