<DOC>
<DOCNO> 386381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/soneko50.html </URL>
<DATE> 2005/10/13/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
"Ekonomide kayıt dışının önlenmesi gerekir" 
</HEADLINE>
<TEXT>

     Hak-İş'e bağlı Öz İplik-İş Sendikası Genel Başkanı Yusuf Engin, ekonomide kayıt dışının önlenmesinin gerekli olduğunu söyledi. 
     Engin, Yesemek Otel'de düzenlenen basın toplantısında, kayıt dışının tekstil sektöründe yüzde 80'lere ulaştığını, bu oranın hizmet sektöründe daha da fazla olduğuna dikkat çekti. 
     Yusuf Engin, "kayıt dışı çalışanlar ile kayıtlı çalışanlar arasında haksız bir rekabet meydana geliyor. Sigortalı, sendikalı işçi çalıştıran dürüst işverenler ile kayıt dışı olanlar arasındaki bu haksız durumun giderilmesi gerekir" dedi. 
     Ekonomide kayıt dışını önlenmeden sorunların çözümünün mümkün olmadığını dile getiren Engin, "Daha fazla zaman geçirmeden, kayıt dışı önlenmeli. Hükümet, 3 yıldan beri bu konuda çalışma yapıp, kayıt dışını önleyeceğini söylüyor. Ama, 3 yıllık süreçte hükümetin başta kayıt dışı olmak üzere ekonomik sorunlara cesaretle neşter vuramadığını görüyoruz" dedi. 
     
</TEXT>
</DOC>
