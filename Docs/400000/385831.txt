<DOC>
<DOCNO> 385831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sonspo03.html </URL>
<DATE> 2005/10/11/ </DATE>
<TIME> 00.45 </TIME>
<AUTHOR>  </AUTHOR>
<HEADLINE>
Yunan Milli Takımı moralsiz’ antrenman yaptı 
</HEADLINE>
<TEXT>

     Sofia ANFGELİDİS ATİNA Yunanistan DHA 
YUNAİSTAN Milli Takımı, Gürcistan ile yapacağı son maç için Karaiskaki Stadı'nda 1 saat 45 dakika süren bir antrenman yaptı. Çalışmayı izleyen Yunan tarftarlar, moralsiz oldukları gözlenen futbolcularına alkışlarıyla destek verdi. 
     Yunan Milli Takımı Dünya Kupası grup elemelerinde Gürcistan'la yapacağı son maç için saat 19.00'da Karaiskaki Stadı'nda bir antrenman yaptı. 20.45'e kadar süren çalışmayı izleyen 100 kadar Yunan taraftar ise alkış ve tezahüratlarla takıma destek verdi. Antreman sonrası gazetecilerin sorularını yanıtlayan Angelos Basinas, son yenilgi sonrası hayal kırıklığı yaşadıklarını söyledi. Morallerinin bozuk olduğunu anlatan Basinas, Ama resmi bir oyun daha var ve kazanmak zorundayız'' dedi. Gazetecilerin milli takımdaki olası değişiklikleri sorması üzerine Basinas, bunların sonra konuşulacağını, sorumluluklarının bitmesi gerektiğini belirtti. Alınan Avrupa Şampiyonluğu'ndan sonra Yunan taraftarların milli takıma daha çok ilgi gösterdiğini kaydeden Basinas, Geçmişe nazaran milli takımın aldığı sonuçlara karşın seviyorlar, umarım Çarşamba günkü maçta bizi görmeye gelirler'' diye konuştu. 
     Yunan Milli Takımı oyuncularından Kostas Kaçuranis ise Takımdan sadece iyileri almalıyız zaten kötü olaylar az. Rehagel hakkında konuşamam yetkili değilim ve ne olacağını da bilmiyorum'' dedi. Kaçuranis, Dünya Kupası'na katılmak için az da olsa’ şanslarının olduğunu söyleyerek, Kazanmaya çalışacağız'' diye konuştu. 
     
</TEXT>
</DOC>
