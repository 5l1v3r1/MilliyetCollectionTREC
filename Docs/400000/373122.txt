<DOC>
<DOCNO> 373122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sonspo08.html </URL>
<DATE> 2005/08/26/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Galatasaray taraftarlarından Erman Toroğlu'na özel hazırlık... 
</HEADLINE>
<TEXT>

     Sarı - Kırmızılı taraftarlar, yorumcu Erman Toroğlu'nu protesto etmeye hazırlanıyor. Malatyaspor maçı sonrası, evlilik hazırlığında olan Ümit Karan'a "Bütün golleri bu gece attın. Yarına gol kaldı mı " şeklinde bir soru yönelten Toroğlu'nun tavrına sinirlenen Galatasaray tribünlerinin, önümüzdeki hafta Sami Yen'de oynanacak Sivasspor maçında, hazırlayacakları pankartlarla Toroğlu'nu hedef alacakları öğrenildi. 
     
     Nöbetçi Kral’ işbaşında 

     Şükür’ün suskun kalıp, Necati’nin sakatlık engeline takıldığı bir dönemde Cim Bom’u sırtlayan Ümit Karan, Antep maçı öncesi de iddialı. 
     
     Fırsat ayağına geldi 

     Zorlu Antep sınavı öncesi takımdaki en iddialı isim Ümit Karan. Hakan Şükür’ün golle tanışamadığı, Necati Ateş’in de sağ omzundaki sakatlık nedeniyle takımdan ayrı kaldığı bir dönemde şans bulup, attığı gollerle Galatasaray’ı sırtlayan yıldız futbolcu, zorlu 90 dakika öncesi arkadaşlarına ve kendine güvendiğini söyledi. Zor maç olacak'' diyerek söze giren Aslan’ın golcüsü şunları söyledi Gaziantep iyi bir takım. Ayrıca hava da çok sıcak ama kazanmak için oynayacağız.'' 
     
     Varsa yoksa 3’ diyor 

     Her zaman söylediğim gibi kimin gol attığı önemli değil. Önemli olan bu deplasmandan da üç puanla dönmemiz. Ama çok iyi bir havamız var. İyi futbol oynuyor, bol pozisyona giriyoruz. Önceki maçlarda olduğu gibi yine elimizden gelenin en iyisini yapacağız. Kıran kırana bir maç geçmesini bekliyoruz. Tek düşüncem üç puan almamız. Gol atarsam tabii ki sevinirim, ama atamazsam da sorun değil. Tek düşüncemiz, üç puan almak ve İstanbul’a yine lider olarak geri dönmek.'' 
     
</TEXT>
</DOC>
