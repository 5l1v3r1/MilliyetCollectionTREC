<DOC>
<DOCNO> 368885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sondun21.html </URL>
<DATE> 2005/08/11/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Rum basını Azeriler KKTC’de otel ve banka açacak 
</HEADLINE>
<TEXT>

     OSHAN SABIRLI Lefkoşa DHA 

      RUM Alithia gazetesi, Azerbaycan resmi haber ajansı Azertag’a dayanarak Azerbaycan’da faaliyet gösteren Ata Holding’e ait şirketler grubunun KKTC’ye yatırımda bulunacağını yazdı. 
     Gazete, Ata Holdin’e ait Ata Finance’ın KKTC’de banka açacağını, Ata Holding’in de otel inşaa edeceğini, ayrıca tarımsal makinelerinin yapımı ile uğraşan Ata Atasanage’in KKTC ile anlaşma imzalayacağını belirtti. Gazete, yatırım haberlerinin Azeri heyetin KKTC’ye gerçekleştirdiği ziyaretin ardından yapıldığına da dikkat çekti. 
     Ata Holding yetkilileri ise DHA’ya yaptıkları açıklamada, KKTC’ye yapılacak yatırımların henüz kesinlik kazanmadığını belirtti. Ata Holding Yönetim Kurulu Başkanı Ahmet Erentok’un başkanlığını yaptığı Azerbaycan-Türkiye İşadamları Birliği üyelerinin KKTC’deki temaslarında , ATİB ile KKTC Sanayi ve Ticaret Odaları arasında 5 işbirliği protokolü imzalanmıştı. 
     
</TEXT>
</DOC>
