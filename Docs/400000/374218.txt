<DOC>
<DOCNO> 374218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sonyas16.html </URL>
<DATE> 2005/08/30/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
ABD'de 2004 yılı verilerine göre nüfusun 12'si yoksul... 
</HEADLINE>
<TEXT>

     ABD’de yoksulluk oranı geçtiğimiz yıl yüzde 12,7’ye yükselirken, yoksul sayısı 2003 yılına göre 1,1 milyonluk artışla 37 milyon oldu. 
     Amerikan İstatistik Bürosu’nun yaptığı açıklamaya göre, yoksulluğun 2004 yılında azaldığı tek kesimi yoksul oranı yüzde 11,8’den yüzde 9,8’e gerileyen Asya kökenliler teşkil etti. Yaşlılar 
     arasında da yoksulluk oranı yüzde 10,2’den yüzde 9,8’e düştü. 
     ABD’de yoksulların oranı son olarak 2000 yılında gerilemiş ve toplam nüfusa oranları yüzde 11,3 olan yoksul sayısı 31,1 milyon olmuştu. 
     Ortalama yıllık hane geliri de 2003 yılından bu yana değişmeyerek, 44 bin 389 dolar olarak tespit edildi. Etnik ve ırksal gruplar 
     arasında en düşük gelire sahip olanları siyahlar teşkil ederken, en yüksek gelire sahip grubu Asyalılar oluşturdu. Bu arada, sağlık sigortası bulunanların oranı 2004 yılında yüzde 2 milyon artarken, sağlık sigortası bulunmayanların sayısı da 45 milyondan 45,8 milyona yükseldi. ABD’de iki çocuklu 4 kişilik bir aile için fakirlik sınırı yılda 19 bin 157 dolar, çocuksuz iki kişilik bir aile için 12 bin 649 dolar ve yalnız yaşayan 65 yaş üzeri vatandaşlar için de 9 bin 60 dolar olarak kabul ediliyor. Nüfusu 1 milyonun üzerinde olan kentler arasında yoksul oranının en fazla arttığı kenti ise yoksul oranı yüzde 19’dan yüzde 20,3’e yükselen New York oluşturdu. 
     
</TEXT>
</DOC>
