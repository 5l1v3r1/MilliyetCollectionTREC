<DOC>
<DOCNO> 372991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/yasam/yas01.html </URL>
<DATE> 2005/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mogan Gölü'nün dip çamuru çıkarılacak 
</HEADLINE>
<TEXT>



Çevre ve Orman Bakanı Osman Pepe, Özel Çevre Koruma Kurum Başkanı Önder Kıraç, Gölbaşı Kaymakamı Hakkı Uzun ve Belediye Başkan Vekili Halil İbrahim Meral ile toplu balık ölümlerinin yaşandığı Mogan Gölü'nde incelemelerde bulundu. 
Ankara'nın Gölbaşı ilçesindeki gölü tekneyle gezen Bakan Pepe, ölü balıklar ve sudan alınan numuneler üzerinde laboratuvar incelemesinin sürdüğünü, balık ölümlerine neyin yol açtığını analiz sonuçları ortaya çıkınca anlayacaklarını söyledi. 

Finansman sözü 
Pepe, "Gölün yüzeyindeki su bitkileri ve sazlıkların oluşturduğu kirlilik, göl suyunun sıcak olması ve gece suda oksijen düşmesi olumsuzluklara neden oluyor. Su bulanıklığının sebebi de çamursa, bu çamurun çıkarılması lazım. Gerekli finansman temin edilecek ve çamur çıkarılacak" dedi. 


</TEXT>
</DOC>
