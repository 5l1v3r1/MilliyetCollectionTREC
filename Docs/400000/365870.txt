<DOC>
<DOCNO> 365870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/sonsiy05.html </URL>
<DATE> 2005/07/31/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
CHP'den Babacan'a İmar Bankası sorusu... 
</HEADLINE>
<TEXT>

     CHP Genel Sekreter Yardımcısı ve İstanbul Milletvekili Bihlun Tamaylıgil, İmar Bankası'nın borsa üyelik belgesi ve buna ilişkin işlemler konusunda, Hazine'den sorumlu Devlet Bakanı Ali Babacan'ın yanıtlanması istemiyle TBMM Başkanlığı'na soru önergesi verdi. 
     İmar Bankası'na, SPK tarafından, 4 Ocak 1985 tarihli toplantıda alınan kararla Borsa Üyelik Belgesi verildiğini kaydeden Tamaylıgil, ancak, 21 Kasım 1990 tarihli SPK toplantısında bankanın aracılık faaliyetlerinin durdurulmasına ve İMKB Üyelik Belgesinin iptal edilmesine karar verildiğini belirtti. 
     Tamaylıgil, ''Bu karar, 22 Kasım 1990'da o dönemin bankalar yetkili otoritesi konumundaki Hazine ve Dış Ticaret Müsteşarlığı'na bildirilmiştir. Ayrıca 21 Ağustos 1992'de repo-ters repo işlemlerinin düzenlenmesi üzerine İmar Bankası'nın yaptığı repo-ters repo yetkisi belgesi alma başvurusu ise bankanın gerekli ön şartları taşıması nedeniyle reddedilerek işleme alınmamıştır'' dedi. 
     Bihlun Tamaylıgil, önergesinde, bu belirtilen tarihten itibaren İmar Bankası'nın Hazine ihalelerine katılıp katılmadığını, bankanın 1990 yılından 3 Temmuz 2003 tarihine kadar olan dönemde hangi tanımlı Hazine ihalelerine katıldığını, ihalelerde hangi tutarlarda alımlar yaptığını sordu. 
     CHP İstanbul Milletvekili Tamaylıgil, daha sonra şu soruları yöneltti 
     ''İlgili banka ile Hazine Müsteşarlığı arasında piyasa yapıcılığı anlaşması var mıdır , Eğer yoksa anlaşma dışında olan kurumların işlemleri ile ilgili bir sınırlama var mıdır 
     Piyasa yapıcısı olmayan ve aracılık yetkisi bulunmayan bir bankanın düzenli olarak ihalelere girmesi Hazine Müsteşarlığı tarafından incelenmemiş midir 
     Bu aldığı DİBS'leri ve bu miktarları ikincil piyasada yetkisi olmadığı halde bu tanımlı kağıtlarla müşterilere işlem yapmış mıdır 
     Basında yer alan bir habere göre, ilgili bankanın katıldığı hazine ihalelerinin bilgilerinin bir yargı birimine iletildiği doğru mudur Eğer doğru ise İmar Bankası ile ilgili İmar Bankası Hazine Bonosu mağdurları ile ilgili diğer davalar için bu bilgiler yargı birimlerine iletilmiş midir İletilmedi ise iletilmeme sebebi nedir 
     Hazine ihalelerine katılan bu bankanın aracılık yetkisi olmadığı tarafınızca bilinmekte midir Eğer biliniyor ise ilgili bankanın işlemleri hakkında o dönemde herhangi bir takibat yapılmış mıdır Bu konuda, ilgili kamu kuruluşlarına SPK, BDDK vb. bilgi verilmiş midir '' 
     
</TEXT>
</DOC>
