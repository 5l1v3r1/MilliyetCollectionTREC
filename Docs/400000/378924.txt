<DOC>
<DOCNO> 378924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sondun46.html </URL>
<DATE> 2005/09/16/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Hollanda'da spor çantasında patlayıcı bulundu... 
</HEADLINE>
<TEXT>

     Hollanda polisi Rotterdam kentinde bir evde yaptığı aramada 65 el bombası ve 4 kalıp patlayıcı ele geçirdi. 
     Savcılıktan yapılan açıklamaya göre, el bombası ve patlayıcılar, geçen hafta salı günü Rotterdam’da bir evin kömürlüğünde yapılan aramada spor çantası içine gizlenmiş olarak bulundu. Bomba ve patlayıcıların yanı sıra zaman ayarlı ateşleme sistemi, uzaktan patlatma mekanizması ve fişeklerin ele geçirildiği belirtildi. 
     Patlayıcılarla ilgili olarak biri kadın dört kişinin gözaltına alındığı bildirildi, ancak kimlikleri hakkında bilgi verilmedi. 
     Açıklamada, patlayıcıların hangi amaçla kullanılmak istendiğinin henüz bilinmediği, ancak patlayıcıların eski Yugoslavya cumhuriyetlerinden yapılan uluslararası silah kaçakçılığıyla ilgisinin bulunduğunun sanıldığı kaydedildi. 
     
</TEXT>
</DOC>
