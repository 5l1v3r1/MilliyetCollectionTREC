<DOC>
<DOCNO> 361658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/soneko11.html </URL>
<DATE> 2005/07/16/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
TOBB'dan AB atağı... 
</HEADLINE>
<TEXT>

     Türkiye Odalar ve Borsalar Birliği TOBB , Türkiye'nin Avrupa Birliği'ne AB üyelik sürecinde, Türk oda sistemini AB ile üyelik müzakerelerine hazırlayacak yeni bir projeyi daha tamamladı. 
     TOBB'dan yapılan yazılı açıklamaya göre, Odalar Birliği, Türkiye'nin AB'ye üyelik sürecinde, Türk oda sisteminin iş dünyasının yasal temsilcisi olma konumunu güçlendirmeye gayret ediyor. 
     Bu amaçla TOBB'un, oda sisteminin firmalara sunmakta olduğu hizmet portföyünün zenginleştirilmesi ve hizmet kalitesinin iyileştirilmesi için, 2001 yılından beri Avrupa Komisyonu'nun mali desteği ve Avrupa Ticaret ve Sanayi Odaları Birliği EUROCHAMBRES ile işbirliğinde, ''Türk Oda Geliştirme Programı-I'' ve ''Türk Oda Geliştirme Programı-II'' adıyla birbirini tamamlayan iki projeyi tamamladığı kaydedildi. 
     Pilot uygulama kapsamında eşleşen Türk ve AB üyesi ülke odaları tarafından geliştirilen 11 pilot projenin sonuçları, yine TOBB ve EUROCHAMBRES işbiliğinde 18-19 Temmuz 2005 tarihleri arasında İzmir'de gerçekleştirilecek, ''AB Katılım Müzakereleri Odaların Rolü'' konulu bir toplantı kamuoyuyla paylaşılacak. 
     Toplantıya, TOBB Başkanı Rifat Hisarcıklıoğlu, Avrupa Komisyonu Türkiye Temsilcisi Büyükelçi Hansjörg Kretschmer ile Eurochambres Başkan Yardımcısı ve Yunanistan Odalar Birliği Başkanı George Kassimatis de katılacak. 
     
</TEXT>
</DOC>
