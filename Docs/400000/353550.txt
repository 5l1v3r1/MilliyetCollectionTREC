<DOC>
<DOCNO> 353550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/magazin/yazdud.html </URL>
<DATE> 2005/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Devler Sortie'de buluştu 
</HEADLINE>
<TEXT>


Zirvedeki isim Sunset, Divan Lamia'da kahvaltı zevki, İstanbul'da burnunuzun ucundaki keyifli beach Dodo Sea Club, vefat ilanları da internette, Antalya Altın Portakal start aldı, Newyorker'da starlardan müzik ziyafeti... 



Çok hareketli ve bereketli bir hafta yaşadım efendim. Açılışlara, davetlere gitmediğim halde Sortie'nin patronlarından Erol Ağabey Kaynar çok sevdiğim bir büyüğüm olduğu için oradaydım. Protokol için düzenlenen ilk gece saat 23.30'da da olsa gittim. 9 yıldır bu köşede yazıyorum, ilk kez böyle bir açılışta İstanbul eğlence yaşamının kurmaylarını, devlerini bir arada gördüm. Çok da mutlu oldum. Demek ki dostluk ticaretten, paradan önce geliyor. Kimler vardı kimler Benim güzel dostlarım, Reina'nın yakışıklı patronu Mehmet Koçarslan, işletme ortağı sevgili Ali Ünal, Ihlamur'daki Caliante'nin patronu olan tekstilci Nadir Ermiş, işletme ortakları Ayfer Toprak, Cengiz Karavan, Maçka'daki Lou Nge'nin patroniçesi Esra Çavuşoğlu, Mezzaluna'nın sahibi Cihan Bingöl, Havana ve Tampa'nın yakışıklı ortağı Emre Ergani, buzAda'nın ortağı Ender Sanal, Nişantaşı Bistro ve Ulus 29'un patronu Metin Fadıllıoğlu, güzel kızı Selin, Mirror'ın patronu Gürhan Ersin, La Pergola'nın patronu Necdet Göral, Niş'in patronu Kaya Demirer, S Cafe'lerin patronu Metin Sarıer, Balkon On5, 34,5 ve People'ın genel koordinatörü Rose Kar, Anjelique, Vogue, Doors Grubu'nun genç patronları Rıza, Levent Büyükuğur... Bu kadar isim oradaydı, çünkü kavalyem ve Sortie'nin genel koordinatörü Ali Sayar, patronlar Burak Türeci, Erol ve Varol Kaynar sevilen isimler oldukları kadar saydığım yerlerin de iyi birer müşterisi. Dilerim bu birliktelik ve dayanışma sezon boyunca devam eder. Sortie'nin üst üste iki gece yapılan açılışında sanat, cemiyet, iş, medya dünyasından pek çok ünlü de vardı. Sortie'nin güvenliği Ragıp Karalı ve ekibine teslim. Ragıp Ağabey soyadı gibi 'kara'. O nedenle çoluk çocuğunuz ve sizler güven içinde olursunuz. Neyse, gelenleri saymaya kalksam sayfalar yetmez. Zaten önümüzdeki günlerde Sortie'den vereceğim haberler sürecek. 

Barış bu işi iyi biliyor 
Gerçekten çok yoğun bir hafta yaşadım. Hatta çıldırmak üzere olduğumu söyleyebilirim. Telefonlar, mailler, açılışlar, kutlamalar, iç-dış seyahatler... Yerimde olmak isteyen varsa, hemen devredebilirim. 25 gündür evimin salonuna girip oturamadım valla. Efendim, biraz ayıp olacak ama dünyayı dolaştım. Ve insanı acayip dinlendiren, kendine aşık eden bir manzaraya sadece Sunset'te rastladım. Ulus 29'un, 5. Kat'ın, Reina'nın, Sortie'nin, Balkon On5'in, 360'ın da manzaraları muhteşem. Ama Sunset'inki farklı. Müdür Gazi Akyol, ekibi ve patron Barış buraya ün kazandırmak için az çalışmadılar. Hatırlıyorum Buranın beyefendi müdürü Gazi ilk yıllarda tüm dostlarını çekebilmek için acayip bir telefon trafiği yaşamıştı. Şimdi ise yer bulmak için Gazi ya da yakışıklı patron Barış'a torpil yaptırmanız gerekiyor. Geçen gün oradaydım, tuvalette bile sıra bekledim. Üstelik günlerden salıydı. Yerli-yabancı birbirinden şık insanlar doldurmuştu Sunset'i. Modanın imparatoru Yıldırım Mayruk, çocukluk arkadaşım olan ortağı Barbaros Şansal ve ben, Sabancı Holding Finansal Hizmetler Grup Başkanı ve Akbank Yönetim Kurulu Başkan Yardımcısı Akın Kozanoğlu ile dünya iyisi eşi Zafer Hanım'ın konuğuyduk. Karı-koca hem kaliteli hem çok mütevazı insanlar. Çok keyifli bir akşam oldu bizim için. Zaten Sunset'te insan rahatça sohbet edebiliyor. Neler yediğimize gelince Hepimiz ön yemekte ıspanaklı, avokadolu ve deniz mahsullü salata aldık. Ardından Yıldırım ve ben fırında levrek istedik. Diğerleri ise patlıcan terbiyeli Sunset file yedi. Kırmızı şarap içtik. Gittiğinizde Barış'ın çok özel şaraplarını görmek için kısa bir gezinti yapmalısınız. Son olarak da dondurma ve sakızlı muhallebi yedik. Servisi kadın garsonların yapması, özellikle yabancılar için şıklık oluyor tabii. Masaya Murat Kaya, Hakkı Işık ve garson İsmail Gökmen baktı. Sunset'in telefon numarası 0212 287 03 57. 

Divan Lamia ve Dodo Sea Club 
Efendim, Divan Kuruçeşme'nin muhteşem brunch günlerinin yaz boyunca Lamia Gemisi'nde sürdüğünü bir kez daha hatırlatayım. Birkaç okuyucum telefon numarasını sordu, son kez yayınlıyorum. Evet, her pazar 10.30-17.00 saatleri arasında Boğaz'da mavi yolculuk yapıyorsunuz. 6 yıldızlı Lamia'da keyif bence muhteşem olur. Özellikle de İstanbul'un pisliğinden, trafik kesmekeşinden, gürültü kirliliğinden uzaklaşıp Boğaz'ın Karadeniz'e yakın, tertemiz koylarında yüzmek isteyenler için bulunmaz nimet. Telefon numarası 0212 263 55 00. Tuzla'daki Ankara Mercan Koyu üzerinde, Bağdat Caddesi'ne 15 dakika mesafede Dodo İstanbul Sea Club bir yıl önce açıldı. 5 bin metrekarelik arazide hizmete giren Dodo İstanbul Sea Club, Helin Avşar'ın yaptığı defileyle şimdi gündeme geldi. Fırsat bulup gidemedim ama güzel arkadaşım, f f Ajans Halkla İlişkiler'in patroniçesi Feza Fırat buranın tanıtımını yapıyor. Geçen gün Newyorker'da yemekteydik. Anlattıklarını dinleyince gitmeyi kafama koydum. 1000 kişilik beach kapasitesine sahip mekanda 250 kişilik Dodo Balık Restaurant, 100'er kişi kapasiteli Rodizio Steak House, El Greko Restaurant, SKYY Restaurant, Escobar var. Efes Pilsen, Coca Cola, Nescafe, Billabong, Fuji Film, Fix Sun, Algida, Breil gibi dev markaların sponsorluğunda 2005 yazına da damgasını vuracak yerlerden biri Dodo Beach İstanbul. Telefon 0216 446 87 37. Efendim, Allah ilanların yokluğunu göstermesin. Malum, ilanlar basın dünyası için önemli. Benim köşem de bundan nasibini alıyor tabii. Arada bir bugün olduğu gibi kuşa dönüyor, ne yapalım. Bugünlük de bu kadar. Sevinçleriniz okyanuslar, üzüntüleriniz ise kum tanesi kadar olsun. Hoş kalın ve yarın PAZAR POSTASI'nı bayinizden istemeyi sakın unutmayın. 

Altın Portakal dünyaya açılıyor 

Bu yıl 91. yılını kutlayacak olan sinemamızın en büyük destekçilerinden olan Antalya Altın Portakal Film Festivali 42. kez seyirciyle buluşacak. Bu yıl farklı bir buluşma yaratmak amacıyla TÜRSAK, Antalya Büyükşehir Belediyesi ve AKSAV işbirliğiyle düzenleniyor festival. Türkiye'nin en uzun soluklu ulusal film festivali olan Antalya Altın Portakal Film Festivali 24 Eylül-1 Ekim tarihleri arasında yapılacak. Farklı bir yüz, yeni bir imajla sinemaseverlerin karşısına çıkacak olan 42. Antalya Altın Portakal Film Festivali '1. Eurasia Uluslararası Film Festivali'nin de eklenmesiyle 'ulusal' kimlikten 'uluslararası' kimliğe geçiş yapacak. Böylece Antalya'ya Asya ve Avrupa'dan da yapımcılar, yönetmenler gelecek. Geçtiğimiz gün yeni açılan Sait Halim Paşa Yalısı'ndaki davete, güzel dostum, Antalya Büyükşehir Belediye Başkanı Menderes Türel'i görmek için gittim. Yakışıklı başkanın, kendisine çok benzeyen tiyatro sanatçısı Korhan Abay ile yan yana gelmesi çok hoştu. Konuklar arasında Faruk Bayhan, Hülya Koçyiğit, Fatih Aksoy, Azra Akın, Fikret Hakan, Yusuf Sezgin, yeni albümü çıkan gazeteci-yazar Meriç Köyatası vardı. Bu arada Sait Halim Paşa'nın restorasyonuna bittim. Mekanı, Pazar Keyfi ve Televole'nin koordinatörü, televizyon dünyasının harika çocuğu Can Tanrıyar'ın sağ kolu Salih Keçeci dostumla gezdim. İlk fırsatta sizlere tanıtacağım. 

DİKKAT 

Muhteşem bir gece 
Her projesiyle Türk müziğine yeni bir soluk getiren saksafon sanatçısı İlhan Erşahin ve çağımızın Miles Davis'i olarak görülen Fransız trompetçi Erik Truffaz güç birliğine vardı. Dört yıldır farklı zamanlarda, dünyanın farklı yerlerinde bir araya gelen bu ikili 'Our Theory' adlı ortak albüme imza attı. İki ustanın ortak felsefesini yansıtan proje, New York basını tarafından 'henüz çekilmemiş bir film' olarak tanımlanıyor. Bu unutulmaz buluşma sizi işitsel bir seyahate davet ediyor. Hem de bugün. Burnunuzun ucundaki Newyorker Nublu East'te. Sakın kaçırmayın. Telefon numarası 0212 265 69 12. Efendim, günümüzde her şeyin çözümü internette. Yıllardır tanıdığım eski meslektaşım sevgili Elvan Göknel de böyle düşündüğü için www.sonyolculuk.net'i oluşturdu. Namaz saatlerinden hava durumuna, vefat ilanlarınızdan çiçek siparişlerinize kadar her konuda bu adresten yararlanabilirsiniz. Daha fazla bilgi için telefon numarası 0212 286 38 28. 



</TEXT>
</DOC>
