<DOC>
<DOCNO> 380558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/soneko22.html </URL>
<DATE> 2005/09/22/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
TÜSİAD Cari açıkla ilgili hiçbir tedirginlik duymuyoruz 
</HEADLINE>
<TEXT>

     Türk Sanayicileri ve İşadamları Derneği TÜSİAD Yönetim Kurulu Başkanı Ömer Sabancı, cari açıkla ilgili şu anda hiçbir tedirginlik duymadıklarını bildirdi. 
     Sabancı, Eduplus Eğitim Danışmanlık tarafından düzenlenen 4. Yönetim Zirvesi sırasında gazetecilerin sorularını yanıtladı. 
     Ömer Sabancı, Uluslararası Para Fonu'nun IMF yayımladığı ''Dünya Ekonomik Görünüm Eylül 2005 Raporu''nda yer alan Türkiye'deki cari açığa ilişkin değerlendirmelerle ilgili sorular üzerine, şunları söyledi 
     ''Şu anda cari açıkla ilgili hiçbir tedirginlik duymuyoruz. Herhalde IMF çalışmaları Washington'da devam edecek. Bizim ekibimiz de oraya gidecek.'' Ömer Sabancı, özelleştirmelere ilişkin sorular üzerine de, son zamanlarda yapılan özelleştirmeleri oldukça başarılı bulduklarını ifade ederek, ''Özelleştirmelerin, genelinde prensip olarak başarılı bir şekilde icra edildiğini görüyoruz. Bundan dolayı da yetkilileri kutluyoruz. Bu arada yapılmış ve basına da yansımış bazı konular var. Bunlar da herhalde hukuki süreç içinde işleyecektir'' diye konuştu. 
     
</TEXT>
</DOC>
