<DOC>
<DOCNO> 384054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/guncel/gun10.html </URL>
<DATE> 2005/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremzede Hakkımızı istiyoruz 
</HEADLINE>
<TEXT>


İSTANBUL Milliyet 

Düzce'deki "Evsiz Depremzedeler Konut Yapı Kooperatifi", Bayındırlık ve İsk n Bakanlığı tarafından kendilerine gösterilen 850 konutluk arsanın, 502 konutluk bölümünün verilmediğini öne sürdü. Kooperatif yetkilileri ve üyeleri, "Hakkımızı istiyoruz" dedi. 
İddiaya göre bakanlık, kooperatife 850 konutluk arsa gösterdi, 5 kooperatife de yer verileceği kaydedildi. Ancak, 502 konutluk arsa kooperatife verilmedi. Kooperatif yetkilileri, 'işlemin düzeltilmesi' için Bayındırlık ve İsk n Bakanlığı'na dilekçe verdiklerini ancak reddedildiğini belirttiler. Sakarya İdare Mahkemesi'ne başvuracaklarını vurgulayan Kooperatif Başkanı Ferahnur Arslan, üyelerinin kirası düşük olduğu için ya hasarlı konutlarda ya da prefabriklerde oturduğunu söyledi. Arslan şöyle konuştu "Mağduriyetimizin giderilmesi için beş yıldır mücadelemizi sürdürüyoruz. Geri çevrildik, sesimiz işitilmedi. Şimdi de başvurumuz üzerine tahsis edilen araziyi vermek istemiyorlar" diye konuştu. 


</TEXT>
</DOC>
