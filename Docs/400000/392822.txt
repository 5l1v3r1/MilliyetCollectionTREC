<DOC>
<DOCNO> 392822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sonspo03.html </URL>
<DATE> 2005/11/07/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Tigana Beşiktaş'ın ışığı benim... 
</HEADLINE>
<TEXT>

     Beşiktaş'ın başında ilk lig maçına çıkan Tigana, 'Bazı sorunlarımız var ancak lige verilen arada sıkıntılardan kurtulacağız' dedi. 
     
     Daha iyi olmalı’ 
     Beşiktaş’ın çiçeği burnunda teknik direktörü Tigana, Siyah-Beyazlı ekibin ışığını yakacağını açıkladı. Sevilla maçında ilk kez Siyah-Beyazlı takımın başında sahaya çıkan Fransız çalıştırıcı, Puan farkını biliyorum. Artık kendimizi göstermenin zamanı geldi. Sevilla maçında ilk yarı çok iyi oynadık. İkinci yarıda performansımız düştü. Malatya’da ise ilk yarıda fazla koşmadık. Ancak takımın ışığı benim ve ışığı mutlaka yakacağım. Yine de Malatya deplasmanından alınan 1 puan kötü sonuç değil''diye konuştu. 
     
     Zaman çok önemli’ 
     Tigana sözlerini şöyle sürdürdü Önümüzde 15 günlük bir süre var. Bu zaman içerisinde daha iyi çalışmak istiyoruz. Takımın başarısındaki en önemli rol oyuncunundur. Onlar iyi olursa başarı da gelir. Bu ekibe daha ofansif oyuncular lazım. Rakip kalede daha etkili olmak zorundayız. Ancak şartları düşünecek olursak şimdilik elimizdekilerle idare etmeye çalışacağız. Şu anda transfer ile ilgili birşey söylemek yanlış olur. Önümüzdeki maça konsantre olmak zorundayız.'' 
     
     Terim dostumdur’ 
     Fatih Terim ile 10 yıldır görüşüyorum. Kendisi benim çok iyi arkadaşım. Ben Monaco’da görev yaptığım dönemde de telefonlaşıyorduk. Beşiktaş’a gelmeden önce onunla konuşmuş olmam doğal. Dediği gibi kendisi ile 10 yıldır tanışıyoruz.'' Bu arada Del Bosque ve Rıza Çalımbay gibi Beşiktaş’ın başına geçen Tigana da ilk lig sınavını Malatyaspor’a karşı verdi. Çalımbay yönetimindeki Kartal rakibini 1-0 yenmiş, Bosque ise rakibi ile 1-1 berarebe kalmıştı. 
     
</TEXT>
</DOC>
