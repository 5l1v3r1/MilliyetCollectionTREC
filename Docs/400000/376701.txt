<DOC>
<DOCNO> 376701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/soneko03.html </URL>
<DATE> 2005/09/08/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Okul servisleri yüzde 25 zam istiyor 
</HEADLINE>
<TEXT>

     İstanbul'da okul servis ücretlerinin belirlenmesi için bugün toplantı yapılacak. Servis Araçları İşletmecileri Odası ücretlere yüzde 25 zam istiyor. 
     Okul servis ücretlerinin tayini ve uygulanması yetkileri İstanbul Büyükşehir Belediyesi yasası gereği Ulaşım Koordinasyon Merkezi'nde bulunuyor. 
     Okul servis ücretleri belirlenirken, bir yıl içindeki enflasyon oranı, yakıt ve işçilik ücretlerindeki artış gibi faktörler göz önüne alınıyor. 
     İstanbul Büyükşehir Belediyesi Genel Sekreteri Ramazan Evren, bugünkü toplantıda Servis Araçları İşletmecileri Odası'nın önerdiği yüzde 25'lik artış teklifinin ele alınacağını, daha gerçekçi ve uzlaşmaya dayanan, tarafları mağdur etmeyecek çözümün bulunacağını söyledi. 
     Bugünkü toplantıda anlaşma sağlanamazsa görüşmeler Uzlaşma Kurulu’ aracılığıyla sürdürülecek. 
     
</TEXT>
</DOC>
