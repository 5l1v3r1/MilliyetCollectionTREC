<DOC>
<DOCNO> 399491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/guncel/gun16.html </URL>
<DATE> 2005/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaçları çalıp bahçede sattılar 
</HEADLINE>
<TEXT>


DİNÇER ŞEREF 

Okmeydanı Eğitim ve Araştırma Hastanesi'nde yatan hastalara ait ilaç ve tıbbi malzemeleri çalarak, sattıkları öne sürülen 2 hastabakıcı suçüstü yakalandı. 
Hastaların ilaç ve tıbbi malzemelerinin çalınması üzerine durumun bildirildiği polis hastaneyi takibe aldı. Sivil polisler, dahiliye servisinde görev yapan hastabakıcı Murat Kurt ve Muharrem Gümüşsoy'un geç saatlerde hastaların bulunduğu servisleri dolaşırken ilaç ve tıbbi malzemeleri torbaya koyup hastaneden çıkardıkları tespit edildi. 
Kurt ve Gümüşsoy'un, bu ilaçları hastane bahçesinde hasta yakınlarına pazarladıkları görüldü. Suçüstü yakalanan 2 hastabakıcı, ilk kez böyle bir şey yaptıklarını ve pişman olduklarını söyledikleri öne sürüldü. 



</TEXT>
</DOC>
