<DOC>
<DOCNO> 376968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/yazar/asik.html </URL>
<DATE> 2005/09/09/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Renkli yalanlar 
</HEADLINE>
<TEXT>


İstanbul Anakent Belediyesi, kentin orasına burasına kocaman panolar yerleştirdi... Üzerlerinde "Hiç farkettiniz mi Gökyüzü bu kadar mavi olmamıştı.", "Hiç farkettiniz mi Etrafınız bu kadar renkli olmamıştı.", "Hiç farkettiniz mi Çevreniz bu kadar yeşil olmamıştı.", "Hiç farkettiniz mi Tüm sokaklar tertemiz." gibi sloganlar okunuyor... 
Çevremize bakıyoruz... Değişen bir şey yok... Her taraf eskisi gibi beton... Yeşillikler artmıyor, aksine azalıyor. 
Kadıköy Belediye Başkanı Selami Öztürk, dehşetengiz bir haber veriyor 
- Marmaray raylı sistem ile ilgili bir istek geldi diyor, istasyon yapılacağı gerekçesiyle Kadıköy Konservatuar binasından Emniyet Amirliği'ne kadar olan alanı temizlememizi istediler. Orada çok sayıda ağaç var, o ağaçların kesilmesinin yanlış olacağını bildirdik. Mevcut Konservatuar binası boşaltılarak pek l Marmaray istasyonuna dönüştürülebilir... 
Farkettiğimiz tek şey şu... Kadıköy'ü pislik götürüyor. İskele Meydanları, Salı Pazarı, Gazhane ile ilgili projeler olduğu söyleniyordu. Çivi bile çakılmıyor. Moda sahilleri moloz yığınlarıyla iptal olmuş durumda. 
Sayın Anakent Başkanı Kadir Bey... Dilerseniz bir gün buyrun Kadıköy'ü birlikte gezelim... "Renkli çevre"yi bir de siz görün... 

OYAK, yabancılara kaptırmamak için TÜPRAŞ ihalesine katılma kararı almış. 
Askerlerimizin "vatan savunma" konsepti genişledi, iyi oldu. 
Haldun Ertem 

Kışkırtma bitmeli PKK yandaşlarının eylemlerini kınamak ne kadar yerindeyse, Akçakoca'da Doğulu bir fındık işçisinin öldürülmesi ile sonuçlanan türdeki olayları kınamak da o kadar gereklidir. 
Bir bakanın bu tür saldırıları "tahrik edilmiş vatandaş tepkisi" olarak adlandırıması kabul edilir gibi değil. Vatandaşı vatandaşa kışkırtan tahriklerden en başta hükümet üyelerinin kendilerini sakınması gerekiyor. Devletin başlıca görevi kamu düzenini korumak, hukuk düzenini sağlamaktır. Bu görevi sokağa bırakmak iç savaşı başlatmak demektir... 

İran Devlet Başkanı Ahmedinecad, ülkesine turist çağırmış. 
Bizden giden olmaz... Oradaki bütün manzaralar bizde de var. 

Nik hınız yayında Kadıköy Belediye Başkanı Selami Öztürk, e - belediyecilik konusunda iddialı... Örnek veriyor... Kadıköy Belediyesi'nde kıyılan nik hlar internetten naklen yayımlanıyormuş artık... Diyelim başka şehirdesiniz... Veya yurtdışındasınız... Nik ha gidemediniz. Töreni "Kadıköy - bld.org.tr" adresinden izleyebiliyorsunuz... Bu arada nik h saati alacak olanlar boş saatleri yine internetten görebiliyor. Ayrıca... Hayvan barınağındaki köpekleri de resimleri ve özellikleriyle izleyebiliyor, isteyebiliyorsunuz. 

Fatih Camii avlusunda gösteri yapan Hizb - ut Tahrir eylemcilerinin polis tarafından yakalanmamasının en vahim tarafı bence... Polisin, dinsel gösteri yapan grubun iktidar partisi tarafından kollandığını düşünmesi, müdahale ederse başına bir iş geleceğinden kaygılanmasıdır. 
Serdar Özsever 

Kıbrıs sokağı... Güney Kıbrıs'ı tanıma KKTC'yi gözden çıkarma konusu, AB ile ilişkilerde önümüzü tıkadı. Peki konu ayağımıza aniden mi takıldı Yok canım... 
Avrupa Konseyi'nin 1 yıl önce, geçen ekim ayında yayımladığı İlerleme Raporu'nda 
"Türkiye'nin Kıbrıs Rum yönetimini tanıması gerektiği..." gayet açık belirtiliyordu. 
Bu rapora ekli Etki Raporu Sayfa 24'de 
"AB, Türkiye'nin Kıbrıs bayraklı gemilere uyguladığı kısıtlamaların kaldırılmasını istemektedir" cümlesi gayet açık biçimde sırıtıyordu... 
Başbakan Erdoğan'ın bu raporla ilgili düşüncesi sorulduğunda verdiği yanıt muhteşemdi 
- Rapor olumlu ve dengeli... 
O günlerde tepki gösterse idik 17 Aralık'ta Brüksel'de yeniden aynı hata yapılmayabilirdi. Ama hükümet Brüksel'de de uyudu. CHP Milletvekili Onur Öymen'in dediği gibi 
- 17 Aralık'taki AB doruğundan önce Genel Başkan Deniz Baykal hükümete "Zirve sırasında Kıbrıs ile ilgili hiçbir dayatmayı kabul etmeyin. Bu konuda arkanızdayız" mesajı verdi... Ancak biz hiçbir şey söylememişiz gibi, Kıbrıs konusunu çözeceklerini yazılı olarak taahhüt ettiler. Ek Protokol'e gelince de bir deklarasyon yayımlayarak geçiştirdiler. Biz bunu ille imzalayacaksanız şerh koyun, deklarasyon kimseyi bağlamaz dedik anlatamadık... 
Geçen nisan ayının 26'sında AB'nin ortak tutum belgesinde "Kıbrıs'ı tanıyın, Kıbrıs gemilerinin limanlarınıza girişine izin verin" mesajı çok açık yer aldı. Bizimkiler yine duymazlıktan geldi. 
Hayır. Aniden sıkışmadık. Sıkıştırıldık. Çıkmaz sokağa adım adım itilirken sessiz kaldık. Şimdi tam çıkmazdayız. Bakmayın AB içindeki tartışmaya. O tartışma, "Türkiye'nin Kıbrıs'ı tanımasını hemen sağlayalım" diyen acilcilerle, "Ürkütüp kaçırmayalım ilerde nasıl olsa kabul ettiririz" diyen açıkgözler arasındadır. Bizden yana kimse yok. 



</TEXT>
</DOC>
