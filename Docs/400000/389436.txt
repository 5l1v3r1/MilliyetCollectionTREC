<DOC>
<DOCNO> 389436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sondun11.html </URL>
<DATE> 2005/10/25/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
KKTC'den Güney'e narenciye ihracı başladı 
</HEADLINE>
<TEXT>

     KKTC'den Yeşil Hat üzerinden Güney Kıbrıs'a narenciye ürünlerinin ihracına izin veren Yeşil Hat Tüzüğü'nün 8 Ekim 2005'te yürürlüğe girdiği bildirildi. 
     Rum yönetimi Sözcü Kipros Hrisostomidis, yaptığı açıklamada, ''işgal bölgeleri' 'olarak nitelediği KKTC'den, ''narenciyenin ateşkes hattı Yeşil Hat üzerinden Avrupa Birliği gümrük alanına vergi ödemeksizin geçişini düzenleyen Yeşil Hat Tüzüğü'nün 8 Ekim'de yürürlüğe girdiğini'' söyledi. 
     ''Hükümetimiz bu tüzüğün benimsenmesiyle, Kıbrıs Türklerine önemli fırsatlar yaratıldığı görüşündedir'' diyen Hrisostomidis, ''tüzükle, Kıbrıslı Türklerin yıllık ihracatının üçte birini teşkil eden narenciyenin gümrük ödemeden topluluğun gümrük alanında pazarlanmasına izin verildiğini ve narenciyenin KDV ödenmeyen ürünler arasında bulunduğunu'' kaydetti. 
     
</TEXT>
</DOC>
