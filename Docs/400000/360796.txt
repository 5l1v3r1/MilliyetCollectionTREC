<DOC>
<DOCNO> 360796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sontur06.html </URL>
<DATE> 2005/07/13/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Polisiz’ deyip kaçırdılar, üstünden arabayla geçtiler 
</HEADLINE>
<TEXT>

     Zafer SAMANCI KONYA, DHA 
     

      KARAMAN'da 4 ay önce kendilerini polis olarak tanıtan 4 kişi tarafından kaçırıldığını iddia eden 44 yaşındaki ayakkabı boyacısı Nebi Çiftçi, 3 saat boyunca aynı şahıslar tarafından işkence gördüğünü ileri sürdü. İki omuzu, kaburgaları ve sol ayağı kırılan Nebi Çiftçi, şahısların öldüğünü sanarak kendisini bırakıp gittiklerini belirterek, suçluların yakalanmasını istedi. 
     Konya Numune Hastanesi'ne muayene için gelen Çiftçi, yaşadıklarını şöyle anlattı 
     Akşam saatlerinde eve gidiyordum. İçinde tanımadığım 4 kişi olan bir araba yanımda durup, biz sivil polisiz, bir konu hakkında senin bilgine başvuracağız. Gel arabaya bin biraz konuşalım’, deyip beni arabaya bindirdi. Sonra da şehir dışına çıkardılar. Koltuğun altında bira şişelerini görünce, polis olmadıklarını anlayıp otomobilden inmek istedim, ama beni dövdüler. Sonra da beni yola atıp defalarca arabayla çarptılar.'' Tanımadığı şahısların kendisini bayıltana kadar dövdüğünü iddia eden Çiftçi, Sonra beni yola atıp defalarca araba ile çarptılar. Ayağımın üzerinden geçtiler. Sonunda bayılmışım. Beni öldü sanıp bırakıp gitmişler. Sabah beni çöpçüler bulmuş ve polise haber vermişler'' diye konuştu. 
     Tekerlekli sandalyede güçlükle ilerleyen Nebi Çiftçi, o günden bu yana çalışamadığını ve çok sıkıntılı günler geçirdiğini söyledi. 
     Suçluların bulunmasını da isteyen Çiftçi, Benim suçum neydi, kime ne yaptım ki beni bu hale getirdiler'' diye isyan etti. 
     
</TEXT>
</DOC>
