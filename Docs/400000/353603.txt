<DOC>
<DOCNO> 353603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sondun07.html </URL>
<DATE> 2005/06/20/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İran'da reformcu iki gazetenin bugünkü dağıtımı engellendi... 
</HEADLINE>
<TEXT>

     İran'da yapılan cumhurbaşkanlığı seçiminin ilk turunda aşırı muhafazakarların seçime hile karıştırdıklarını ileri süren ılımlı aday Mehdi Kerrubi'nin mektubunu yayımlayan reformcu iki gazetenin bugünkü dağıtımı engellendi. 
     Reformcu yetkili İsa Şehekiz, ''Mehri Kerrubi'nin mektubunu yayımlamaları nedeniyle İkbal ve Aftab-ı Yezd gazetelerinin bugün dağıtılması engellendi. Yasağın, gazetelerin bugünkü sayısını mı yoksa daha uzun vadeyi mi kapsadığına ilişkin bilgimiz yok'' dedi. 
     Ilımlı aday Kerrubi, önceki gün yaptığı açıklamada, aşırı muhafazakar aday Mahmud Ahmedinecad'ı destekleyenlerin seçime hile karıştırdığını iddia etmiş ve İran'ın dini lideri Ayetullah Ali Hamaney'e başvurarak, seçimle ilgili soruşturma açılmasını talep etmesini isteyeceğini belirtmişti. 
     Ilımlı aday Kerrubi, ikinci tura kalan ılımlı Ali Ekber Haşimi Rafsancani ve aşırı muhafazakar Mahmud Ahmedinecad'ın arkasında kalmıştı. 
     
</TEXT>
</DOC>
