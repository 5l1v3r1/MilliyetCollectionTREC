<DOC>
<DOCNO> 372306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sonyas08.html </URL>
<DATE> 2005/08/23/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Bedri Baykam'ın 4 metrelik resmi Japonya'da... 
</HEADLINE>
<TEXT>

     Ünlü ressam Bedri Baykam, Japonya'nın Kochi şehrinde düzenlenen sergiye 4 metrelik resmiyle katılıyor. 
     Kochi Sanat Müzesi'nin Kenmin Galerisi'nde bu yıl ikincisi düzenlenen ''The Edge-Uç'' sergisinde Baykam ile birlikte ağırlıklı olarak Japon sanatçıların oluşturduğu 15 ressam yer alıyor. 
     Baykam, sergiye özel olarak hazırladığı ve tual üzerine karışık teknikle çalıştığı 4 metre boyunda ve 2 metre enindeki ''Ve Anlam Şu Oluyor'' adlı çalışmasıyla katılıyor. Sanatçının bu yıl yaptığı dev resmin sağ tarafında oyuncu Gamze Özçelik'in portresi dikkati çekiyor. 
     Sergiyi düzenleyen Japon sanatçı Seigo Satoru, serginin Kochi'de dünyanın çeşitli yerlerinden seçilen ve çağdaş sanatın ''uç'' noktalarını temsil etmekten çekinmeyen sanatçıların oluşturduğu bir organizasyon olduğunu belirtti. 
     Yapıtların 1 yıl süreyle Kochi'de halka açık alanlarda sergileneceğini ifade eden Seigo Satoru, bu yöntemle farklı ortamlarda geniş halk kitlelerinin çağdaş sanat eserleriyle yakınlık kurmasının mümkün olabileceğini vurguladı. Sergide yer alan sanatçılar ve ülkeleri şöyle 
     Kazunori Ishibashi, Eiji Kawada, Akiko Kuniyoshi, Seigo Satoru, Fumiaki Nakagawa, Tatsushi Nakamura, Atsuhiko Nao, Katsuhiro Yasui, Yuki Yanagisawa, Takaharu Yokoe, Tomoko Wada, Bedri Baykam Türkiye , James Watts, James Warren Perry ABD ve Yohei Oono İspanya . 
     
</TEXT>
</DOC>
