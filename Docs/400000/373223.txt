<DOC>
<DOCNO> 373223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sonyas03.html </URL>
<DATE> 2005/08/26/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
İnsanat bahçesi Homo Sapiens 
</HEADLINE>
<TEXT>

     Son günlerde Londra Hayvanat Bahçesi, alışılmışın dışında bir sergiye ev sahipliği yapıyor. 
     İngiltere'nin başkenti Londra'daki Regents Park'ın içinde yer alan Londra Hayvanat Bahçesi dört gün boyunca ilginç bir uygulamaya ev sahipliği yapacak. Hayvanat bahçesinde yüzlerce hayvanın yanı sıra bir grup insan da sergilenecek. Yetkililer neden böyle bir etkinlik yaptıkları sorusuna ise şu yanıtı veriyor Amaç insanoğlunun doğasını ve dünya ekosistemindeki önemini sergilemek. Ayrıca insanların hayvanlar üzerindeki etkisini göstermek de bu etkinliği düzenlememizin en önemli nedenlerinden biri. Tüm bunların yanı sıra insanın doğayla nasıl iç içe nasıl yaşadığını da görmüş olacağız... 
     
     
     İhtiyaçları bakıcılar karşılayacak 

     50 kelimeyle neden bu işe gönüllü olduğunu anlatmayı başaran kişiler arasından seçilen insanlar dört gün boyunca hayvanat bahçesinde yaşacak. Tıpkı hayvanlar gibi gönüllülerin ihtiyaçlarıyla da bakıcılar ilgilenecek. 
     Yetkililer bu uygulamayla daha çok ziyaretçinin hayvanat bahçesine akın etmesini umuyor. Londra Hayvanat Bahçesi 600'ün üzerinde hayvan türüyle dünyanın en ünlü hayvanat bahçeleri arasında bulunuyor. 
     
</TEXT>
</DOC>
