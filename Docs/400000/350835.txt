<DOC>
<DOCNO> 350835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sontur52.html </URL>
<DATE> 2005/06/10/ </DATE>
<TIME> 19.35 </TIME>
<AUTHOR>  </AUTHOR>
<HEADLINE>
Benzinle kendini yakmak istedi... 
</HEADLINE>
<TEXT>

     Altındağ ilçesindeki çökme ve elektrik çarpması olaylarında 3 kişi yaralandı. Keçiören’de bir park görevlisi benzinle kendini yakmak istedi. 
     AA muhabirinin aldığı bilgiye göre, Ulus İçkale Mahallesi Ali Taş Sokak’ta M.Ö’ye ait bir evin 3. katının yıkım çalışmaları sırasında çatı katı çöktü. İşçi İ.K. enkaz altında kalarak yaralandı. 
     Altındağ Çamlık Mahallesi’nde ise yapımı devam eden çocuk parkı inşaatı içerisine işçiler tarafından kurulduğu belirtilen bir çadır, rüzgarın etkisiyle yakındaki bir elektrik direğinin tellerine takıldı. 
     Çadırın vinçle indirilmek istenmesi sırasında kimlikleri öğrenilemeyen 2 işçi, elektrik akımına kapılarak yaralandı. 
     Keçiören Ufuktepe Bademlik Yolu Caddesi üzerindeki bir parkta görevli K.Y, üzerine benzin dökerek ateşe verdi. Yaralanan K.Y, belediyeye ait bir ambulansla Ankara Numune Hastanesi’ne kaldırıldı. 
     
</TEXT>
</DOC>
