<DOC>
<DOCNO> 384734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sondun19.html </URL>
<DATE> 2005/10/07/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Toubon Chirac Türkiye'de yanlış anlaşıldı 
</HEADLINE>
<TEXT>

     Avrupa Parlamentosu Hıristiyan Demokrat Grubu Üyesi Jacques Toubon, Fransa Cumhurbaşkanı Jacques Chirac’ın "Türkiye’nin kültürel devrime ihtiyacı var" sözlerinin yanlış anlaşıldığını öne sürdü. Fransa’da iktidardaki UMP üyesi Toubon, "Chirac, Türkler kültürünü değiştirsin demiyor" şeklinde konuştu. 
     Jacques Toubon, ABHAber’e yaptığı açıklamada Türkiye’nin Jacques Chirac’ın, Türkiye’nin AB’ye üyelik şartlarını yerine getirebilmesi için büyük bir kültürel devrime ihtiyaç duyacağı şeklindeki konuşmasının Türkiye’de yanlış anlaşıldığını söyledi. 
     Fransa Cumhurbaşkanı’nın Türklerin kültürlerini değiştirsin demediğini bunun yanlış algılandığını kaydeden Toubon, şöyle devam etti 
     "Chirac, Türkler kültürünü değiştirsin demiyor. Burada ifade edilmek istenen Avrupa mevzuatının Türk mevzuatına uyarlanırken bu yasal değişikliklerin sadece kağıt üstünde kalması değil. Bunların uygulamada sokağa yansıması. Avrupa değerlerinin uygulanması için mantelite değişikliği gerek. Bu değişikliğin sadece siyasi kadrolarda olması yeterli değil. Değişiklik halka yanısmalı. Mantalite değişliği olmadan Avrupa normlarını uygulayamazsınız. İşte Chirac bu noktaya dikkat çekti." Müzakerelerin başlatılmasının hem AB, hem de Türkiye için yanlış olduğunu öne süren Jacques Toubon, "Yanlış yola girilmiştir. 
     İlerleyen zamanda bizim haklılığımız ortaya çıkacak. Türkiye Avrupa kriterlerini uygulayamaz. Eğer uygulasaydı 40 yıla kadar uygulardı" diye konuştu. 
     
</TEXT>
</DOC>
