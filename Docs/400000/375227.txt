<DOC>
<DOCNO> 375227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sonyas07.html </URL>
<DATE> 2005/09/02/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Porno filmde gerilla taktiği 
</HEADLINE>
<TEXT>

     Hindistan'ın Tripura eyaletindeki ayrılıkçı gerillaların, ihtiyaç olan silahları alabilmek için, porno film çevirdikleri ortaya çıktı. 
     Hindistan'ın kuzey doğusundaki Tripura eyaletindeki NLFT ayrılıkçı gerillaları savaşta kullanacakları silahları satın almak için porno film çeviriyor Örgütten kaçan bir genç karakolda verdiği ifadesinde, Tripura Özgürlük Cephesi liderlerinin, Tripura'dan genç kızları kaçırarak, porno filmlerde oynamaya zorladıklarını söyledi. 
     
     Aşk filmi gibi 
     Filmlerde örgüt liderleri hem oynuyor, hem de kızlara cinsel tacizde bulunuyor. Filmler 'iyi alıcı bulduğu' için de örgüt gerekli olan parayı bu filmlerin satışından kazanıyor... Polise konuşan gencin ifadelerine göre filmler tıpkı aşk filmi gibi başlıyor. Böyle olduğu için de kolayca video marketlere kadar ulaştırılabiliyor. 
     
</TEXT>
</DOC>
