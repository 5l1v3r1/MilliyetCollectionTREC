<DOC>
<DOCNO> 388323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sonspo14.html </URL>
<DATE> 2005/10/20/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Galatasaray'da Ümit Karan'ın belinde spazm 
</HEADLINE>
<TEXT>

     Galatasaray, Turkcell Süper Ligi'nde cumartesi günü Denizlispor ile yapacağı karşılaşmanın hazırlıklarını yaptığı tek antrenmanla sürdürdü. 
     Florya Metin Oktay Tesisleri'nde gerçekleştirilen ve yaklaşık 2 saat süren idmanda teknik direktör Eric Gerets, yönetiminde kondisyon çalışmasının ardından, takımı aslar ve yedekler olmak üzere ikiye ayırarak şut çalışması yaptırdı. Antrenmanın son bölümünde ise iki takım arasında gol yarışması yapıldı. Yarışmayı yedekler kazanınca, Gerets, as takıma mekik çektirdi. 
     Antrenmanın son bölümü oldukça neşeli geçerken, sakatlığı devam eden Sabri çalışmaya katılmadı. 
     Ayrıca, dünkü antrenmanda sakatlanan Ümit koşu yapmakla yetinirken, sakatlığı bulunan kaleci Aykut da takımdan ayrı çalıştı. 
     Sarı-kırmızılılar, yarın basına kapalı yapacakları antrenmanla hazırlıklarını tamamlayarak kampa girecek. 
     
</TEXT>
</DOC>
