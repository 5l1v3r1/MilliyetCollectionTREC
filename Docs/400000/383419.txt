<DOC>
<DOCNO> 383419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sonyas11.html </URL>
<DATE> 2005/10/02/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Timaşenko'nun kızı, İngiliz rockçı ile evlendi 
</HEADLINE>
<TEXT>

     Ukrayna'da geçen yıl ''Turuncu Devrim''in ardından başbakanlığa getirilen, ancak yolsuzluk skandallarının ortaya çıkması üzerine görevinden alınan Yulia Timoşenko, kızını evlendirdi. 
     Başkent Kiev'deki Vydubitski manastırında yapılan düğün töreninde 25 yaşındaki Eugenia ve 36 yaşındaki İngiliz rockçı Sean Carr, dünya evine girdiler. 
     Kızının düğün töreninden önce Yulia Timoşenko, ''unutulmaz anlar yaşadığını ve çok heyecanlı olduğunu'' söyledi. 
     Devlet Başkanı Viktor Yuşçenko da, genç çifte tebriklerini iletti ve hediye gönderdi. 
     Timoşenko'nun damadı Carr, yakın bir zamanda Ukrayna'da yaşamaya başlamış ve Death Valley Screamers DVD adlı hard-rock grubunu kurmuştu. 
     İki İngiliz ve 3 Ukraynalıdan oluşan grup, Ukrayna barlarında sahne alıyordu. 
     
</TEXT>
</DOC>
