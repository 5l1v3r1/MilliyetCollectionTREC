<DOC>
<DOCNO> 353378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/siyaset/siy03.html </URL>
<DATE> 2005/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dekana 'türban' cezası 
</HEADLINE>
<TEXT>


Danıştay Kız öğrencilere ve personele türban izni veren Fatih Üniversitesi Tıp Fakültesi Dekanı Davut Aktaş'ın yönetim görevi elinden alınmalı 

ANKARA ANKA 


Danıştay, türban tartışmalarının alevlendiği bir süreçte, personel ve öğrencilerin türbanla okula girmesine olanak sağlayan Fatih Üniversitesi Rektör Yardımcısı ve Tıp Fakültesi Dekanı'na verilen disiplin cezasını iptal eden idare mahkeme kararını bozdu. 
Türbanın "Atatürk inkılapları ve ilkeleri doğrultusunda, Atatürk milliyetçiliğine bağlı çağdaş öğrenciler yetiştirmeyi amaçlayan bir yükseköğretim kurumunda olmaması gerektiği" yorumunda bulunan Danıştay, dekana disiplin cezası verilmesini istedi. 

Öğrenci şik yet etti 
Fatih Üniversitesi Rektör Yardımcısı ve Tıp Fakültesi Dekanı Prof. Dr. Davut Aktaş, üniversiteye bağlı bazı merkezlerde kız öğrencilerin deslere türbanla girmesi ve personelin türban takmasına izin verdi. Ankara Meslek Yüksekokulu öğrencilerinden birinin, YÖK'e şik yet dilekçesi yazması sonucu başlatılan soruşturma sonucunda tutanakta "Müracaatta, kütüphanede ve temizlik işlerinde görevli idari personelle bir kısım sağlık personelinin türbanlı olarak görev yaptıkları" belirtildi. 
Bunun üzerine, dekana yönetimden ayırma cezası verildi. Aktaş'ın başvurduğu Ankara 1. İdare Mahkemesi, cezayı iptal etti. Dosya temyizde Danıştay'a geldi. 
Dosyayı görüşen, Danıştay 8. Dairesi, türbana göz yuman Aktaş'ın "yönetim görevinin elinden alınması" gerektiğini kararlaştırdı. 


</TEXT>
</DOC>
