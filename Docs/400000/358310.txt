<DOC>
<DOCNO> 358310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sondun48.html </URL>
<DATE> 2005/07/05/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Danimarka'da Bush karşıtı gösteriler yapıldı... 
</HEADLINE>
<TEXT>

     Danimarka’nın başkenti Kopenhag’da yaklaşık 200 kişi, ABD Başkanı George W. Bush’un yapacağı kısa ziyareti protesto etti. 
     İskoçya’daki G-8 zirvesine katılacak olan Bush’un Danimarka’ya yapacağı ziyareti protesto etmek isteyenler kent merkezinde yürüyüş yaptı. 
     "Bush’a ölüm", "Emperyalizme ölüm" şeklinde slogan atan protestocular, çok sayıda polis tarafından çembere alındı. 
     Yağmur altında bir araya gelen göstericiler kent merkezindeki meydandan başlayarak yürüyüş yaptı. Gösteri sırasında herhangi bir şiddet olayı yaşanmadı, ancak 2 binden fazla polis bölgeye mevzilendi. 
     ABD Başkanı Bush, yarın başlayacak ve 3 gün sürecek G-8 zirvesi öncesinde Danimarka’da Başbakan Anders Fogh Rasmussen ile görüşecek. 
     
</TEXT>
</DOC>
