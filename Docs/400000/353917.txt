<DOC>
<DOCNO> 353917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/yazar/uras.html </URL>
<DATE> 2005/06/21/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
TMSF el koydu mu 'batıracak' demektir 
</HEADLINE>
<TEXT>


TMSF'nin Tasarruf Mevduatı Sigorta Fonu "hikmet-i vücudu" var olma nedeni batan bankalardaki tasarruf mevduatının sadece tasarruf mevduatının belli bir bölümü için tasarruf sahibine güvence vermek, bankanın ödeyememesi halinde mevduatın belli bölümünü ödemektir. 
TMSF, bankaları, daha sonra da bankaların iştiraki olan şirketleri devir alarak işletmez, işletemez. Bunun için kurulmadı. Bunu yapacak kadrolara, imk nlara sahip değildir. TMSF bankalara ve şirketlere el koyarak başına dostu ahbabı getirerek çalıştıramaz. Sadece batırır. 
Uzanlar'ın 215 şirketine TMSF el koydu. 2003 yılı şubatından bu yana bu şirketler sürünüyor. Kimse bunların TMSF yönetiminde ne kadar zarar ettiğini, ne durumda olduğunu bilemiyor. 
Erol Aksoy'un, Murat Demirel'in şirketleri ne durumda Kimse bilemiyor. 

EGS'nin şirketleri yok oldu 
EGS Bank'ın 12 şirketine 2001 yılı temmuz ayında TMSF tarafından el konuldu. Ege Bölgesi'ndeki 1200 sanayicinin 350 milyon dolar kaynak bağlayarak kurduğu EGS'ye 91 bin yatırımcı da 50 milyon dolar dolayında para bağlamıştı. 
El konulduğunda EGS'ye ait şirketlerin malvarlıklarının 434 milyon dolar olduğu belirlenmişti. El koymanın nedeni bu 434 milyon dolarlık varlık ile EGS Bank'ın zararının kapatılması idi. İyi de acaba 4 yılda neler oldu 
EGS grubu adına Fikret Mısırlı geçen hafta TMSF Başkanı'na bir mektup gönderdi. Mektubun örneğini Başbakan ile ilgili bakanlara da postaladı. Fikret Mısırlı diyor ki "TMSF, el konulan şirketleri kötü yönetti. Bir kısmını batırdı. Batmayanlar ayakta zor duruyor. 434 milyon dolarlık şirketlerin değeri şimdilerde 100 milyon dolara düştü." 
Fikret Mısırlı ile konuştum. Bana şunları anlattı "Ege giyim sanayicileri için ithalat yapan, hammadde ve ara malı tedarik eden 'Egeser' üç dört yıl iş yapmayınca çöktü. 'EGS Sigorta' 10-15 milyon dolarlık bir şirket idi. Battı. 'EGS Dış Ticaret' ihracat şirketi idi. Kayyum eline düştü. 'EGS Leasing', 'EGS Turizm', 'EGS Finansal Kiralama' artık yok. EGS Gayrimenkul Yatırım Ortaklığı'na ait 75-80 milyon dolarlık gayrimenkul 12-13 milyon dolara satıldı. Adapazarı'ndaki 80 milyon metrekarelik 'Serbest Şehir' projesi 4 yıldır sürünüyor." 

TMSF müteahhitlik yapamaz 
Bunları neden yazıyorum Geçen hafta sonu TMSF tarafından Balkaner'in Yurtbank'tan doğan borçlarına karşılık olarak 350-400 milyon dolar değerindeki 10 şirketine el konuldu. Bundan sonra Derby Plastik Fabrikası'nı, Balkan Tekstil'i, Balkaner Turizm'i TMSF işletecek. "Ada, Yonca, Tek" inşaat şirketlerini TMSF yönetecek. Bayramoğlu'nda, Bayrampaşa'da, Ataşehir'de, Marmaris'te, Manavgat'taki inşaatları TMSF tamamlayacak. 
Cebeci'deki, Yenibosna'daki çarşılarla TMSF meşgul olacak. İkitelli ve Çorlu'daki arazileri TMSF satacak. TMSF bunları nasıl yapacak Birilerini bulacak. Memur olarak işe alacak. Maaş bağlayacak. Bu memurlar Balkaner'in kurduğu ve işlettiği şirketleri daha iyi işletecek. Daha çok kazanacak. Coşturacak. Koşturacak . Olacak şey mi Bunları neden yazıyorum Sistem yanlış. Model yanlış. Suçlu TMSF'nin başındakiler, TMSF çalışanları değil. 
TMSF'ye bu tür misyonun verilmesi yanlış. TMSF'ye yapmaması gereken, yapamayacağı işler veriliyor. Batan bankaların neden olduğu zarar kapatılacak derken, zarar giderek büyüyor. Ekonomiye katkısı olacak işletmeler yok oluyor. 



</TEXT>
</DOC>
