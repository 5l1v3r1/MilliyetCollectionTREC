<DOC>
<DOCNO> 364151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sontur13.html </URL>
<DATE> 2005/07/25/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Markete patlayıcı atıldı .. 
</HEADLINE>
<TEXT>

     Kayseri’nin Pınarbaşı İlçesi’nde bir markete atılan patlayıcı madde, maddi zarara neden oldu. 
     AA muhabirinin aldığı bilgiye göre, Uzunyol Caddesi’nde Hacı Kalmuk’a ait marketin vitrin camı önüne bırakılan patlayıcı madde, gece saat 03.30 sıralarında patladı. Patlama sonrası marketin içinde maddi hasar meydana geldi. 
     Pınarbaşı Kaymakamı Ahmet Kaya, AA muhabirine yaptığı açıklamada, olayla ilgili soruşturmanın sürdürüldüğünü söyledi. 
     Patlayıcı maddenin türünün belirlenmesi için bomba uzmanı polislerin incelemelerini sürdürdüğünü ifade eden Kaya, "Olayın her yönünü araştırıyoruz. Patlama sırasında çevredeki bazı binaların da camları kırılmış. Patlayıcıya ait bazı parçalar bulundu. İnceleme sürüyor" dedi. 
     
</TEXT>
</DOC>
