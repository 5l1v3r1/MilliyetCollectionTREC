<DOC>
<DOCNO> 390127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/soneko14.html </URL>
<DATE> 2005/10/27/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Bina inşaat maliyeti yüzde 2.8 arttı... 
</HEADLINE>
<TEXT>

     Bina inşaat maliyet endeksi, Temmuz-Ağustos-Eylül aylarını kapsayan 2005 yılının üçüncü döneminde, bir önceki döneme oranla toplamda yüzde 2.8 arttı. 
     Devlet İstatistik Enstitüsü DİE verilerine göre, 1991 100 Temel Yıllı Bina İnşaatı Maliyet Endeksi'nde, bu yılın üçüncü çeyreğinde, bir önceki yılın son dönemine göre yüzde 7.2, bir önceki yılın aynı dönemine göre yüzde 9.2 ve dört dönem ortalamalara göre ise yüzde 11.8 artış görüldü. 
     Bu yılın üçüncü çeyreğinde, bir önceki döneme göre toplamda yüzde 2.8'lik bir artış olurken, işçilik endeksinde yüzde 4.3, makine endeksinde yüzde 4.5, malzeme endeksinde ise yüzde 1.9 oranında artış kaydedildi. 
     Öte yandan, 2005 yılı üçüncü çeyreğinde geçen yılın aynı dönemine göre, bina inşaatı maliyet endeksi toplamında yüzde 9.2, işçilik endeksinde yüzde 13.8, makine endeksinde yüzde 16.9 ve malzeme endeksinde ise yüzde 6.6 oranında artış gerçekleşti. 
     
</TEXT>
</DOC>
