<DOC>
<DOCNO> 356454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/guncel/gun12.html </URL>
<DATE> 2005/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar da Tanpınar'ı okuyabilecek 
</HEADLINE>
<TEXT>


Kültür ve Turizm Bakanlığı'ndan Türk kültürünün seçkin örneklerinden 20 kitaba çeviri desteği geldi 

ANKARA Milliyet 

Kültür ve Turizm Bakanlığı, Türk Kültür, Sanat ve Edebiyatı ile ilgili Eserlerin Türkçe Dışındaki Dillerde Yayımlanmasına Destek Projesi TEDA kapsamında 20 kitaba çeviri desteği verilmesine karar verdi. Bakanlık'tan yapılan açıklamada, TEDA ile Türk kültür, sanat ve edebiyatının dışa açılmasının ve seçkin örneklerin yurtdışındaki geniş okur kitleleriyle buluşturulmasının amaçlandığı belirtildi. Bu amaçlar doğrultusundaki eserlere 330 bin YTL'lik TEDA bütçesiyle destek verileceği anlatıldı. Danışma ve Değerlendirme Kurulu'nca 30 başvuru arasından desteklenmek üzere seçilen eserler şöyle 
Huzur Ahmet Hamdi Tanpınar , Moderne Turkse Verhale Çağdaş Türk Öyküleri , The Age of Beloveds W. Andrews, M. Kalpaklı , Çıplak Ceset Celil Oker , İki Genç Kızın Romanı Perihan Mağden , Beyoğlu Rapsodisi Ahmet Ümit , İzmir Mehmet Coral , Gezgin Sadık Yalsızuçanlar , Feyza Hepçilingirler Öykü Seçkisi Feyza Hepçilingirler , Savaşın Çocukları Girit'ten Sonra Ayvalık Ahmet Yorulmaz , Antologia Della Poesia Turca Contemporanea Türk Şiirleri Antolojisi , Gelibolu Buket Uzuner , Benim Adım Kırmızı Orhan Pamuk , Kırmızı Pelerinli Kent Aslı Erdoğan , A Brave New Quest 100 Modern Turkish Poems, Nightingales And Pleasure Gardens Turkish Love Poems, The Turkish Muse Wiews and Rewievs 1960s 1990s Talat S. Halman , Selected Poems Enis Batur , Ottoman Lyric Poetry An Anthology, Turski Jezik Usvakodnevnol Komunikaciji. 


</TEXT>
</DOC>
