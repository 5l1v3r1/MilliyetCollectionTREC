<DOC>
<DOCNO> 371304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sontur50.html </URL>
<DATE> 2005/08/19/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Satır ve silahla kaçırılan kız bulundu... 
</HEADLINE>
<TEXT>

     Uşak'ta babası ve annesiyle su doldurmak için çıktıkları dağda, akrabası tarafından kaçırılan 19 yaşındaki kız bulundu. 
     Ş.K'yı, Karatepe Mevkii'nde bulunan Elekoğlu Çeşmesi yakınlarından arkadaşlarının yardımıyla kaçırdığı iddia edilen M.T 30 adlı kişi, ihbar üzerine jandarma ekiplerince yakalandı. 
     Ş.K, kendisini kaçıranların sürekli ''döverek işkence yaptığını, aç ve susuz bıraktığını'' bildirdi. 
     Dört gün boyunca kötü olaylar yaşadığını ifade eden Ş.K, gazetecilere, ''Beni neden kaçırdıklarını ve neden zorla tuttuklarını anlamıyorum. İki gün Muratdağı eteklerinde Yörüklerin bulunduğu çadırlarda saklandık. Dün Uşak'a geldiğimizde bayılma numarası yaparak, ilaç istedim. Beni kaçıran M.T, evden ayrılınca, evin bodrum katına inip küçük bir pencereden dışarı çıktım ve komşulara sığındım, durumu jandarmaya ilettim'' dedi. 
     Ş.K, kendisini kaçıranlardan şikayetçi olduğunu söyledi. 
     Jandarma tarafından gözaltına alınan M.T'nın, ''Bir delilik yaptım, çok pişmanım, utanıyorum'' dediği öğrenildi. 
     M.T, ile olaya karıştığı iddia edilen M.A 50 , R.T 22 ve V.T'nin 45 de gözaltına alındığı, soruşturmanın devam ettiği bildirildi. 
     16 Ağustos Salı günü Uşak'a bağlı Gökçedal Köyü'nün Karatepe Mevkii'nde Elekoğlu Çeşmesi'nde meydana gelen olayda, Karabacak ailesinin öz yeğeni M.T. ve arkadaşlarının, satırlı ve silahlı saldırısı sonucu Ş.K. kaçırılmış, baba Kamil K. 42 ile 2.5 aylık hamile eşi Songül K. da 39 darp edilmişti. 
     
</TEXT>
</DOC>
