<DOC>
<DOCNO> 365198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sonyas09.html </URL>
<DATE> 2005/07/28/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
İşte Discovery'nin 'döke saça' uzaya gidişi... 
</HEADLINE>
<TEXT>

     Bir dizi aksaklığın ardından uzay mekiği Discovery'yi nihayet önceki gün uzaya gönderen NASA, şimdi de yörüngesinden çıkarken mekikten kopan parçaları inceliyor. 2003'te Columbia benzer nedenlerle düştüğü için olay korku yarattı. Mekik havalanırken bir de kuşa çarptı. 
     Amerikan Havacılık ve Uzay Dairesi NASA, 7 kişilik mürettebatıyal 12 gün sürmesi planlanan uzay yolculuğuna başlayan Discovery'in dış yüzeyindeki kameralar sayesinde kopan iki parçayı saptadı. 
     NASA televizyonunda dün yayımlanan bir görüntüde, Discovery'nin yörüngeye oturması anında, mekiğin dış tankından büyük bir izolasyon köpüğü parçasının koptuğu görüldü. Gelen haberlere göre ise, kopan parçalardan birinin ısı kalkanının parçası olduğu sanılıyor, diğer parçanın iniş takımlarından kopan 3.8 cm'lik seramik olduğu düşünülüyor. 
     
Discovery astronotları ise sensör ve kameralarla donatılmış 15 metrelik robot kol yardımıyla mekiğin dış cephesini inceliyor. Uzay aracının yakıt tankının Kennedy Uzay Üssü'nden fırlatıldıktan kısa süre sonra bir kuşa çarptığı da gelen haberler arasında 
     2003 Columbia kazasından beri, mekiklerden düşen parçalar mercek altında. Faciaya mekikten kopan bir parçanın gövdeye çarpmasının yol açtığı anlaşılmış, kazada yedi astronot ölmüştü. 
     
</TEXT>
</DOC>
