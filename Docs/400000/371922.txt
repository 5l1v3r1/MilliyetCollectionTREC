<DOC>
<DOCNO> 371922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sonspo31.html </URL>
<DATE> 2005/08/22/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Tuzla Belediye Başkanı İşportacı muamelesi gördük... 
</HEADLINE>
<TEXT>

     Formula 1 Türkiye Grand Prix'sinin ardından takımların dönüş çalışmaları sürüyor. 
     Yarışların bitmesinin ardından, garajlarda ve padok alanında yoğun bir çalışma içine giren takım görevlileri, teknik malzemeleri ve platformları ''TIR''larına yüklüyor. 
     Bu arada İstanbul Park Pisti'nde temizlik çalışmaları da sürüyor. 
     Öte yandan Formula 1 ile ilgili AA muhabirine açıklama yapan Tuzla Belediye Başkanı Mehmet Demirci, organizasyonun ulaşım ve konut bölümünde bazı aksaklıklar meydana geldiğini belirterek, ''Bunların giderilmesi için sağlıklı bir ulaşım işletme planının yapılması, konaklamaya yönelik otel, otel kent ve kamp kentin ortaya çıkması lazım'' diye konuştu. 
     Demirci, Formula 1 yarışları sırasında Tuzla'yı tanıtan broşürlerin dağıtımı için bir stand kurduklarını, ancak bu standa Büyükşehir Belediyesi ve Akfırat Belediyesi zabıta ekipleri tarafından el konulduğunu kaydederek ''İşportacı muamelesi gördük'' dedi. 
     
     YILDIZ'IN TRAFİK YORUMU 
     Akfırat Belediye Başkanı Hilmi Yıldız da koordinasyon hataları olduğunu ve bazı hatalarını gördüklerini söyledi. 
     Özellikle içeride sıkıntılı anlar yaşadıklarını belirten Yıldız, şöyle devam etti 
     ''Trafik tamamen kilitlenince protestolar başladı. Güvenlik ve trafik konusunda İstanbul Valisi, İstanbul Büyükşehir Belediye Başkanı, alay komutanı ve ben olağanüstü kriz toplantısı yaptık. Güvenlik ve trafik konusunda iki karar alındı. Bu kararları kamuoyuna açıklamak istemiyorum. Trafik yönünden öyle bir hale geldik ki kriz masasındaki toplantıda neredeyse yarışı yapmayalım mı pozisyonuna geldik.'' 
     
</TEXT>
</DOC>
