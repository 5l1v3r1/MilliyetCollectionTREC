<DOC>
<DOCNO> 387538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/spor/spo13.html </URL>
<DATE> 2005/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Vanilya ve çikolata 
</HEADLINE>
<TEXT>


Hiçbir karışım vanilya ve çikolatadan daha güzel değildir. Zaten siyah ve beyazlı kurabiye yemekteki amaç, her ısırışta biraz beyaz, biraz siyah istiyor olman... 

UĞUR MELEKE 


"Bu acınacak haldeki insanlar hayatımı çekilmez hale getirdiler. Sadece futbol sahasında değil, markette, sokakta her yerde tacize maruz kalıyorum. 3 yıldır bu ülkede futbol oynuyorum, bunları hak etmiyorum" 
Bu isyan, İtalya Serie A ekiplerinden Messina forması giyen Fildişili siyahi defans oyuncusu Zoro'ya aitÖ 21 yaşındaki milli futbolcunun, sezonun ilk maçında Roma'ya giderken aklında muhtemelen iyi bir oyun ortaya koymak ve sahadan başı dik ayrılmak vardı. Ama müsabakanın bitiş düdüğü çaldığında Zoro, kendini teskin etmeye çalışan arkadaşlarının arasında güçlükle ayakta duruyordu. 
Lazio taraftarı, top her Zoro'ya gelişinde maymun sesleri çıkartmak suretiyle Fildişiliyi taciz etmiş, genç defans oyuncusu futbol oynamaktan çok konsantrasyonunu toplamaya çalışmakla uğraşmıştı. Maçtan sonra Lazio başkanı Claudio Lotito, Messina soyunma odasına inerek Zoro'dan özür dilediğinde keşke problem çözülmüş olsaydı.. 

Manfredini de... 
İki hafta sonra Messina, bu kez Tuscany'de Siena'ya konuk olmuş, Zoro topla her buluştuğunda protestolara maruz kalmaya devam etmişti. Zoro'ya geçtiğimiz hafta bu protestonun nedenleri sorulduğunda, oyuncunun sağlıklı cevabından, futbola h l nasıl devam edebildiği de anlaşılıyor "Problem tribünde değil, mantalitede... İnsanlar cahil ve ince düşünceden çok uzaklar. İnsanların renginin aleyhine bağırmak, sahaya yabancı madde atmaktan daha vahşi ve daha kırıcı bir davranış. Öyleyse cezası da o ölçüde verilmeli. Lazio taraftarı kendi oyuncusu Manfredini Fildişi asıllı aleyhine de bağırıyor. Takımının iyiliğini isteyen taraftar, kendi oyuncusu aleyhine tezahürat yapar mı Bu sığ insanlar, hapisle cezalandırılmalı, başka çaresi yok" 
Uzun zamandır dönem dönem tartışılan bu konuyu, bu hafta gündeme taşımaya çalışmamızın sebebi, 13-25 Ekim tarihleri arasında Avrupa'nın her yerinde "Sporda ırkçılıkla mücadele haftası" etkinliklerinin yapılıyor olması. UEFA'nın Türkiye'de yapacağı etkinlikse Fenerbahçe-Schalke 04 maçının içinde... 
Bu konuyla ilgili en güzel anekdotlardan biri efsanevi Amerikan sitcom'u Seinfeld'den "İşte görüyorsun Elaine, siyah ve beyazlı kurabiye yemekteki amaç, her ısırıkta biraz siyah ve biraz beyaz istiyor olman. Hiçbir karışım vanilya ve çikolata karışımından daha güzel değildir. Eğer insanlar şu kurabiyeyi model alsalardı, hiçbir ırkçı hadiseden söz edemeyecektik" 
Vanilya ve çikolatayı birlikte yemek ümidiyle... 

Lunga Dlangudlangu 

Her hafta Afrika'dan ilginç bir anekdot anlatmaya devam. Bu haftaki adresimiz Cape Town, Güney AfrikaÖ Premier Lig takımlarından Ajax, orta saha oyuncusu Lunga Dlangudlangu ile sözleşmesini, "kendisine ait olmayan eşyalara sahip olma isteği" nedeniyle tek taraflı olarak feshetti. 
Geçtiğimiz sezon A takıma yükselen 21 yaşındaki Dlangudlangu'nun, bir arkadaşının cep telefonunu onun izni olmadan aldığı tespit edilmiş. Bu yıl Afrika Şampiyonlar Ligi maçlarında da boy gösteren ve ülkenin umut vaat eden genç futbolcuları arasında yer alan Dlangudlangu'nun kontratı 2008 yılına kadarmış. 
Bir başka hikaye ise Nijerya'dan... Geçtiğimiz Cumartesi günü Enyimba ile Lobi Stars arasında oynanması gereken Federasyon Kupası müsabakası, Dolphin-Ismaili takımları arasında yapılacak Afrika Konfederasyon Kupası yarı final maçıyla aynı güne denk gelince, federasyon tarafından iptal edilmiş. 
Afrika'da böyle şeyler yaşanabiliyor, tamam ama geçtiğimiz Temmuz ayı içinde de Copa Libertadores maçları ile FIFA Konfederasyon Kupası aynı tarihlere denk gelmiş, 7 Meksikalı futbolcu kulüp takımlarını bırakıp ulusal takımlarına dönmüştü. Galiba FIFA yönetiminin, futbolcuların kazandığı pornografik paralardan daha önemli sorunları var. 

Sarı kartlar kasıtlı mı 

Cuma akşamı NTV'de Taktik'te Rıdvan Dilmen ve Okay Karacan'la konuştuk. Milli takımlarında sarı kart sınırında bulunan üç Real Madrid'li Gravesen, Salgado ve Beckham, 8 Ekim'deki maçlarda tekrar kart görmek suretiyle cezalı duruma düşmüşlerdi. Hatta İngiltere teknik yönetimi, kaptan Beckham'dan İspanya'ya dönmemesini, takımla birlikte kalmasını istedi. Kasıtlı olabilir mi diye düşünüyor insanÖ "Ben yaptım" dedi, Rıdvan Dilmen. "Sarı kart sınırındaki bir oyuncuma kasıtlı olarak kart görmesini söyledim"Ö Peki ulusal takımda bunu yapmak doğru mudur umeleke milliyet.com.tr adresine ileteceğiniz görüşlerinizi bu Cuma gecesi 01 05 ve Cumartesi gündüz 12 05'te Taktik masasında tartışacağız. 


</TEXT>
</DOC>
