<DOC>
<DOCNO> 376717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/soneko19.html </URL>
<DATE> 2005/09/08/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Liman özelleştirmeleri hızlanıyor... 
</HEADLINE>
<TEXT>

     Devlet Demiryollarına ait İzmir Limanı'nın özelleştirilmesinin ardından liman özelleştirmeleri hız kazanıyor. Nitekim, İskenderun Limanı için yarın nihai pazarlık görüşmelerini yapmayı hedefleyen Özelleştirme İdaresi, ay sonuna kadar büyük limanlardan İzmir'de de ihale ilanın çıkmayı öngörüyor. 
     Alınan bilgiye göre, İskenderun Limanı'nın yarın yapılması planlanan ihalesinde 4 firma yarışacak. 
     Yetkililer, özellikle İzmir Limanı özelleştirmesine yatırımcıların büyük ilgisi olduğunu belirtiyor. Şartname gereği Mersin Limanı'nı alan yatırımcılar İzmir Limanı özelleştirmesine katılamayacak. 
     Bu arada, Özelleştirme İdaresi yıl sonuna kadar Derince, Bandırma ve Samsun limanlarının da ihale ilanlarının yayımlanması planlanıyor. 
     
     LİMANLARIN DURUMU 
     İskenderun Limanı, Ortadoğu ülkelerine olan aktarma trafiğine olduğu kadar, Güney ve Güneydoğu Anadolu bölgelerine de hizmet veriyor. 
     Bu bakımdan, aktarma limanı olarak önemli bir role sahip olan İskenderun, 1400 metre uzunluğunda bir mendireğe sahip, liman girişinde derinlik 12 metre dolayında bulunuyor. 
     60 bin ton kapasiteli TMO'ya ait bir beton siloya sahip olan limanda rıhtımla bağlantılı bir konveyör sistemi bulunuyor. Ayrıca, yükleme hızı saatte 350 ton, boşaltma hızı saatte 250 ton olan bir cevher konveyörü de bulunuyor. 
     
     İZMİR LİMANI 
     İzmir Limanı, geniş tarımsal ve endüstriyel hinterlanda sahip bulunuyor. Ülkenin ihracatında hayati rol oynayan limanda her türlü yüke hizmet veriliyor ve liman genişleme çalışmaları sürüyor. 
     Toplam 70 bin ton kapasiteli TMO'ya ait iki beton siloya sahip olan limanda rıhtımla bağlantılı bir konveyör sistemi de bulunuyor. 
     
</TEXT>
</DOC>
