<DOC>
<DOCNO> 376556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sonyas15.html </URL>
<DATE> 2005/09/07/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Sonbahar depresyonuna dikkat 
</HEADLINE>
<TEXT>

     Fevzi KIZILKOYUN ANKARA, DHA 

ANKARA Üniversitesi Tıp Fakültesi Psikiyatri Ana Bilim Dalı Başkanı Prof. Dr. Abdülkadir Çevik, mevsim değişikliklerinin insan psikolojisini etkilediğini belirterek, Sonbahar'da insanlar daha hüzünlü oluyor. Bu mevsimde içe kapanık, kişilerde deprasyon belirtileri daha sık görülüyor'' dedi. 
     Mevsimlerin değişimine parelel olarak insan psikolojisi ve davranışlarında farklılıklar meydana geldiğini kaydeden Prof. Dr. Çevik şunları söyledi 
     Mevsim geçişleri insanların ruhsal yapısını önemli ölçüde etkiliyor. Sonbahar ve kış aylarında ağaçların yapraklarının sararması ve dökülmesi, yağan yağmur veya kar, sanki doğanın ölümünü çağrıştırır. Bu çağrışım, insanın ruhsal yapısında da aynı etkiyi gösterir. İnsanlar doğadaki bu değişimlerle birlikte ölümü hatırlarlar. Ölüme kendisini daha yakın hisseden insan, depresyona girmeye daha yatkındır. Özellikle içine kapanık olan, sosyal ilişkileri güçlü olmayan kişilerde, bu mevsimlerde depresif belirtiler daha sık baş gösterebilir.'' 
     
     CİNSEL YAŞAMI DA ETKİLİYOR 
     Sonbahar sendromundan kurtulmak için kişinin yaşamdan kopmaması gerektiğine değinen Prof. Dr. Çevik, Bu mevsimde kişide durulma, içe kapanıklık gibi davranışlar baş gösterebilir. Olumsuz psikilojiden kurtulmak için kişi daha çok gün ışığından yararlanmalı. Eve kapanmak yerine dışarı çıkıp sosyal yaşama katılmalı. Arkadaşlık ve dostluk ilişkilerini artırmalı'' dedi. 
     İnsan psikolojisinden meydana gelen değişimin cinsel hayatı da olumsuz etkilediğini belirten Prof. Dr. Abdülkadir Çevik, Yaşanan psikolojik değişiklik, ruhsal çöküntü, kişide cinsel isteksizlik oluşturabilir. Bu, geçici durumdur. Özellikle evli çiftlerin bunun geçici durum olduğunu bilerek sorun yaşamamaları gerekir'' diye konuştu. 
     Prof. Dr. Çevik, bu dönemde özellikle içine kapanık insanlarda oluşan psikolojik sendromun bazı fiziki rahatsızlıkların artmasına neden olabileceğini vurgumayarak, ağır depresyon vakalarında doktor tedavisine başvurulması gerektiğini kaydetti. 
     
</TEXT>
</DOC>
