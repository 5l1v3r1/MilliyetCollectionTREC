<DOC>
<DOCNO> 378916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sondun38.html </URL>
<DATE> 2005/09/16/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Slovenya değil, Slovakya .. 
</HEADLINE>
<TEXT>

     Slovakyalılar, ülkelerinin isminin Slovenya ile karıştırılmasından şikayetçi. 
     Çek Cumhuriyeti'nden 1992'de ayrılarak bağımsız bir devlet olan Slovakya, Yugoslavya'dan 1991'de kopan Slovenya ile sık sık karıştırılıyor. 
     Bunun en son örneği dün yaşandı Yeni Zelanda polisi, Tauranga'da 57 yaşındaki bir Slovak vatandaşının, lüks bir otelde kendini patlayıcıyla havaya uçurma tehdidinde bulunduğunu bildirdi. Oysa bu tehdidi savuran kişi Slovenya vatandaşıydı. 
     Aynı yanılgıya geçen hafta Güney Afrika polisi de düştü ve bir Slovak vatandaşının kaza sonucu öldüğünü duyurdu. Durum yine aynıydı Ölen Slovak değil Slovenyalıydı. 
     Fransız haber ajansı AFP'ye açıklama yapan Slovakya Dışişleri Bakanlığı sözcüsü Juraj Tomaga, ''İlişkilerimizin çok iyi olduğu bir ülkeyle karıştırılmak bize çok sempatik geliyor, ancak bu karışıklık birçok sorunu da beraberinde getiriyor'' diyerek, AB'deki Slovak delegasyonunun her gün Slovenya delegasyonuna gelen yığınla evrak aldığını ifade etti. 
     Tomaga, diplomatların bile iki ülkenin adlarını söylerken sık sık şaşırdıklarını belirtti. 
     İki ülkenin isimleri konusundaki karışıklık bu kadarla da kalmıyor. İki ülke posta servisleri, her yıl yanlış gönderilmiş kilolarca mektubu diğer ülkeye gönderiyor. 
     
</TEXT>
</DOC>
