<DOC>
<DOCNO> 393126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sonspo06.html </URL>
<DATE> 2005/11/08/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
2012'ye ev sahipliği için aday sayısı 3'e iniyor... 
</HEADLINE>
<TEXT>

     Türkiye'nin de güçlü adaylar arasında yer aldığı 2012 Avrupa Şampiyonası'na ev sahipliği yapmaya aday ülke sayısı bugün üçe iniyor. Dün Malta'da bir araya gelen UEFA Yönetim Kurulu şu anda beş olan aday sayısını üçe indirecek ve sonrasında geri kalan ülkeler arasında yaklaşık bir yıl sürecek kıyasıya bir mücadele başlayacak. 2012 Avrupa Şampiyonası'na Türkiye, Yunanistan ve İtalya'nın yanı sıra Hırvatistan-Macaristan, Polonya-Ukrayna gibi ülkeler de ev sahipliği için ortak başvuruda bulundu. UEFA adayların mevcut durumuyla ilgili olarak geçen perşembe beş adayı da içeren bir rapor hazırladı. 
     Her adayın ayrı ayrı ele alındığı yaklaşık 40 sayfalık raporda aday ülkeler Genel Koşullar, Politik Destek, Futbolun Toplumdaki Yeri, Stat Durumu, Konaklama İmk nları, Ulaşım ve Güvenlik gibi başlıklar altında değerlendirildi. UEFA Yönetim Kurulu hazırlanan bu rapor doğrultusunda bugün 2006 Aralık'ında kesinleşecek ev sahipliği için mücadele edecek üç ülkeyi belirleyecek. 
     
</TEXT>
</DOC>
