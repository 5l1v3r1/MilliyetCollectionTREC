<DOC>
<DOCNO> 380308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sonspo08.html </URL>
<DATE> 2005/09/21/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Atay Aktuğ dobra dobra 
</HEADLINE>
<TEXT>

     Aktuğ 'İtirafta bulunayım Anorthosis maçından sonra genel kurula gitmeyi düşündüm ama büyük bir destek görerek devam kararı aldım' dedi 
     
     Üst üste geldi 
     Trabzonspor’da gözle görülür bir şekilde hem saha içinde hem de saha dışında yaşanan sıkıntılar, tüm camiayı rahatsız ediyor. Sezon başında Anorthosis’e sürpriz şekilde elenen, 3 lig deplasmanında da galibiyetle buluşamayan Karadeniz ekibi, aynı zamanda Gökdeniz’in cezası ve Szymkowiak’ın ayağının kırılmasıyla birlikte gelen sorunları da aşmak için büyük çaba sarfediyor. Uzun süredir suskunluğunu koruyan ve yorum yapmaktan kaçınan Bordo-Mavili takımın başkanı Atay Aktuğ, gelişmeleri FANATİK’e değerlendirdi, tüm soru işaretlerini giderdi... İşte Aktuğ’un gözüyle Trabzonspor... 
     Yetkili makamlar artık kesin kararını vermeli. Çünkü sürenin uzaması, kulübü de futbolcumuzu da yıpratıyor. Sonuç ne olursa olsun, Gökdeniz Karadeniz bizim futbolcumuzdur ve öyle de kalacaktır...'' Sadece sıkıntılı günlerde değil, Şenol Güneş her zaman tam yetkilidir. Göreve başladığı gün, neşteri onun eline verdik. Kendisi herhangi bir müdahaleye gerek duyarsa, gerekeni yapmakta serbesttir...'' Szymkowiak ve Gökdeniz’in yokluğu elbette önemli, ama kesinlikle mazeret değil. Biz transfer döneminde böyle günleri düşünerek hareket ettik. Yenilgi olur, önemli olan mücadele etmek. Bu takım bunu başarıyor...'' Yönetim, bir kaç yenilgiyle sarsılmamalı, yoksa yönetici bulamazsınız. Anorthosis maçı sonrası genel kurula gitmeyi düşündüm. Destek gördüm ve kaldım. Biz, Trabzonspor’a zarar verdiğimizi düşündüğümüz an gideriz'' Sivas maçı hariç sergilenen performanstan memnunum. Olağanüstü durumlar olmazsa görevi bırakmayı, genel kurula gitmeyi düşünmüyoruz Gökdeniz Karadeniz ile ilgili kararın bir an önce verilmesi şart. Ama bizim kesinlikle onu elimizden çıkarmak gibi bir düşüncemiz yok'' 
     
     Önemli olan mücadele’ 
     Doğruyu söylemek gerekirse ne kadar unutmaya çalışsak da Anorthosis maçından beri üzerimizde bir stres var. Bunu ligde aşmak için elimizden geleni yapıyoruz. Sonuç itibarıyla Trabzonspor, Türkiye’nin en kaliteli oyuncularını elinde barındıran bir kulüp. Futbolun içinde yenmek, yenilmek ve beraberlik de var. Takımımız bu yıl da bundan önceki yıllarda da bu tip neticeler aldı, bundan sonra da alacaktır. Bunların üzerinde fazla durmamak lazım. Önemli olan sahada kazanmak için mücadele etmek. Sivas maçı dışında da ekibimin performansından puan kayıplarına rağmen memnun olduğumu söyleyebilirim...'' 
     
     Eksikler mazeret değil’ 
     Gökdeniz ve Szymkowiak’ın eksiklikleri elbetteki duygusal olarak diğer takım arkadaşlarını etkiliyordur. Fakat bunun saha içine olumsuz yansıması kabul edilemez. Sonuçta iki önemli futbolcumuz şu an takımdan uzaktadır ama sezon başında çok geniş bir kadro kurduk ve talipleri olmasına rağmen kimseyi elimizden çıkarmamak için büyük çaba harcadık. O dönemlerde de işte böyle sıkıntıların olabileceğini düşünerek hareket etmiştik. Şimdi teknik heyetimizin onların yerlerine görevlendireceği oyuncuların sahaya çıkıp bu şansı en iyi şekilde değerlendirmesi gerekmektedir. Mazeret olmaz...'' 
     
     Bu süre uzamamalı’ 
     Gelelim Gökdeniz Karadeniz meselesine... Artık yetkili makamların en kısa zamanda bu konuyla ilgili kesin kararını açıklaması gerekmektedir. Çünkü bu sürenin uzaması hem Trabzonspor camiasını, hem de oyuncumuz Gökdeniz’i bir hayli yıpratmaktadır. Futbolcumuzun ceza alması halinde onu bir Avrupa kulubüne kiralayacağımız yönündeki haberler de gerçeği yansıtmamaktadır. Gökdeniz ile ilgili sonuç ne olursa olsun bizim oyuncumuz olarak kalacaktır. Onu bu nedenlerden ötürü satmak ya da kiralamak gibi bir fikrimiz hiçbir zaman olmamıştır. Diğer yönetici arkadaşlarım da bu yönde düşünmektedir...’ 
     
     Neşter Şenol hocada’ 
     Sadece böyle sıkıntılı günlerde değil her zaman için teknik direktörümüz Şenol Güneş tam yetkilidir. Elinde neşter ilk göreve geldiği gün de vardı, şimdi de mevcut. Eğer müdahaleye gerek duyarsa gerekeni yapacaktır. Sonuç itibarıyla Trabzonspor’da yöneticilik yapmak, futbol oynamak ve teknik direktörlük makamında oturmak zor işlerdir, ancak mevcut yapının bunu sağlayabileceğine inanıyoruz. Yönetim kurulu olarak hocamızın arkasındayız ve herhangi bir alternatif oluşturmak için de çalışmalarımız söz konusu değildir. Sahaya çıkan takımla ilgili Şenol Güneş yetkilidir...'' 
     
     Zarar verirsek bırakırız’ 
     Birkaç başarısız saha sonucu yönetimin koltuğunu sarsmamalıdır. Aksi halde Türkiye’de bu işleri yapacak, sorumluluk alacak ve geleceğe yönelik adımlar atacak kişiler bulmak imkansız hale gelir. Bir itirafta bulunayım... Anorthosis maçından sonra genel kurula gitmeyi düşündüm. Ancak büyük bir destek görerek devam kararı aldım. Şimdi de yola devam ediyoruz. İstifa ya da olağanüstü genel kurul gündemimizde yok. Eleştiriler artabilir ama biz Trabzonspor’a zarar verdiğimizi hissettiğimiz andan itibaren görevi bırakır, yerimize gelecek arkadaşlara da sahip çıkarız. Bu olgunluktayız.'' 
     
</TEXT>
</DOC>
