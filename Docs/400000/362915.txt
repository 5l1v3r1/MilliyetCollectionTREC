<DOC>
<DOCNO> 362915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/guncel/gun07.html </URL>
<DATE> 2005/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sekiz ilin valisi değişti 
</HEADLINE>
<TEXT>


Cumhurbaşkanı Sezer, daha önce içerisindeki 3 isme itiraz ettiği kararnameyi bu kez onayladı. Göksu'dan boşalan İzmir Valiliği'ne Bursa Valisi Köksal atandı 


Hükümetin iki hafta önce onay için Çankaya Köşkü'ne gönderdiği valiler kararnamesini geri çeviren Cumhurbaşkanı Ahmet Necdet Sezer, önceki gün gönderilen kararnameyi bu kez onayladı. Sezer'in kararnameyi, Başbakan Erdoğan'ın ABD gezisi dönüşünde kararnamelerle ilgili açıklama yapmasının ardından onaylaması dikkat çekti. 
Sezer'in onayladığı kararnameyle Bilecik, Amasya ve Karabük valileri merkeze alındı. Bilecik Valisi Ayhan Çevik'in adı, Sedat Peker'in adamlarına silah ruhsatı vermesiyle gündeme gelmişti. Kararnameyle 8 ilin valisi de değişti. Halis Toprak'ın kredi kartındaki birikmiş puanlarla alınan uçak biletleriyle eşiyle birlikte Londra'ya gitmesinin ortaya çıkmasının ardından emekli olan İzmir Valisi Yusuf Ziya Göksu'nun yerine, Bursa Valisi Oğuz Kaan Köksal, Bursa Valiliği'ne ise Kayseri Valisi Nihat Canpolat getirildi. Diğer atamalar şöyle Bilecik Valiliği'ne Musa Çolak, Amasya Valiliğine Celalettin Lekesiz, Uşak Valiliği'ne Kayhan Kavas, Karabük Valiliği'ne Sait Vakkas Gözlügöl, Siirt Valiliği'ne Hüseyin Avni Mutlu, Ardahan Valiliği'ne Murat Yıldırım. 


</TEXT>
</DOC>
