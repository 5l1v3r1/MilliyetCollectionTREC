<DOC>
<DOCNO> 385169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/guncel/gun02.html </URL>
<DATE> 2005/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Camide son karar yarın 
</HEADLINE>
<TEXT>


İstanbul Büyükşehir Belediye Başkanı Topbaş, 'Belediye Meclisi'nden çıkan kararı veto etmeyeceğini söyledi 

SİNAN TOROS İstanbul 

İstanbul Büyükşehir Belediye Başkanı Kadir Topbaş, İstanbul'da gökdelenler yapılacağı haberleri için, "Gökdelenler falan yok. Kim çıkardı " dedi. Topbaş, Göztepe Parkı'na cami yapılması konusundaki son kararın yarın Kadıköy Belediye Başkanı Selami Öztürk ile yapacağı görüşmeden sonra verileceğini söyledi. 
Topbaş, "Grup başkan vekilleri ve Kadıköy Belediye Başkanı Selami Öztürk ile görüştüm. Pazartesi Öztürk'ü çağırıp son bir görüşme yapacağım. Görüşmemizde bir talepte bulundu, bir çalışma yapacaktı. Onu bekliyorum" dedi. Belediye Meclisi'nden çıkan kararı veto etmesi durumu olmadığını kaydeden Topbaş, şöyle devam etti 
"Hukuki açıdan bir durum var mı diye inceledim. Mimar gözüyle inceliyorum. Çıkan bir karar var. Kararı veto ediliyor hale getirilirse, meclis çıkaracağı her karara 'Başkan veto eder mi ' diye bakacak. Demokrasi nerede kalıyor Hukuki bir sıkıntı varsa yargı yolu açıktır." 

Çalışma başlatılmadı 
Öztürk, Topbaş'a caminin başka bir yere yapılması yönünde öneride bulunduğunu, Diyanet İşleri Başkanlığı'nın bölgede ihtiyaç olduğunu belirtmesi halinde caminin yeşil alan yerine başka bir yere yapılmasını önerdiğini ve bu alanın istimlak bedelinin yarısını karşılamaya hazır olduklarını ilettiğini, ancak somut bir gelişme olmadığı için henüz bir çalışma başlatmadığını söyledi. 


</TEXT>
</DOC>
