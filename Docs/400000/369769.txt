<DOC>
<DOCNO> 369769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sonspo21.html </URL>
<DATE> 2005/08/14/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Beşiktaş 2 - Denizlispor 0 Maç sonucu 
</HEADLINE>
<TEXT>

     Turkcell Süper Ligi'nde oynanan maçta Beşiktaş, Denizlispor'u 2-0 yendi. 
     9. dakikada Ömer Rıza'nın soldan ortasında, Güven'in ceza alanı içinden vuruşunda, top yandan auta çıktı. 
     13. dakikada Ahmet Hassan'ın soldan ortasında savunmanın arkasında topa hareketlenen Ailton'dan önce davranan Hamidou, topu Brezilyalı futbolcunun önünde yakaladı. 
     16. dakikada Ailton'un ceza yayı içinden şutunda, top kaleci Hamidou'da kaldı. 
     25. dakikada soldan ceza alanına giren Ahmed Hassan, meşin yuvarlağı altıpas içinde uygun durumdaki Ailton'un önüne bıraktı. Brezilyalı futbolcu, yerden bir vuruşla meşin yuvarlağı filelere gönderip takımını 1-0 öne geçirdi ve siyah-beyazlı formayla ilk golünü attı. 
     30. dakikada ani gelişen Beşiktaş atağında, sağdan ceza alanına giren Ahmed Hassan'ın ortasında Kratochvil, son anda uzanarak topu kornere gönderdi ve tehlikeyi önledi. 
     36. dakikada Ali Güneş'in uzun pasında ceza alanının sol çaprazında topla buluşan Ahmed Hassan'ın aşırtma vuruşunda, meşin yuvarlak kaleci Hamidou'nun üstünden filelere gitti ve Beşiktaş 2-0 öne geçti. 
     45. dakikada Ahmed Hassan'ın sağdan ortasında, Adem Dursun'un arka direkten şutunda, kaleci Hamidou meşin yuvarlağa sahip oldu ve karşılaşmanın ilk yarısı 2-0 Beşiktaş'ın üstünlüğüyle sona erdi. 
     
     İkinci yarı 

     54. dakikada Kleberson'un yaklaşık 20 metreden sert şutunda top üstten auta çıktı. 
     56. dakikada Yusuf'un pasında topla ceza alanı dışında buluşan Güven'in yerden sert şutunda, kaleci Cordoba yatarak meşin yuvarlağa sahip oldu. 
     57. dakikada Okan'ın ara pasında sağdan ceza alanına giren Ailton, müsait pozisyonda topu kaleci Hamidou'nun üstüne vurunca takımını bir golden etti. 
     68. dakikada Youla'nın pasıyla sağdan ceza alanına giren Ali Güneş'in şutunda top az farkla yandan auta gitti. 
     Kalan dakikalarda tarafların çabası sonucu değiştirmedi ve Beşiktaş sahadan 2-0 galip ayrıldı. 
     

Stat BJK İnönü Hakemler Özgüç Türkalp xx, Mustafa Emre Eyisoy xx, Volkan Narinç xx Beşiktaş Cordoba xx, İbrahim Toraman xx, Koray xxx, Gökhan xx, Ali Güneş xx Dk. 75 Mustafa xx , Okan xxxx, Kleberson xx, Ahmed Hassan xxx, Adem xx, Ailton xx Dk. 61 Veysel x , Youla xx Dk. 82 Tümer x Denizlispor Hamidou xx, Burak xx, Kratochvill xx, Dosovdil xx, Güven xx, Tomas xx, Selim x Dk. 51 Ender x , Serhat xx Dk. 85 Volkan , Mustafa xx, Ömer Rıza xx, Hüseyin x Dk. 52 Yusuf xx Goller Dk. 25 Ailton, Dk. 36 Ahmed Hassan Sarı kartlar Dk. 41 Gökhan, Dk. 63 Ahmed Hassan Beşiktaş , Dk. 65 Serhat Denizlispor      
</TEXT>
</DOC>
