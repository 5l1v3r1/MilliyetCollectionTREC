<DOC>
<DOCNO> 384645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/guncel/gun06.html </URL>
<DATE> 2005/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ZDF'nin 'Öcalan' merakı 
</HEADLINE>
<TEXT>


FRANKFURT Milliyet 

Alman TV kanalı ZDF'nin internet sitesinde yayımlanan Türkiye bilgi yarışmasında, PKK lideri Abdullah Öcalan'ın "Türkiye'nin Cumhurbaşkanı" olup olmadığı sorusu, tepkiler üzerine yayından kaldırıldı. 3 Ekim'de Türkiye'nin AB ile tam müzakerelere başlama kararının ardından ZDF'nin internet sitesinde 10 soruluk Türkiye bilgi yarışması başladı. Ancak sorular ve yanıtlar, Almanya'da yaşayan Türkleri kızdırdı. ZDF portal sorumluları, tepkiler üzerine sayfanın kaldırıldığını doğruladılar. ZDF Basın Sözcüsü Thomas Stange, "Bir çalışanımızın kasti olmayan, duyarsızlık veya bilgisizliği nedeniyle yaptığı bir olay, üzgünüz" dedi. Tepki çeken bazı soru ve yanıtlar şöyleydi 

Abdullah Öcalan kimdir 
a Yasaklanmış ayrılıkçı örgüt PKK'nın şefi. 
b 1980'de Türkiye'nin başbakanı. 
c Türkiye Cumhuriyeti'nin kurucusudur. 

Sertab Erener hangi nedenle Avrupa çapında ünlü oldu 
a Eurovision'u kazanmak. 
b Abdullah Öcalan'ın avukatlığını yapmak. 
c Türkiye'nin ilk kadınevini kurmak. 


</TEXT>
</DOC>
