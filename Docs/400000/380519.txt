<DOC>
<DOCNO> 380519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sondun26.html </URL>
<DATE> 2005/09/22/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Canlı yayında acil iniş paniği 
</HEADLINE>
<TEXT>

     ABD’de, Los Angeles-New York seferi yapan ve 146 kişiyi taşıyan bir yolcu uçağı, iniş takımlarındaki arıza nedeniyle Los Angeles Uluslararası Havalimanı’na acil iniş yaptı. Televizyonların canlı yayınladığı inişte, tüm gözler havaalanına kilitlendi. Uluslararası haber ajansları ise, inişin fotoğraflarını tüm dünyaya servise sundu. 
     Yüzlerce insanın yaşamını yitirdiği ağustos ayındaki uçak kazaları henüz unutulmamışken, bu kez Los Angeles'ta faciadan kıl payı dönüldü. 
     
Los Angeles havaalanı yetkilileri, Amerikan havayolları şirketi JetBlue’ye ait Airbus A320 tipi uçağın inişinde sorun çıkmadığını, yolculardan yaralanan olmadığını söyledi. 
     Los Angeles’ın kuzeyindeki Burbank’den New York’a gitmek üzere havalanan uçağın pilotunun, kalkıştan sonra iniş takımlarındaki arızayı fark ettiği ve Los Angeles’a geri dönme kararı aldığı belirtildi. 
     Uçağın Los Angeles’a döndükten sonra yakıtını bitirmek için iki saatten fazla süreyle kent üzerinde uçtuğu kaydedildi. 
     

     
</TEXT>
</DOC>
