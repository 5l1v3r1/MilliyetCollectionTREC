<DOC>
<DOCNO> 368573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sondun09.html </URL>
<DATE> 2005/08/10/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
'Gelirsen tepeleriz' 
</HEADLINE>
<TEXT>

     AFP 

Venezüella Devlet Başkanı Hugo Chavez, dünyanın dört yanından yüzlerce öğrencinin buluştuğu 'Emperyalizme ve Savaşa Karşı' sloganlı gençlik festivalinin açılışını yaptı. Başkent Caracas'taki açılışta konuşan Chavez, kendisine suikast planlamakla suçladığı 'baş düşmanı' ABD'yi, 'dünya tarihinin en vahşi, acımasız ve kanlı imparatorluğu' diye niteledi. Gençlere "Amacımız, obur ABD emperyalizminin tehdidi altındaki dünyayı kurtarmaktır" diye seslenen Chavez, Bush yönetimini, ülkesi ile yakın dostu Fidel Castro'nun memleketi Küba'yı istila planları kurmakla suçladı. Chavez, "Ülkemizi istila etmek gibi deli bir fikre kapılırlarsa, onları rezil rüsva olacakları bir mağlubiyete uğratırız. ABD güçleri bizi istila ederlerse, onları tepeleriz." dedi. 
     
</TEXT>
</DOC>
