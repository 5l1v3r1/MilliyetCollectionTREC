<DOC>
<DOCNO> 356344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonspo70.html </URL>
<DATE> 2005/06/28/ </DATE>
<TIME> 23.50 </TIME>
<AUTHOR>  </AUTHOR>
<HEADLINE>
Yunanistan 69 - Türkiye 78 Erkekler basketbol 
</HEADLINE>
<TEXT>

     15. Akdeniz Oyunları’nda erkekler basketbolda B Grubu’nda mücadele eden A 
     Milli Takım, Yunanistan’ı 78-69 yenerek yarı finale yükseldi. 
     Milliler bu galibiyetle grubu ikinci sırada tamamlayıp, yarı finalde A Grubu’nun birincisi İtalya ile eşleşti. Türkiye-İtalya maçı 30 Haziran Perşembe günü TSİ 19.00’da El Ejido Spor Salonu’nda yapılacak. 
     Karşılıklı basketlerle başlayan maçın ilk periyodunda Iliadis ile etkili olan Yunanistan, ilk çeyreği 20-17 önde kapadı. 
     İkinci periyotta savunmada ve hücumda etkili olan milli takım, özellikle Kaya ve Ermal’in pota altından bulduğu sayılarıyla rakibine üstünlük kurdu. Milliler ilk yarıyı 41-33 önde kapadı. 
     İkinci yarıda hücumda sayı bulmakta zorluk çeken, savunmada da hatalar yapan milliler, Yunanistan’ı farkı kapayıp 27. dakikada 49-48 öne geçmesine engel olamadı. Gergin geçen bu periyodu Yunanistan 54-52 önde tamamladı. 
     Son periyoda iyi başlayan milli takım, Ender ve Kaya’nın basketleriyle yeniden öne geçip, 33. dakikada farkı 9 sayıya 63-54 çıkardı. Ancak milliler yeniden oyun disiplininden kopunca, Yunanistan bitime 2 dakika kala farkı 1 sayıya 68-67 indirdi. 
     Son bölümde Ender ve Reha ile üst üste iki 3 sayılık basket bulan ay-yıldızlılar, skoru bitime 1 dakika 20 saniye kala 74-69’a getirdi. Son dakikayı iyi değerlendiren milliler maçtan 78-69 galip ayrıldı. 
     B Grubu’nda, Yunanistan ilk sırada yer alırken, Bosna Hersek üçüncü, Fas ise dördüncü oldu. 
     Bu arada karşılaşmayı A Milli Bayan Voleybol Takımı ve futbol takımı oyuncuları ve yöneticileri de izledi. 
     
     KÜNYE 

     

Hakemler Antonio Coelho xx Portekiz , Paoulo Taurino xx İtalya Yunanistan Iliadis xxx 22, Georgallis x 3, Kafkis xx, Barlos xx 9, Chrasmidis xx 11, Tsiakos xx 5, Charitopoulos xx 3, Koumpouras xx 13, Papanikolopoulos xx 3, Dedas x Türkiye Kerem xx 4, Barış xx 6, Erkan xx, Hüseyin xx 4, Ermal xxx 18, Ender xxx 14, Reha xx 13, Kaya xxx 18, Fırat xx, Pastal xx 1 1. periyot 20-17 Devre 41-33 Türkiye lehine 3. periyot 54-52 Beş faulle çıkanlar 29.23 Hüseyin, 36.24 Ermal Türkiye , 37.22 Kafkis Yunanistan      
</TEXT>
</DOC>
