<DOC>
<DOCNO> 363646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sondun26.html </URL>
<DATE> 2005/07/23/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Mısır'da 4 Türk vatandaşı kayıp, 1 Türk de yaralı.... 
</HEADLINE>
<TEXT>

     KAHİRE, DHA 

Mısır’ın Şarm el Şeyh kentinde geceyarısı düzenlenen ve en az 88 kişinin ölümüne neden olan saldırılarda ilk verilen bilgilerin aksine yaralıların arasında 1 Türk vatandaşının bulunduğu, 4 Türk’ten de haber alınamadığı açıklandı. 
     Türkiye’nin Kahire Büyükelçiliği Maslahatgüzarı Nihat Divaner, hastaneleri dolaşırken adı Çağlan olan 26 yaşında bir Türk’e rastladıklarını söyledi. Vücudunun yüzde 80’inde yanıklar olan kadının bilincinin yerinde olduğunu belirten Divaner, Şarm el Şeyh’te caddede eşiyle birlikte yürürken bir arabanın yaklaştığını görmüş. Sonrasını hatırlamıyor. Bu ifadeye göre hanımefendinin eşinin de yaralı olduğunu tahmin ediyoruzö diye konuştu. Bu çiftin ETS firmasının kayıp diye açıkladığı 4 müşterisinden ikisi olduğu bilgisini veren Divaner diğer Türk vatandaşlarını da bulmaya çalıştıklarını belirtti. 
     
     1 TÜRK HASTANEDE, 3 TÜRK ARANIYOR 

     ETS turizm firması yaklaşık 1 saat önce yaptığı açıklamada Şarm el Şeyh’e gönderdikleri 112 kişilik Türk turist grubundan 108’ine ulaştıklarını, dün gece eğlenmek için dışarı çıkan ikisi kadın ikisi erkek 4 Türk’ten ise henüz haber alamadıklarını bildirmişti. Kayıp Türkler Sharm Reef Oteli’nde konaklıyordu. Kahire’den yola çıkan Türk yetkililerin Şarm el Şeyh’teki Türk turist kafilelerine Türkiye saatiyle 20.00’de ulaşması bekleniyor. 
     
</TEXT>
</DOC>
