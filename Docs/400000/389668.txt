<DOC>
<DOCNO> 389668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/guncel/gun03.html </URL>
<DATE> 2005/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Keskin'i getiremeyen polis için suç duyurusu 
</HEADLINE>
<TEXT>


Kartal 3. Asliye Ceza Mahkemesi H kimi Servet Kartal, İHD İstanbul Şube Başkanı Eren Keskin'i yakalayamayan polisler için suç duyurusunda bulundu 

İSTANBUL Milliyet 

Hakkında gıyabi tutuklama kararı bulunan İnsan Hakları İstanbul Şubesi Başkanı Eren Keskin'in yakalanamaması, Kartal 3. Asliye Ceza Mahkemesi H kimi Servet Kartal'ı kızdırdı. Kartal, "işini yapmayan" polisler hakkında savcılığa suç duyurusunda bulundu. 
Keskin hakkında, Almanya'da 2002'de düzenlenen "Kadın hakları" panelinde yaptığı konuşmada "TSK'nın manevi şahsiyetine basın yoluyla hakaret ettiği" iddiasıyla Bağcılar 2. Asliye Ceza Mahkemesi'nce dava açıldı. Dava dosyası, Keskin' in ikamet yerinin Küçükyalı olması nedeniyle Kartal 3. Asliye Ceza Mahkemesi'ne gönderildi. 
TCK'nın 159 1. maddesi uyarınca 6 ay ile 3 yıl arasında hapis cezası istenen Keskin hakkında, duruşmalara katılmadığı için 12 Ekim 2004'te gıyabi tutuklama kararı verildi. 
Keskin'in 2 gün önce yapılan duruşmaya da katılmaması H kim Kartal'ı çok kızdırdı. 
Eren Keskin'i duruşmaya getirmeyerek görevini yapmayan polisler hakkında soruşturma açılması için Kartal Cumhuriyet Savcılığı'na suç duyurusunda bulunan h kim h kim Servet Kartal, kararında, herkesçe tanınan sanığın yerinin çok açık şekilde belli olmasına rağmen, müzekkerenin bugüne kadar vicahiye çevrilmeyerek yakalanmadığını vurguladı. 

'TV'ye çıkıyor' 
Keskin'in, İHD'de de belirli bir yeri olduğu, sık sık basın toplantıları yaptığı, televizyonlarda göründüğü, güvenlik güçlerinin önlem aldığı yerlerde bulunduğunun kaydedildiği kararda, "En son bir üniversitenin düzenlediği Ermeni konferansına katılan, çıkarken televizyon kanallarında görünen sanık hakkındaki yakalama müzekkeremiz infaz edilmemektedir" denildi. 



</TEXT>
</DOC>
