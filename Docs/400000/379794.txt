<DOC>
<DOCNO> 379794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sonyas14.html </URL>
<DATE> 2005/09/19/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Aldatılan kadınlardan sanal teşhir 
</HEADLINE>
<TEXT>

     ABD'li kadınlar sadakatsiz erkekleri ifşa etmek için özel bir internet sitesi kurdu 'Onunlaflörtetmeyinkızlar. com' isimli siteye, kadınlar tarafından kendilerini aldatan erkek arkadaşlarının veya kocalarının fotoğrafları yollanıyor. 
     Kadınlar, erkeğinin kendisini nasıl aldattığı, özellikleri, nerede oturduğu gibi bilgileri de siteye ekleyerek hemcinslerini erkekler konusunda uyarıyor. 
     
     'İntikam Almış Oluyoruz' 

     Sitenin kurucusu, 33 yaşında ABD'li Tasha Joseph, kuruluş hikayesini şöyle anlatıyor "Bir gün arkadaşlarımızla otururken etrafımızda ne kadar çok aldatılan kadın olduğunu ve de erkeklerin ne kadar sadakatsiz olduğunu farkettik. Sonra aklımıza bu siteyi kurmak geldi. Kadınlar kendilerini üzen erkekleri deşifre ederek biraz olsun intikam almış oluyorlar." Siteye yazan aldatılan ABD'li bir kadın, John isimli erkek arkadaşı konusunda kadınları şu şekilde uyarıyor "Kızlar, o gerçek bir oyuncudur. Sizi elde ettiğini anladığı zaman hemen burnunuzun dibindeki bir arkadaşınızla sizi aldatır. İlk önce size özel olduğunuzu hissettirir. Sonra gerçek yüzü ortaya çıkar..." 
     
</TEXT>
</DOC>
