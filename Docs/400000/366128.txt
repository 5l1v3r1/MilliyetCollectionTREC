<DOC>
<DOCNO> 366128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sonspo15.html </URL>
<DATE> 2005/08/01/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Fenerbahçe-Everton maçındaki olayla ilgili soruşturma başlatıldı... 
</HEADLINE>
<TEXT>

     Futbol Federasyonu, 30 Temmuz Cumartesi akşamı İstanbul Atatürk Olimpiyat Stadı'nda Fenerbahçe ile İngiltere'nin Everton takımları arasında oynanan özel maçta meydana gelen ve maçı seyreden bir taraftarın silahla yaralanmasına sebep olan olayla ilgili soruşturma başlattı. 
     Federasyondan yapılan yazılı açıklamada, "Türkiye Futbol Federasyonu olarak bu olayın faillerinin bir an önce yakalanarak yargıya teslim edilmesi için ilgili emniyet birimlerimizin başlattıkları çalışmaları sonuna kadar desteklediğimizi belirtmek isteriz" denilerek, daha sonra şu ifadelere yer verildi 
     "Türkiye Futbol Federasyonu olarak 2004-2005 sezonundan başlayarak üzerinde özenle çalıştığımız Stadyum ve Güvenlik Kriterleri çerçevesinde, olayla ilgili ayrıntılı bir soruşturma başlatılmış bulunmaktadır. Soruşturmanın sonuçları en kısa süre içinde değerli kamuoyumuz ile paylaşılacaktır. 
     Türkiye Futbol Federasyonu olarak statlarımızdan şiddet ve futbol dışı hareketlerin tamamen uzaklaştırılması için, 2004-2005 sezonunda başlattığımız çalışmaları sistematik bir şekilde devam ettirme kararlılığındayız. Ancak, futbolda şiddetin üstesinden kolektif bir duruş ve disiplinle gelinebilineceğini, tek başına bizim ya da emniyet güçlerimizin çabalarının futbolda şiddeti önlemeye yetmeyeceğinin altını bir kez daha çizmek isteriz." 

     
</TEXT>
</DOC>
