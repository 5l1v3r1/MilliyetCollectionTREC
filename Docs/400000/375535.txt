<DOC>
<DOCNO> 375535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/son/sondun09.html </URL>
<DATE> 2005/09/04/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Alman basını AB, büyük Kıbrıs batağında... 
</HEADLINE>
<TEXT>

     AB’nin Kıbrıs konusunda "derin bir batağa" battığı öne sürüldü. "Büyük Kıbrıs batağı" ifadesini kullanan Franfurter Rundschau gazetesi, "Katı milliyetçi duvar"ın yılıkmaması halinde müzakerelerin 3 Ekim’de başlamayacağını öne sürdü. 
     ABHaber’e göre, Alman Franfurter Rundschau gazetesi, Martin Winter imzalı yazısında Türkiye konusunda karşılaşılan sorunları yorumlarken "AB’nin günden güne daha derin bir şekilde battığı batağa, ’büyük Kıbrıs batağı’ diyesi geliyor insanın" ifadesini kullandı. 
     Aralık 2004 zirvesinde, Ankara ile Lefkoşa arasındaki anlaşmazlıklara çıkış olarak güçlükle bulunan yolun, şimdi Avrupalıları katı milliyetçi duvarıyla karşı karşıya getirdiğini belirten gazete, şunları yazdı 
     "Bu duvar kırılmazsa, 3 Ekim’in müzakerelere başlangıç tarihi olarak kalması mümkün olmayacak. Diplomatlar h l Kıbrıs’a nasıl davranılması gerektiğine ilişkin ihtilafı bertaraf etmeye çalışıyorlar, ama bunu kontrol altına almak oldukça zor. Üst düzey bir diplomat durumu, burada çok tehlikeli bir poker oynanıyor diye tanımlıyor." Masanın üzerinde Avrupa’nın Türkiye politikasının özünün bulunduğu kaydeden gazete, Rumların müzakere çerçevesine "genel çekince" koyduğundan ve Fransa’nın, Ankara’dan "Kıbrıs Cumhuriyeti"ni tanınmasını müzakerelerin koşulu yaptığından beri belirgin bir çaresizlik h kim olduğunu belirterek şöyle devam etti 
     "Oysa, Paris ve Lefkoşa’nın da pek l bilincinde olduğu gibi, Kıbrıs Cumhuriyeti’nin doğrudan ve devletler hukukuna göre tanınması söz konusu olamaz. Türkiye’den bunun talep edilmesi, müzakereleri başlamadan başarısızlığa uğratır. Ankara’da hiçbir yönetim, milliyetçi güçler tarafından silip süpürülmeden, şu aşamada Rumların h kim olduğu ’ada cumhuriyeti’ni tanıyamaz." Yunanlılar ve Kıbrıslı Rumlar’ın Aralık Zirvesi’nde tanıma talebinden feragat ettiklerini ve Ankara’dan Gümrük Birliği’ni AB’nin 10 yeni üyesini de kapsayacak şekilde genişleten Protokolü imzalayacağı sözünü aldıklarına dikkat çeken gazete, "Bu, Ada için arka kapıdan bir nevi tanıma, Ankara için ise yüzünün kızarmaması anlamına geliyordu. Tabii ki sadece Türk Başbakanı Recep Tayyip Erdoğan temmuzda Kıbrıs’ın tanınmadığına ilişkin bir açıklamayı peşinden göndermeseydi" ifadesini kullandı. 
     
     TÜRKİYE’Yİ TAHRİK ETMEYECEK ÇÖZÜM 
     AB’nin içeride tanıma taleplerini bastıran, Kıbrıs’ı sakinleştiren ve Türkiye’yi bir sonraki tırmanışa tahrik etmeyecek bir çözüm sunmak zorunda olduğunu savunan gazete, AB hukukçularının Türklerin deklarasyonunda yasal bir sorun görmediklerini, ancak pratikte zorlukların bulunduğunu öne sürdü. Gazete, bunun bir örneği olarak Türkiye’nin Rum gemilerinin limanlarına girmesine izin vermek istememesini gösterdi. 
     Siyasi düğümün nasıl çözüleceğini şimdilik kimsenin bilmediğini belirterek Ankara’nın deklarasyonuna endişeyle bakıldığını, bu yüzden müzakereler sürecinde Türkiye’den Kıbrıs’ı tanımasının talep edilmesinin düşünüldüğünü belirterek "Ancak bununla, Türkiye’nin daha başlamayan görüşmelerden kendiliğinden çıkmasına neden olacak noktaya tehlikeli bir şekilde yaklaşılıyor" yorumunu yaptı. 

ANKA 
     
</TEXT>
</DOC>
