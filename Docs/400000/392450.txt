<DOC>
<DOCNO> 392450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sonyas05.html </URL>
<DATE> 2005/11/05/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
47 yaşındaki Madonna'dan muhteşem şov 
</HEADLINE>
<TEXT>

     Lizbon’da düzenlenen 12’nci MTV Avrupa Müzik Ödülleri töreni ile müziğin en iyileri belli oldu. Geceye damgasını vuran ise 47 yaşında muhteşem bir sahne gösterisi sergileyen Madonna oldu. 
     Lizbon'da Atlantic Pavillon’da yapılan MTV 12’nci Avrupa Müzik Ödülleri töreninde, sahneye siyah file çoraplı bacaklarını açıkta bırakan mor bir body, diz altı çizmeleri, mor deri ceketi ve güneş gözlükleriyle çıkan Madonna, gösterisiyle törene katılanların nefeslerini kesti. 
     47 yaşındaki Madonna, harika bir canlı performans sergilediği gecede, yeni çıkacak albümü Confessions on a Dancefloor’dan olan yeni single’ı Hung Up’ı ilk kez sahneye koydu. Madonna, ayrıca gecede Free Your Mind Ödülü’nü sir’ unvanlı Bob Geldof’a takdim eden kişi de oldu. 
     
     
     EN İYİ MÜZİK GRUBU GORİLLAZ 

     En iyi müzik grubu ödülünü, İngiliz Blur topluluğunun solisti Damon Albarn'ın fikir babası olduğu sanal topluluk Gorillaz aldı. Müziğini sanal ortamda icra eden Gorillaz, farklı gruplarda çalan sanatçıların ortak bir projesi. Son albümü "Demon Days" olan Gorillaz topluluğunun üyeleri, çizgi goril karakterlerle temsil ediliyor. 
     GORİLLAZ grubunun sözcüsü "En iyi grubuz ama biz yokuz ki" derken, "En iyi şarkı ödülünü" de "Speed of Sound" ile bir diğer İngiliz topluluk Coldplay aldı. Madonna da MTV 12. Avrupa Müzik Ödülleri töreninde sahneye çıkarak, yeni single'ı "Hung Up"ta yer alan şarkılarını ilk kez seslendirdi. Portekizli futbolcular Luis Figo ve Nuno Gomes de gecede sunuculuk yaptılar. 
     
     ÖDÜLÜ ALAN ŞARKICI VE TOPLULUKLAR 

     En iyi grup Gorillaz. 
     En iyi erkek Robbie Williams. 
     En iyi kadın Shakira. 
     En iyi şarkı Coldplay. 
     En iyi rock Green Day. 
     En iyi hip-hop Snoop Dogg. 
     En iyi alternatif System of a Down. 
     En iyi R B Alicia Keys. 
     En iyi pop The Black Eyed Peas. 
     En iyi albüm American Idiot Green Day . 
     En iyi sahne James Blunt. 
     En iyi video Chemical Brothers. 
     En iyi İngiltere İrlanda sahne Coldplay. 
     
</TEXT>
</DOC>
