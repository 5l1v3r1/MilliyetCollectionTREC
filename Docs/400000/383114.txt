<DOC>
<DOCNO> 383114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/soneko10.html </URL>
<DATE> 2005/10/01/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Aygün Çerçeve belgenin son dakikaya bırakılması yeni bir AB tuzağıdır 
</HEADLINE>
<TEXT>

     Ankara Ticaret Odası ATO Başkanı Sinan Aygün, Avrupa Birliği'ni ''Kukla Birliği'' olarak niteledi ve Çerçeve Belgenin son dakikaya bırakılmasının AB'nin yeni bir tuzağı olduğunu belirtti. 
     Aygün, yaptığı yazılı açıklamada, Çerçeve Belgenin Türkiye için intihar maddeleri içerdiğini, sürekli değişikliklerle belgeye Türkiye aleyhine yeni maddeler eklendiğini ileri sürdü. 
     ''AB defteri, veresiye defterinden farksız hale geldi. Bakkalın canı sıkılıyor, deftere bir madde ekleyip Türkiye'yi borçlandırıyor'' diyen Aygün, AB'nin Türkiye'yi istediği gibi budadığını, şimdi de rest çekip masadan kaldırmak için her yolu denediğini ifade etti. 
     Son taslağa göre müzakerelerin malların serbest dolaşım maddesi ile başlayacağını kaydeden Aygün, açıklamasında şu görüşlere yer verdi 
     ''Yani AB, Rum gemilerine limanlarını aç. Rum uçakları havaalanlarına insin diyecek. Türkiye, buna nasıl Evet diyecek Elbette demeyecek. Daha ilk maddede görüşmeler kesilecek. Bu kadar basit. 
     İkinci maddede emeğin serbest dolaşımı görüşülecek. Yani AB diyecek ki, Türk vatandaşları serbest dolaşamaz. Sonra diyecek ki, Bunları ya yaparsın, ya masadan kalkarsın. Anlaşıldığı gibi daha ilk maddede görüşmeler kilitlenecek. Böyle müzakere olmaz. Türkiye'nin tapusunu istiyorlar, nüfus cüzdanını talep ediyorlar. Türkiye'nin akli dengesi bozukmuş gibi medeni haklarını kısıtlamaya çalışıyorlar. Bir ülkenin sabrı ne zaman taşar Sabrın taşması için ülkenin işgal edilmesi mi gerekir AB, terbiye sınırlarını çoktan aşmadı mı Yeteri kadar onurumuz kırılmadı mı '' 
     
     KUKLA BİRLİĞİ 
     AB'nin ''Ermeni ve Rum çıkarlarını sopa gibi kullanan bir kukla birliği'' olduğunu kaydeden ATO Başkanı, Birliğin, 700 bin nüfuslu Güney Kıbrıs ile 3 milyon nüfuslu Ermenistan'ı Türkiye'ye tercih ettiğini savundu. 
     Aygün, ''AB, kafatası avcılığı yapıyor. Ku Klux Klan taktikleri uyguluyor. Her defasında bir başka ülke siyah cübbe giyip Türkiye'nin karşısına çıkıyor. Bu kafada ve çağdışı seslerin çıktığı birliğe girmek, örümcek ağının pençesine düşmekten farksız'' açıklamasında bulundu. 
     
</TEXT>
</DOC>
