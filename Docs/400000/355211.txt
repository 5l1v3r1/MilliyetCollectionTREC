<DOC>
<DOCNO> 355211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sontur35.html </URL>
<DATE> 2005/06/24/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
82 gazeetciye ilk kez sarı basın kartı verildi... 
</HEADLINE>
<TEXT>

     Başbakanlık Basın-Yayın ve Enformasyon Genel Müdürlüğü bünyesindeki Basın Kartı Komisyonu, 82 gazeteciye ilk kez basın kartı, 31 gazeteciye de sürekli basın kartı verilmesini kararlaştırdı. 
     Ankara’da Best Otel’de gerçekleştirilen komisyon toplantısının açılışını, Basın Yayın ve Enformasyon Genel Müdürü Abdurrahman Bilgiç yaptı. 
     Komisyon başkanlığına Erol Akıncılar’ın seçildiği, iki gün süren toplantı sonunda, ilk kez basın kartı almak için başvuruda bulunan 83 gazetecinin dosyası incelenerek, gerekli koşulları sağlayan 82’sinin basın kartı alması uygun bulundu. Sürekli basın kartı talebinde bulunan 39 gazeteciden de 31’inin gerekli koşulları sağladığına karar verildi. 
     
     SÜREKLİ BASIN KARTI ALAN GAZETECİLER 
     Komisyonun, sürekli basın kartı almasını uygun bulduğu gazetecilerin adları şöyle 
     "Haşmet Öyken, Fide Meral Özbay, Şükrü Temel, Yusuf Sancak, Kemal Kapaklı, Önder Doğan, Concepcion Gou Işık, Halil Özçoban, Mihriban Başlı, Taner Çağlayan, Raci Dölek, Celalettin Özdemir, Tülay İlter Sunar, Kutlay Doğan, Kemalettin Bereketli, Mehmet Güler, Teoman Bayraktar, Salih Güney, Yusuf Dedeci, Gülnur Güraydın, Pınar Gülter, Abdülkadir Canlı, Kadriye Yahşi, Olcay Yerin, Tayfun Yahşi, Taner Draman, Yıldırım Boran, Celal Başlangıç, İ. Hakkı Pehlivan, Mustafa Karahasanoğlu, Figen Çaylak." Basın Kartı Komisyonu’nun aldığı kararlar, Basın-Yayın ve Enformasyon Genel Müdürü’nün onayından sonra geçerli olacak. 
     
</TEXT>
</DOC>
