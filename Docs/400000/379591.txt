<DOC>
<DOCNO> 379591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sondun09.html </URL>
<DATE> 2005/09/19/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Kerbela yolunda bomba 8 can aldı, bir gazeteci kaçırılıp öldürüldü 
</HEADLINE>
<TEXT>

     Irak'ta Kerbela yakınlarındaki Mahmudiye kasabasında bomba yüklü aracın infilak etmesi sonucu 8 Iraklı öldü. 
     Güvenlik yetkililerinden alınan bilgiye göre, bomba yüklü aracını polis barikatının üzerine süren intihar komandosu, 7 polisle 1 sivilin ölümüne yol açtı. 
     Bu saldırıdan bir saat önce de birkaç kilometre güneydeki Latifiye kasabasında bomba yüklü aracın infilak etmesi sonucu bir Irak askeriyle bir çocuğun öldüğü belirtildi. 
     
     Bir gazeteci kaçırılıp öldürüldü 

     Bu arada, Basra kentinde, yabancı basın için çalışan bir gazetecinin, kimliği belirlenemeyen kişilerce kaçırılarak öldürüldüğü bildirildi. 
     Iraklı gazeteci Fakir Haydar El Tamimi'nin eşi, yaptığı açıklamada, silahlı ve maskeli kişilerin dün gece yarısı kent merkezindeki evlerine girerek El Tamimi'yi kaçırdığını söyledi. 
     El Tamimi'nin cesedinin polis tarafından bu sabaha karşı Basra'nın 3 kilometre güneybatısında bulunduğu belirtildi. 
     Birçok yabancı basın kuruluşu için çalışan El Tamimi'nin kafasından vurulduğu kaydedildi. 
     
</TEXT>
</DOC>
