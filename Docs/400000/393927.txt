<DOC>
<DOCNO> 393927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/ekonomi/aeko.html </URL>
<DATE> 2005/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Oger Peşinat tatile takıldı newline TT Pazartesi imzalanabilir 
</HEADLINE>
<TEXT>


Türk Telekom TT ve Oger Telecom yetkilileri, anlaşmazlık nedeni ile devrin yapılamadığına ilişkin haberleri Milliyet'e değerlendirdi. Yetkililer 'sorun yok' mesajı verdi. TT yetkilileri, imzaların pazartesi atılabileceğini belirtti 

Şükrü Andaç 

Özelleştirme ihalesinde Türk Telekom'un yüzde 55'ini alan Oger Telecom'un Genel Müdürü Paul Doany, hisse devri konusunda herhangi bir problem olmadığını, banka kanalıyla, devir için ödeyecekleri 1.3 milyar dolarlık transfer işleminin, geçtiğimiz haftaki bayram tatili dolayısıyla yapılamadığını söyledi. Doany, "Bu işlemi yakında tamamlayacağız" dedi. Oger Telecom, Türk Telekom'un yüzde 55'ini 6.55 milyar dolara almıştı. Şartname gereği hisse devri öncesinde satış bedelinin yüzde 20'sine denk gelen 1.3 milyar doların ödenmesi gerekiyordu. 
Türk Telekom'dan üst düzey bir yetkili de devir hazırlıklarının sürdüğünü ve imzaların 'muhtemelen pazartesi' günü atılacağını söyledi. 
Türk Telekom ve Oger Telecom yetkilileri, 'Telekom'da son dakika krizi - Masadan kalktılar' şeklindeki haberleri Milliyet'e değerlendirdiler. 

'Her şey yolunda' 
Oger Telecom Genel Müdürü Paul Doany, Milliyet'in, 'Her şey yolunda mı ' sorusuna şu yanıtı verdi "Gerçekten her şey yolunda. Kesinlikle ortada herhangi bir problem yok. Basında çıkan haberler doğru değil. Yakında devir işlemini tamamlamış olacağız." 

'Gayrimenkul var ama satılacak durumda değil' Türk Telekom'dan TT üst düzey bir yetkili de 'devir işlemlerinin yürütüldüğünü belirtti. 
'21 yıllık imtiyaz sözleşmesi ile TT'nin gayrimenkullerinin durumu' hakkında Oger Telecom'un itirazları olduğu, bu nedenle imzaların atılamadığına ilişkin haberleri değerlendiren yetkili, "Hiç kimseyle masaya oturulmadı ki, kalkılsın. Hisse devri için Maliye, Telekom yönetimi ve Oger'in geniş katılımı gerekiyor. Bunun için hazırlıklar yapılıyor. Geçtiğimiz hafta olağan genel kurulumuzu yaptık. Böylesi sorunlar gündeme gelmedi" dedi. 
İmzalanacak olan 21 yıllık imtiyaz sözleşmesinin ihale öncesi bilindiğine dikkat çeken yetkili, gayrimenkuller konusunda şöyle dedi 
"Değerli gayrimenkuller satış öncesi başka kurumlara devredildi. İhale kapsamı dışına çıkarıldı. Örneğin İstanbul Anadolu Hisarı'ndaki Telekom'a ait değerli bir tesis Kıyı Emniyet Müdürlüğü'ne devredildi. Bunun gibi onlarca örnek var. Diğer değerli gayrimenkuller ise Telekom'un şehirlerde bulunan merkez binaları." 

'Sözleşme bizim için tamam' "Türk Telekom'un devrinde herhangi bir madde veya sözleşme ile ilgili olarak bir sorunumuz yok. Şu aşamada her şey imza için hazır" diyen Paul Doany, 'Devir sözleşmesinin ne zaman imzalanacağına' ilişkin soruya, "Size tarihi söyleyemem ama şunu söyleyebirilim ki kesinlikle çok ama çok yakın bir tarihte imzalanacak" diye yanıt verdi. 
Konu ile ilgili hazırlıklar için Ankara'ya gideceğini söyleyen Doany, önümüzdeki hafta içinde de kafalardaki tüm soru işaretlerinin ortadan kaldırılması için İstanbul'da bir basın toplantısı düzenleyeceğini iletti. 

'Kablolar taşınamaz ki...' Telekom'un sahip olduğu gayrimenkullerin değerinin 1 milyar doları bulacağını söyleyen yetkili, şunları belirtti "Ancak şöyle bir konu var. Bunları satmak neredeyse mümkün değil. Çünkü tüm binaları yönetim ve idari birimlerin yanı sıra altyapı şebeke merkezi olarak da kullanılıyor." 
Konuyla ilgili bir de örnek veren yetkili şöyle konuştu 
"İstanbul Gayrettepe veya Ulus'taki Telekom binasını satarsanız, bölgedeki ev ve işyerlerinden, binaya ulaşan tüm hatları da bu bölgeden taşımalısınız. Bu mümkün değil. TT, kablolar üzerine kurulu bir yapıda çalışmakta. Gayrettepe'deki merkezi daha ucuz bir bölgeye taşıyabilirsiniz ancak buradaki hat bağlantılarını ne yapacaksınız Bu yüzden bu konuda bir sorun çıkması pek mümkün değil." 

Türk Telekom, altı ayda 2.5 milyar YTL k r etti REUTERS 
Türk Telekom'un brüt k rı 2005 yılının ilk altı ayında, geçen yılın aynı dönemine göre yüzde 95.6 artarak 2.5 milyar YTL oldu. Şirketin yıl sonu hedefi 3.7 milyar dolar olarak belirlendi. Türk Telekom, 2004'ün ilk altı ayında 1.25 milyar YTL brüt k r açıklamıştı. 
Şirketin toplam hasılatı ise ilk altı ayda 4.45 milyar YTL olurken, yılın tamamında bu rakamın 8.86 milyar YTL olması bekleniyor. Bu yıl TT'nin GSM bağlantı gelirleri ile hızlı internet erişimi ADSL gelirlerinde önemli artış oldu. Konuşma gelirleri ise azaldı. 


</TEXT>
</DOC>
