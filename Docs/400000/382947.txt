<DOC>
<DOCNO> 382947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sontur11.html </URL>
<DATE> 2005/09/30/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Telefonuna ''güvenlik kodu girdi'' diye önce eşini, sonra kızını öldürdü 
</HEADLINE>
<TEXT>

     Konya’da bir kişi, telefonuna güvenlik kodu girdiği gerekçesiyle tartıştığı eşini ve kızını tabancayla öldürdü. 
     Alınan bilgiye göre, Süleyman Şah Mahallesi Aziz Mahmut Hüdai Caddesi’nde bir villada oturan Mustafa Ö. 49 , bir ziyaretten evlerine dönerken, kıskançlık yüzünden eşi Havva Ö. 46 ile tartıştı. 
     Eve girdiklerinde, cep telefonuna mesaj gelmesi üzerine şüphelendiği eşinin telefonuna bakmak isteyen, ancak güvenlik kodu olması nedeniyle bunu başaramayan Mustafa Ö. ile Havva Ö. arasındaki tartışma büyüdü. 
     Kızları Mesude Nur Ö’nün de 23 annesini savunmasına sinirlenen Mustafa Ö. üzerinde taşıdığı ruhsatsız tabancayla önce eşi Havva Ö’yü ardında da Kızı Mesude Nur’u öldürdü. 
     Cinayetten hemen sonra Konya Emniyet Müdürlüğü Cinayet Büro Amirliği’ne gelerek teslim olan Mustafa Ö, gözaltına alındı. 
     Emlakçılık yapan cinayet zanlısı Mustafa Ö’nün daha önce kendisini aldattığını öne sürerek eşiyle boşanma aşamasına geldiği öğrenildi. 
     Havva Ö. ve Mesude Nur, Selçuk Üniversitesi Meram Tıp Fakültesi Hastanesi Morgu’na kaldırıldı. Çiftin, 25 yaşında bir erkek ile 14 yaşında lise öğrencisi bir kız çocuklarının daha olduğu, olaydan sonra eve gelen çocukların anne ve kardeşlerinin cesediyle karşılaşınca sinir krizleri geçirdiği bildirildi. 
     Mustafa Ö, sorgusunun ardından adli makamlara sevk edilecek. 
     
</TEXT>
</DOC>
