<DOC>
<DOCNO> 394183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sontur20.html </URL>
<DATE> 2005/11/11/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Yeni bir siyasi parti kuruluyor 
</HEADLINE>
<TEXT>

     Yeniden Müdafaa-i Hukuk Hareketi Derneği öncülüğünde yeni bir siyasi parti kurulacak. 
     Müdafaa-i Hukuk Hareketi Çalışma Bürosu’ndan yapılan yazılı açıklamada, dernek öncülüğünde, "hayatımızı ve kaderimizi kendi özgür irade ve kararımızla belirleyip yönlendirmemizi sağlayacak" siyasi bir partinin kurulma çalışmalarının başladığı bildirildi. 
     Açıklamada, bu amaç doğrultusunda yarın saat 09.30’da Ankara Tandoğan Meydanı’ndan Anıtkabir’e "Atatürk’ü Anma Bin Bayrak - Bin Delege Yürüyüşü’nün yapılacağı ve Ata’nın anılacağı kaydedildi. 
     Müdafaa-i Hukuk Hareketi I. Milli Kongresi’nin, 13 Kasım Pazar günü saat 10.00’da Ankara Büyük Anadolu Oteli’nde düzenleneceği bildirilen açıklamada, kongrede, yeni kurulacak siyasi partinin kurucular kurulunun seçileceği ve partinin kuruluş çalışmalarının başlayacağı ifade edildi. 
     
</TEXT>
</DOC>
