<DOC>
<DOCNO> 353502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/son/sontur16.html </URL>
<DATE> 2005/06/19/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
İlik nakli beklerken, akciğer enfeksiyonuna yenildi... 
</HEADLINE>
<TEXT>

     Kayseri'de, lösemi hastası Emine Özan'ın, Kıbrıs Rum Kesimi'nde bulunan donörden alınacak kemik iliğiyle yeniden hayata dönmeyi beklerken akciğer enfeksiyonu sonucu ölmesi doktorlarını da üzdü. 
     Erciyes Üniversitesi EÜ Kemik İliği Nakli Merkezi Başkanı Prof. Dr. Ali Ünal, Emine Özan 20 için Kıbrıs Rum Kesimi'nden bulunan uygun iliğin nakliyle ilgili tüm engeller ortadan kalktıktan sonra başgösteren akciğer enfeksiyonunun, genç kızın ölümüne neden olduğunu belirtti. 
     Akciğerinde oluşan mantar enfeksiyonunun 2-3 gün önce şiddetini artırması üzerine Özan'ın yoğun bakıma alındığını belirten Ünal, şunları söyledi 
     ''Emine'ye ilik hakli yapılması için hem bürakratik hem de fiziki engeller ortadan kalkmıştı. Ancak bir anda ortaya çıkan akciğer mantarı, tüm planlarımızı altüst etti. Zaman sürekli Emine'nin aleyhine işliyordu. Akciğer mantarı hastalığı artınca, Emine'yi yoğun bakıma aldık. Dün sabah meydana gelen akciğer kanaması sonucunda Emine'yi kaybettik. Tedavi için en zor engel olarak görülen uygun ilik bulunmuşken, böyle bir olayın olması son derece ücüzü. Yeşeren umutların başka nedenle bir anda solması, bizleri derinden üzdü.'' Prof. Dr. Ali Ünal, Emine'nin akciğer enfeksiyonunu atlatması durumunda ilik naklini Temmuz ayı başında yapmayı planladıklarını da kaydetti. 
     Erciyes Üniversitesi Mehmet-Kemal Dedeman Onkoloji Hastanesi'nde tedavi gören lösemi hastası Emine Özan için aranan uygun ilik, Kıbrıs Rum Kesimi'nden bulunmuş, daha önceki ilik nakillerinden kaynaklanan sorunlar nedeniyle Kıbrıs Rum Kesimi'ndeki ilik nakli bankası ile sağlıklı iletişim kurulamamıştı. Emine için uygun iliğin Kıbrıs Rum Kesimi'nden bulunması ile ilgili haberler gazetelerde yer alınca, yetkililer devreye girmiş ve ilik naklinin gerçekleşmesi için çalışma başlatılmıştı. 
     Tedavi gördüğü hastanede ölen Emine Özan, dün memketi Aksaray'da toprağa verilmişti. 
     
</TEXT>
</DOC>
