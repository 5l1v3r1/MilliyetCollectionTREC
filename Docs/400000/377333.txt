<DOC>
<DOCNO> 377333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sonsiy04.html </URL>
<DATE> 2005/09/10/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
AK Parti, İl Başkanları Toplantısı Bursa'da başladı... 
</HEADLINE>
<TEXT>

     AK Parti İl Başkanları Toplantısı, Bursa'da başladı. 
     Almira Otel'de basına kapalı gerçekleştirilen toplantının açılışına Devlet Bakanı Nimet Çubukçu ve Milli Savunma Bakanı Vecdi Gönül de katıldı. 
     AK Parti Bursa İl Başkan Yardımcısı Murat Akdeniz, AA muhabirine yaptığı açıklamada, AK Parti Genel Sekreteri İdris Naim Şahin tarafından açılışı yapılan toplantının öğleden sonraki bölümünde, Başbakan Recep Tayyip Erdoğan'ın il başkanlarına hitap edeceğini bildirdi. 
     Akdeniz, toplantıya AK Parti'nin 81 il başkanı ile il başkan yardımcılarının yanı sıra AK Parti genel başkan yardımcıları Dengir Mir Mehmet Fırat, Hayati Yazıcı ve Necati Çetinkaya'nın katıldığını söyledi. 
     
</TEXT>
</DOC>
