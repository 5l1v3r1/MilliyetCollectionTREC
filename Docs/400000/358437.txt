<DOC>
<DOCNO> 358437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sontur22.html </URL>
<DATE> 2005/07/05/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Bir aylık yağmur bir saatte yağdı 
</HEADLINE>
<TEXT>

     Temmuz yağış ortalaması 54 kilogram olan Adapazarı'nda, dün metrekareye bir saatte 60 kilogram yağış düştü. 
     Adapazarı'nda 2 gündür süren sağanak yağış kentin alçak kesimlerindeki ev ve iş yerlerinde su baskınlarına yol açtı, ulaşımda güçlükler yaşanmasına neden oldu. 
     Adapazarı Su ve Kanalizasyon İdaresi ADASU ve itfaiye ekipleri su baskınına uğrayan 80 civarındaki ev işyerinde tahliye çalışmalarını sürdürüyor. 
     Adapazarı'ndaki su baskınından en çok etkilenen Sakarya Devlet Hastanesi'nde acil ve poliklinik hizmetleri 2 gündür verilemiyor. 
     Sakarya Meteoroloji Müdürlüğü'nde alınan bilgiye göre, 2 günde metrekareye 147 kilogram yağış düştü. Temmuz yağış ortalaması 54 kilogram olan kentte, dün bir saat içinde metrekareye 60 kilogram yağış düştüğü bu rakamın bir aylık ortalamanın üzerinde olduğu kaydedildi. 
     
</TEXT>
</DOC>
