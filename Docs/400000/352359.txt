<DOC>
<DOCNO> 352359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sonyas10.html </URL>
<DATE> 2005/06/15/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Animatör Neslihan'ı, gösteri yaptığı yılan soktu 
</HEADLINE>
<TEXT>

     Sefa KARACAN ALANYA Antalya , DHA 

ANTALYA’nın Alanya İlçesi'nde animatörlük yapan Neslihan Gök'ü, birlikte gösteriye çıktığı piton yılanı Şaziye’ elinden ısırdı. 
     Kış aylarında Ankara’da, yazın Alanya’da animatörlük yapan 21 yaşındaki Neslihan Gök, Şaziye’ adını verdiği piton yılanıyla, bir süredir Alanya'da bir eğlence yerinde sahneye çıkmaya başladı. YalınI Şaziye’ ile dün gece Alanya kent merkezindeki Sky Otel'de gösteri yapan Neslihan Gök, program bittikten sonra, kulise geçtiği sırada huysuzlanan yılanı onu elinden soktu. Neslihan Gök, ilk kez böyle bir olay yaşadığını, şovdan sonra kendisinin sinirli olduğunu, bundan etkilenen Şaziye'nin de sinirlenerek aniden elini ısırdığını anlattı. 
     Kendisini ısıran yılanı, otomobilin arka koltuğundaki özel kutusuna koyup Başkent Üniversitesi Alanya Hastanesi'ne tedaviye gelen Neslihan Gök, yaşadığı olayı duyan ve yılanı merak edenlerin yoğun ilgisiyle karşılaştı. Şaziye'yi görmek isteyenler, kutunun kapağı açılınca korkup geri kaçtı. Neslihan Gök ise yılanın zehirli olmadığını belirterek meraklıları sakinleştirdi. 
     Neslihan Gök, yılanın ısırdığı eline pansuman yapılıp tedavi uygulandıktan sonra hastaneden ayrıldı. 
     
</TEXT>
</DOC>
