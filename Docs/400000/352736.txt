<DOC>
<DOCNO> 352736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sonyas17.html </URL>
<DATE> 2005/06/16/ </DATE>
<TIME> 21.05 </TIME>
<AUTHOR>  </AUTHOR>
<HEADLINE>
Antibiyotik, filhastalığına iyi geldi... 
</HEADLINE>
<TEXT>

     Sekiz hafta kullanılan bir antibiyotiğin filhastalığına iyi geldiği bildirildi. 
     The Lancet adlı tıp dergisinin son sayısındaki makaleye göre, "doxycycline" adlı antiboyitiğin, ciddi yan etkilere yol açmadan filhastalığı vakalarında iyi sonuç verdiği belirlendi. 
     Araştırma, Alman ve İngiliz araştırma ekibi tarafından Tanzanya’da 72 hasta üzerinde yürütüldü. 
     Filhastalığına sivrisineklerin taşıdığı bir parazit yol açıyor. 
     Parazit lenf sistemine yerleşerek çoğalıyor. Antibiyotik, hastaların çoğunda paraziti yok etti. 
     Dünya Sağlık Örgütü verilerine göre, Afrika, Hindistan ve Güney Asya başta olmak üzere dünyada 120 milyon kişide filhastalığı var. Bu hastaların 40 milyon kadarının durumu vahim. Hastalık el, kol, bacak, cinsel organ veya memelerin aşırı büyümesine yol açıyor. 
     
</TEXT>
</DOC>
