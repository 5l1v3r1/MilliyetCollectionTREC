<DOC>
<DOCNO> 374376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/soneko23.html </URL>
<DATE> 2005/08/31/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
9. Kalkınma Planı çalışmalarına başlandı... 
</HEADLINE>
<TEXT>

     9. Kalkınma Planı çalışmalarına başlanırken, bu kapsamda 2007-2013 dönemini kapsayacak Planın hazırlanmasına temel olacak özel ihtisas komisyonları oluşturuldu. 
     Devlet Planlama Teşkilatı DPT yetkililerinden alınan bilgiye göre, Eylül ortasında çalışmaya başlayacak 55 özel ihtisas komisyonunun çalışmalarına yaklaşık 2 bin 200 kişi katılacak. 
     
     KOMİSYON TOPLANTILARI ÇALIŞTAY TARZINDA YAPILACAK 
     Bu arada, 9 Kalkınma Planı özel ihtisas komisyonlarının, geleneksel toplantı yerine çalıştay tarzı ile iki ya da en fazla üç toplantıda görüşlerini ortaya koyması bekleniyor. 
     Bu şekilde toplantıların süresinin kısaltılması ve yıl sonunda özel ihtisas komisyonu çalışmalarının bitirilmesi hedefleniyor. 
     Kalkınma Planının orta vadeli program içinde veri teşkil etmesi öngörülürken, bunun için çalışmaların takvime uyularak tamamlanması planlanıyor. 
     
     ÖZEL İHTİSAS KOMİSYONLARI 
     9. Kalkınma Planı kapsamında oluşturulacak özel ihtisas komisyonları şöyle 
     Dış Ticaret, Hizmet Ticaretinin Serbestleştirilmesi, Rekabet Hukuku ve Politikaları, Fikri Mülkiyet Hakları, Devlet Yardımları, Finansal Hizmetler Mali Piyasalar, Finans Kurumları, Bankacılık, Sigortacılık , Kamu Harcama ve Kontrol Sistemlerinin İyileştirilmesi, Kamu İhaleleri, Kamuda İyi Yönetişim, Vergi, İşgücü Piyasası, Sosyal Güvenlik, Gelir Dağılımı ve Yoksullukla Mücadele, Sanayi Politikaları Girişimcilik, Yenilik, Teknoloji, Kalite ve Verimlilik dahil , KOBİ, Bölgesel Gelişme, Kırsal Kalkınma, Yerleşme ve Şehirleşme, Bilgi ve İletişim Teknolojileri, Bilim ve Teknoloji, Adalet Hizmetleri ve Güvenlik, Enerji, Çevre, Gıda Güvenliği, Bitki ve Hayvan Sağlığı, Gıda Sanayii, Toprak ve Su Kaynaklarının Kullanımı ve Yönetimi, Bitkisel Üretim, Hayvancılık, Ormancılık, Balıkçılık, Demiryolu Ulaşımı, Denizyolu Ulaşımı, Havayolu Ulaşımı, Karayolu Ulaşımı, Kent İçi Ulaşım, Otomotiv Sanayii, Havayolu, Denizyolu ve Demiryolu Taşıtları İmalat Sanayileri, Ana Metal Sanayi, Makine ve Metal Eşya Sanayi, Elektronik ve Elektrikli Makineler Sanayii, Savunma Sanayi, Madencilik, Tekstil, Deri ve Giyim Sanayii, İçki, Tütün ve Tütün Ürünleri Sanayii, Kimya Sanayii, İlaç Sanayii, Petrol ve Petrol Ürünleri Sanayii, Taş ve Toprağa Dayalı Sanayiler, Kültür, Turizm, Eğitim Okul Öncesi, İlk ve Orta Öğretim , Yükseköğretim, Sağlık, Kadın, Aile, Çocuk ve Gençlik, Teknik İşbirliği. 
     
</TEXT>
</DOC>
