<DOC>
<DOCNO> 380115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/ekonomi/eko13.html </URL>
<DATE> 2005/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, faizi 0.25 puan artırdı 
</HEADLINE>
<TEXT>



ABD Merkez Bankası FED faiz oranlarını beklendiği gibi 0.25 puan artırarak yüzde 3.75'e çıkardı. 
FED, böylelikle geçen yılın haziran ayından beri başlattığı seri faiz artışlarını dün de sürdürmüş oldu. FED'in Açık Piyasa Komitesi'nce, Katrina Kasırgası'nın ekonomi üzerine etkilerinin sınırlı kalacağı ve üretim artışının süreceği belirtildi. ABD ekonomisine yönelik tehlikenin enerji fiyatlarının yükselmesinden dolayı enflasyonist baskıların kuvvetli hissedilmesi olduğu ifade edildi. Buna karşın uzun dönemli enflasyon beklentilerinin kontrol altında tutulduğu belirtildi. FED, faiz oranlarını ne ekonomik büyümeyi etkileyecek ne de enflasyona sebep olacak seviyeye çıkartmayı planlıyor. 


</TEXT>
</DOC>
