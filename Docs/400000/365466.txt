<DOC>
<DOCNO> 365466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sontur15.html </URL>
<DATE> 2005/07/29/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
ÖSYM Başkanı ÖSS'deki değişiklikleri açıkladı... 
</HEADLINE>
<TEXT>

     Öğrenci Seçme ve Yerleştirme Merkezi Başkanı ÖSYM Ünal Yarımağan, Öğrenci Seçme Sınavı’nda ÖSS fen bilimleri testi ile sosyal bilimler testinin standart puanlarının çarpılacağı katsayıların 0.1’den 0.2’ye yükseltildiğini açıkladı. 
     Ünal Yarımağan, YÖK binasında, 2006-ÖSS’de uygulamaya konulacak değişikliklerle ilgili basın toplantısı düzenledi. 
     Yarımağan’ın verdiği bilgiye göre, ÖSS’de testlerin standart puanlarının çarpıldığı katsayılar değiştirildi. Eşit Ağırlıklı ve Sayısal puanlar hesaplanırken, Fen ve Sosyal Bilimler testinin standart puanları, Matematik testinin standart katsayıları düşürülerek yükseltildi. 
     Bu çerçevede, gelecek yıl uygulanmak üzere, Eşit Ağırlıklı puan türündeki bir bölümü tercih edecek adayın ÖSS’de Fen Bilimleri testini yapması halinde bu testin standart puanının çarpılacağı katsayı 0.1’den 0.2’ye çıkarıldı. Bu alanda Matematik testinin standart puanı da 1.0’dan 0.9’da düştü. 
     Aynı kapsamda, Sayısal puan türünde bir bölümü tercih edecek adayın Sosyal Bilimler testini yapması halinde bu testin standart puanı da 0.1’den 0.2’ye yükseltildi. Sayısal alanda Matematik testinin standart puanı da 1.1’den 1.0’a düşmüş oldu. 
     Yarımağan, bu değişikliklerin, adayların büyük bölümünün Fen ve Sosyal Bilimler sorularını, kendilerine fazla puan getirmediği için yapmamasından kaynaklandığını anlattı. 
     
     YABANCI DİL PUANI 

     ÖSYM Başkanı Yarımağan, Yabancı Dil puanı hesaplanırken 2006’dan itibaren Matematik ve Fen testinin de etki etmesinin kararlaştırıldığını belirtti. 
     "Her adayın Fen ve Matematiğe ihtiyacı var" diyen Yarımağan, "Dil" puanı hesaplanırken Matematik testinin standart puanının 0.2, Fen testinin standart puanının da 0.1 katsayısıyla çarpılacağını, ayrıca Sosyal Bilimler testinin standart puanının çarpılacağı katsayının da 0.1’den 0.2’ye yükseltildiğini kaydetti. Dil puanı hesaplanırken Türkçe testinin standart puanı 0.7’den 0.5’e, yabancı dil testinin standart puanı da 1.4’den 1.2’ye düştü. 
     Bu durumda, Dil puan türüyle bir bölüme girmek isteyen adaylara, gelecek yıldan itibaren Fen ve Matematik soruları da puan getirecek. 
     Bu puan türü hesaplanırken, Türkçe’nin ve Yabancı dil testinin ağırlığı, Fen ve Matematiğin "Dil" Puanını etkilemesi için biraz azaltılırken, Sosyal Bilimlerin ağırlığı da artırılmış oldu. 
     Bundan önceki uygulamada, "Dil" sınavına giren adayların Matematik ve Fen testini yapmalarına gerek bulunmuyordu. 
     Yarımağan, gelecek yıldan itibaren Öğrenci Seçme Sınavı’nın ÖSS süresinin 195 dakika 3 saat 15 dakika olacağını bildirdi. 
     ÖSS’de yapılan değişikliklerle ilgili bilgi vermek amacıyla basın toplantısı düzenleyen Yarımağan, 2006-ÖSS’nin tek oturumda yapılacağını ve her adaya sınavda tek soru kitapçığı ve tek cevap kağıdı verileceğini bildirdi. Yarımağan, sınavda, mevcut uygulamada olduğu gibi 10 tür soru kitapçığı kullanılacağını söyledi. 
     Sınavda, 30’ar soruluk toplam 8 test yer alacağını kaydeden Yarımağan, "Ancak her bir adayın 6 testi, dolayısıyla 180 soruyu yanıtlaması yeterli olacak" dedi. Yarımağan, adaylara 195 dakika süre verileceğini bildirdi. 
     
     ORTAK MÜFREDAT 

     Yarımağan’ın verdiği bilgiye göre, sınavda, meslek liseleri dahil tüm liselerde uygulanan lise 1. sınıfın ortak müfredatından toplam 120 soru yöneltilecek. Bu testler, her birinden 30’ar olmak üzere Türkçe, Sosyal Bilimler-1 Sos-1 , Matematik-1 Mat-1 ve Fen Bilimleri-1 Fen-1 şeklinde belirlendi. 
     
     ALAN TESTLERİ 

     Bu soruları yanıtlayan adaylar, sınavın ikinci bölümünde alan dersleriyle ilgili testleri yanıtlayacak. 
     Alan testlerinin her birinde de 30’ar soru olacak. Bu alanlar Edebiyat-Sosyal Bilimler Ed-Sos , Sosyal Bilimler-2 Sos-2 , Matematik-2 Mat-2 ve Fen Bilimleri-2 Fen-2 olarak tespit edildi. 
     
     TESTLERİN KAPSAMLARI VE YÜZDELERİ 

     Sınavın, ortak müfredattan oluşan ilk bölümünde Türkçe testinde Türkçe’yi kullanma gücü ile ilgili sorular, Sos-1’de Sosyal Bilimler’deki temel kavram ve ilkelerle düşünmeye dayalı sorular Tarih yüzde 43, Coğrafya yüzde 34, Felsefe yüzde 23 oranında , Mat-1’de matematiksel ilişkilerden yararlanma gücüyle ilgili sorular, Fen-1’de Fen Bilimleri’ndeki temel kavram ve ilkelerle düşünmeye dayalı sorular Fizik yüzde 43, Kimya yüzde 30, Biyoloji yüzde 27 yer alacak. 
     Sınavın alan testlerini kapsayan ikinci bölümünde de Ed-Sos alanında Türk Dili ve Edebiyatı Edebi Metinler dahil-yüzde 57 , Türkiye Coğrafyası yüzde 27 , Psikoloji yüzde 16 sorulacak. 
     Sos-2’de Tarih yüzde 43 , Ülkeler Coğrafyası yüzde 23 , Sosyoloji yüzde 17 , Mantık yüzde 17 olacak. 
     Mat-2’de Matematik yüzde 70, Geometri yüzde 30 oranında sorulacak. 
     Fen-2’de ise yüzde 43 Fizik, yüzde 30 Kimya ve yüzde 27 Biyoloji soruları yer alacak. 
     Dil alanında da Kelime ve Dil Bilgisi yüzde 25 , Çeviri yüzde 15 ve Okuduğunu Anlama yüzde 60 soruları olacak. 
     
     PUANLAR 

     Gelecek yıldan itibaren puan türleri de sınavın birinci ve ikinci bölümlerine göre, Say-1, Söz-1, EA-1, Dil, Say-2, Söz-2 ve EA-2 olmak üzere 7 ayrı puan türü olacak. 
     ÖSYM Başkanı Yarımağan, soru üzerine, "Sınavda 7 ayrı puan türü olduğu için 7 ayrı birinci çıkabilir. Tabii bazı adaylar birkaç puan türünde de birinci olabilir. Tavan puan yine 300 olacak" dedi. 
     Örneğin, EA puan türüyle Açıköğretim veya 2 yıllık meslek yüksekokullarına gitmek isteyen bir aday, sınavın ilk bölümünde yer alan ve Türkçe, Sosyal-1, Mat-1 ve Fen-1’den oluşan 120 soruyu yanıtlayacak. Bu aday lisans programlarını tercih etmek isterse, bu 120 soruya ek olarak, Ed-Sos ve Mat-2’den oluşan 60 soruyu daha yanıtlamak durumunda kalacak. 
     
     PUANLARIN KULLANILACAĞI YERLER 

     Sınavın 120 soruluk ilk kısmını yanıtlayan, yani EA-1, Söz-1 ve Say-1 puanı olan adaylar, meslek yüksekokullarını Sınavsız geçişten sonra boş kalan kontenjanlara yerleşebilmek için , Açıköğretim ön lisans programlarını, Açıköğretim lisans programlarını İngilizce Öğretmenliği hariç ve özel yetenek sınavı sonuçlarını göre öğrenci alan lisans programlarını tercih edebilecekler. 
     Bu puanlar ayrıca, mesleki ve teknik ortaöğretim kurumlarından mezun olanların kendi alanlarında ek puanla girilen yükseköğretim programlarına Mesleki Eğitim Fakültesi, Teknik Eğitim Fakültesi, Endüstriyel Sanatlar Eğitim Fakültesi, Ticaret ve Turizm Eğitimi Fakültesi, İlahiyat Fakültesi Eğitim fakültelerinin Bilgisayar ve Öğretim Teknolojileri, Okul Öncesi, Anaokulu, Üstün Zekalılar, Zihin Engelliler, Görme Özürlüler ve İşitme Engelliler öğretmenlikleri Sağlık Yüksekokulu, Turizm İşletmeciliği ve Otelcilik Yüksekokulu, Turizm ve Otel İşletmeciliği Yüksekokulu, Endüstriyel Sanatlar Yüksekokulu, Sivil Havacılık Yüksekokulu, Uygulamalı Yabancı Diller Yüksekokulu, Bankacılık ve Sigortacılık Yüksekokulu, Uygulamalı Bilimler Yüksekokulu ve bu türdeki okullara yerleşmek amacıyla kullanılacak. 
     Say-2, Söz-2 ve EA-2 puanları da mesleki ve teknik ortaöğretim kurumlarından mezun olanların kendi alanlarındaki ek puanla girilen yükseköğretim programları ile Açıköğretim lisans programları dışındaki 4 ve daha fazla yıllık lisans programlarına giriş amacıyla kullanılacak. 
     Dil puanı da sadece yabancı dil ağırlıklı puanla öğrenci alan tüm lisans ve ön lisans programları için geçerli olacak. 
     Yarımağan, "Sınavın güvenliği açısından yaşanacak güçlükleri, sınavın bedelini ve diğer konuları değerlendirdiğimizde, tek oturumda, adayların sürelerini rahatça kullanabilecekleri tek soru kitabı ve cevap kağıdından oluşan bir sınav yapmanın uygun olduğu kararını verdik" dedi. 
     Yarımağan, "sınavın kapsamının genişlediğini" belirterek, "soruların müfredatla sınırlı olacağını" söyledi. 
     Yarımağan, ÖSS’de yapılan değişikliklerle ilgili bilgi vermek amacıyla düzenlediği basın toplantısında, açıklamalarının ardından gazetecilerin sorularını yanıtladı. 
     "İmam hatip lisesi mezunları, sınavın ikinci bölümünü de yanıtlayabilecekler mi " sorusunu Yarımağan, şöyle yanıtladı 
     "Tabii ki. İmam hatip veya herhangi bir meslek lisesi mezunu ilk dört testten hesaplanan puanlarıyla kendi alanlarındaki programlara girecekler. Eğer kendi alanları dışındaki 4 yıllık programlara girmek istiyorlarsa bu kez lise mezunları gibi, diğer gerekli olan iki testi de yanıtlamaları gerekecek." "Sınavda 180 soru için 195 dakika süre veriyorsunuz. Bu sürede sadece ilk dört testi yapacak adaylar 120 soru yanıtlayacak. Bu durum, diğer adaylara haksızlık değil mi " sorusu üzerine, şunları söyledi 
     "Bunun bilincindeyiz ama genellikle 120 soru yanıtlayan adaylar kendi aralarında, 180 soru yanıtlayan adaylar da kendi aralarında yarışacaklar. Aslında biz bir aydır son derece yoğun bir şekilde çalıştık, iki soru kitapçığı ve cevap kağıdı mı kullanalım, sınavda 5-10 dakika ara verelim gibi alternatiflerin hepsini değerlendirdik. 
     Fakat sınavın güvenliği açısından güçlükler vardı. Bu güçlükleri, sınavın bedelini ve diğer konuları değerlendirdiğimizde en sonunda tek oturumda adayların sürelerini rahatça kullanabilecekleri tek soru kitabı ve cevap kağıdından oluşan bir sınav yapmanın uygun olduğu kararını verdik. 
     
     "AMAÇ, OKULA DEVAMI SAĞLAMAK" 

     "Sınav zorlaştı mı " sorusunu da Yarımağan şöyle yanıtladı 
     "Zorlaştı demiyorum ama kapsamı genişledi. Ama kapsam da müfredatla sınırlı. Öğrenciye lisede öğrenmediği, zorunlu dersler dışındaki konuları sormayacağız. Kapsam değişikliğinin iki temel amacı var. Birincisi öğrencilerin üniversiteye bilgi açısından daha donanımlı gelmelerini sağlamak, üniversite sınavında sorulmuyor diye bazı konuları öğrenmeden üniversiteye gelmelerini önlemek. İkincisi de okula devamlarına katkıda bulunmak. Okula devam eden bir öğrenci bu konuları öğrenmek zorunda." 
     
     "ÖNCEKİ SİSTEMİN YAN ETKİLERİ OLMASAYDI..." 

     Neden böyle bir değişikliğe gidildiği sorusu üzerine Yarımağan şunları söyledi 
     "Bundan önceki sistemin aslında yan etkileri olmasaydı, öğrenciler okullarına devam edip tüm konuları öğrenselerdi, üniversiteye donanımlı olarak gelselerdi, okullar boşalmasaydı, bu yapılmayacaktı. Bundan önceki sistem de çok iyi niyetle gerçekleştirildi fakat birtakım varsayımlar olmadı. Neydi bu varsayım 
     ’Bilgiye dayalı soru sormazsak öğrenci dershaneye gitme ihtiyacı duymaz, okulunda kalır’ idi. Fakat öyle olmadı. Çünkü bilgiye dayalı soru sormuyoruz ama aday gene de kendini daha iyi hazırlamak istiyor." 
     
     "OBP HESAPLAMA YÖNTEMİ ÜZERİNDE ÇALIŞIYORUZ" 

     Bir başka soru üzerine Yarımağan, ortaöğretim başarı puanının OBP hesaplanmasında "daha adaletli bir yöntem" üzerinde çalıştıklarını kaydetti. 
     Yarımağan, "Türkiye’de ÖSS’deki en başarılı olan okulun en sonda yer alan öğrencisinin ortaöğretim başarı puanı 94, Türkiye’de en az başarılı okulun en sonda yer alan öğrencisinin başarı puanı da 50’ye kadar iniyor. Genel çerçeveyi yine değiştirmeyeceğiz ama ufak tefek, hesaplamayla ilgili çalışma yapıyoruz" dedi. 

     
</TEXT>
</DOC>
