<DOC>
<DOCNO> 360941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/yazar/asik.html </URL>
<DATE> 2005/07/14/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
PKK ne istiyor 
</HEADLINE>
<TEXT>


PKK yenilmiş, Apo Türkiye'nin eline geçmiş, Güneydoğu'ya sük n gelmişti. ABD'nin Irak'ı işgalinin ardından PKK Kandil Dağı'nda bakıma alındı, beslendi, büyütüldü, şimdi Güneydoğu'da askerimize saldırıyor. Strateji konusunda deneyimli bir dostumuzla konuşuyoruz 
- PKK - Kongra Gel ne istiyor 
- Bu konuda net bir açıklama yok. Kürt çevreleri de doyurucu bir açıklama yapamıyor. Her kafadan başka ses çıkıyor. 
- Bu hareket Kürt kökenli halkın çıkarına mı 
- Tam tersine... Kürtler AB sürecinde AB şemsiyesi altında kültürel haklarını peyderpey alıyorlardı. Bu hareket AB sürecini baltalıyor. Kürt halkını yeniden askeri baskı altına sokuyor. Nitekim Kürt sözcüleri PKK'yı desteklemiyor. 
- O zaman 
- Bana kalırsa PKK'nın bu son çıkışı tamamen Amerikan kışkırtmasına bağlanmalıdır. PKK Amerikan çıkarları için saldırıyor bu defa. Ve tamamen askerimizi hedef alıyor. 
- Amaç nedir 
- Türk ordusunu küçük düşürmek... Haysiyetini kırmak, prestijini zayıflatmak... 
- O neden 
- Böylece Türk Ordusunun Türk siyaseti üzerindeki etkisini azaltmak. Ilımlı İslam projesi ve diğer konularda AKP'nin elini rahatlatmak. Türkiye'nin Ortadoğu'da Amerikan doğrultusunda kullanılmasını kolaylaştırmak. 
Bu görüşler üzerinde durup düşünmek ve tartışmak gerekiyor. Siz de katılabilirsiniz... 

Türkiye'nin arzu edilen düzeyde gelişmesini, ülkenin k rlı kuruluşlarının yabancılara satılmasına karşı çıkan "o kafa" mı engelledi yoksa milyonlarca dolarları çalan "o el" mi .. 

Rabıta KPSS Kamu Personeli Seçme Sınavı 2005 kitapçığında, Eyüp Belediyesi 26 zabıta memuru talebinde bulunuyor... İki kategori vermiş... 15 zabıta elemanı için aranan eğitim şartı şöyle 
"Ortaöğrenim kurumlarının İmam Hatip Lisesi, İmam Hatip Lisesi Yabancı Dil Ağırlıklı , Anadolu İmam Hatip Lisesi, İmam Hatip Okulu, Çok Programlı Liselerin İmam Hatip programı, Çok Programlı Liselerin Anadolu İmam Hatip programının birinden mezun olmak." 
Diğer 11 eleman için koşul "Ortaöğrenim kurumlarının herhangi bir alanından mezun olmak"... 
Ülkemizde bir "Zabıta Meslek Yüksekokulu"nun varlığını anımsatalım. 
Eyüp Belediyesi'ne soralım 
Din görevlisi alınacak olsa böyle bir tercih yapmanız normaldir. Ama "zabıta" alımında imam hatip mezunlarına normal liselerden fazla avantaj tanımanızın sebebi nedir Lütfen bilgi verir misiniz 



Ümraniye barınağında büyük köpeklerin saldırısına uğramış. 
Gözü ameliyatla alınmış. Tek gözü görmüyor ama çok sağlıklı. Neşeli. Tuvaletini sadece gazeteye yapıyor. 
Golden kırması 1 aylık kız... Şu anda veterinerde misafir. 
Eğer sahiplenen olmazsa tekrar barınağa dönecek. 0532 622 84 41 

Aşiret düğünü ODTÜ öğretim üyelerinden Yrd. Doç. Birten Çelik, gözlerden hep kaçan bir konuya değiniyor. 
"11 Temmuz 2005 akşamı TV haberlerinde Güneydoğu'dan bir aşiret düğünü nakledildi. İki aşiretin çocukları evlenirken Amerikan dolarları havada uçuşuyordu. Çalgıcılar tam 10 bin dolar toplamıştı. 
Peki ama... Madem bu aşiret liderlerinde binlerce dolar var ve havalara saçılıyor, bizler niye Doğu ve Guneydoğu bölgesine okullar yapmak, kız çocuklarını okutmak için sürekli kampanyalar düzenliyor, yardımlar yapıyoruz. Feodallerin bu kadar parası varsa o bölgelerimizdeki eğitim, sağlık ve diğer ihtiyaçlarımız için harcasalar ya... 
Tabii onların politikası bu değil, halkı cahil bırakmak ve kul olarak kullanmaktır. 
Ama hükümetlerin yapması gereken o feodallere bu saçılan paraları nereden bulduğunu sormak ve bunu vergilendirmek değil midir 
Bu ölçüde sorumluluk sahibi olan bir hükümeti ne zaman göreceğiz 

Cayma hakkı Meclis'te RTÜK üyelikleri için yapılan seçimin sonuçları henüz belli olmuştu. CHP İstanbul Milletvekili Halil Akyüz, arkadaşımız Fahrettin Fidan'a, CHP kontenjanından seçimi kazanan gazeteci arkadaşı Şaban Sevinç'i kastederek 
- Bak işte, içinizden bir emekçiye daha iş bulduk, deyince arkadaşımız dayanamadı 
- Genel Başkanınız, birkaç ay önce, dokunulmazlıklar meselesi hallolmadıkça bundan sonra AKP ile hiçbir Anayasa değişikliğini konuşmayız, demişti. Ama sonra baktık ki 3 kişiye iş bulacaksınız diye bu sözünüzden caydınız, RTÜK yasasıyla medya dünyasını AKP'nin eline teslim ettiniz. Siz buna ne diyorsunuz 
Halil Akyüz buna ne mi dedi 
- Sözünden cayma diye bir şey vardır. Biz de cayma hakkımızı kullandık 
Halkın verdiği yetkiyi sorumsuzca kullanmakta AKP'den hiç aşağı kalmıyorlar, maşallah... 



</TEXT>
</DOC>
