<DOC>
<DOCNO> 356412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonyas08.html </URL>
<DATE> 2005/06/28/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Sofia Loren, resminin kampanyada kullanılmasına kızdı... 
</HEADLINE>
<TEXT>

     İtalyanların ünlü yıldızı Sofia Loren, cinsel şiddete karşı bir siyasi partinin başlattığı kampanyada fotoğrafının kullanılmasına itiraz etti. 
     70 yaşındaki yıldız, Ulusal İttifak adlı sağcı partinin, bazı yabancı göçmenlerin İtalyan kadınlarına tecavüz etmeleri üzerine başlattığı kampanyada, Roma duvarlarına kendisinin oynadığı ''La Ciociara'' filminden alınma siyah beyaz fotoğrafın kullanılmasını kınadı. 
     Sanatçı, avukatından bu afişleri kaldırtmak için girişimde bulunmasını istedi, aksi halde konuyu adalete intikal ettireceğini bildirdi. 
     Loren, adı geçen filmde ikinci dünya savaşı sonunda Fas'ta askerlerin tecavüzüne uğrayan bir kadını canlandırıyordu. 
     Bolonya ve Milano kentlerinde son haftalarda Faslı ve Rumen göçmenlerin kadınlara tecavüz etmesi İtalya'da yabancı düşmanlığını körüklemiş bulunuyor. 
     
</TEXT>
</DOC>
