<DOC>
<DOCNO> 394738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sondun45.html </URL>
<DATE> 2005/11/14/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
CIA'nın gizli işkence merkezleri olduğu ileri sürüldü 
</HEADLINE>
<TEXT>

     Çeşitli ülkelerde işkence merkezleri kurduğu ortaya çıkan Amerikan Merkezi Haberalma Teşkilatı'nın CIA , İspanya'nın Mayorka adasını da kullandığı belirtildi. 
     Diario de Mallorca Gazetesi'nin haberine göre, aralarında Mayorka'nın da bulunduğu Balear adalarının başsavcısı, temmuz ayında mahkemeye sunduğu bir raporda, Mayorka havalimanından kalkan bir CIA uçağının El Kaide ile bağlantılı olduğu öne sürülen Lübnan doğumlu Alman vatandaşı Halit el Masri'nin kaçılmasında kullanıldığını kaydetti. El Masri, Makedonya'dan kaçırılarak Afganistan'a getirildiğini ve kendisine işkence edildiğini söylemişti. 
     Gazete, İspanya polisinin, terör şüphelilerinin üçüncü ülkelere getirilerek kötü muameleye tabi tutulduğu CIA programı çerçevesinde, Mayorka'nın başkenti Palma'daki havalimanında kullanılan 3 uçağı tespit ettiğini de yazdı. Gazeteye göre CIA'in uçakları, havalimanını on defadan fazla kullandı. 
     Savcılık ve polis ise gazete haberiyle ilgili yorum yapmaktan kaçındı. 
     
</TEXT>
</DOC>
