<DOC>
<DOCNO> 386150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sontur12.html </URL>
<DATE> 2005/10/12/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Burnunu sıktığı için öldürmüş 
</HEADLINE>
<TEXT>

     
     İsmail AKDUMAN SAMSUN, DHA 
     
SAMSUN’da birlikte içki içtiği arkadaşı, 29 yaşındaki Aytaç Sinecek’i tabanca ile öldüren 30 yaşındaki Bahri Balcı yargılanmaya başladığı davada Burnumu sıktığı için kendimden geçtim, onu vurdum'' dedi. Baba Ali Sinecek ise, oğlunun planlı cinayetle öldürüldüğünü öne sürdü. 
     Olay, Zeytinlik Mahallesi’nde 2.5 ay önce meydana geldi. Ömür boyu hapis istemiyle Samsun 2’nci Ağır Ceza Mahkemesi’nde, tutuklu olarak yargılanmaya başlanan Bahri Balcı, cinayeti işlediğini kabul etti. Samsun 2’nci Ağır Ceza Mahkemesi’nde yargılanan Balcı, Kavgalı olduğumuz için konuşmadığım Aytaç, ben evde otururken arkadaşlarımla birlikte bize geldi. Misafir olduğu için kendisine bir şey söylemedim. Ancak, alkol aldıktan sonra benimle alay edip, burnumu sıktı. Kendisini uyardım. Ancak, üzerime saldırdı. Ben de silahımı çekerek ateş ettim. Burnumu sıktığı için kendimden geçtim, onu vurdum. Böyle olsun istemezdim, pişmanım'' dedi. 
     Duruşmayı, öldürülen Aytaç Sinecek’in annesi 54 yaşındaki Nurten Sinecek ile babası, 65 yaşındaki Ali Sinecek de izledi. Oğlunun planlanarak öldürüldüğünü öne süren baba Sinecek, Bu sanık Aytaç’ı telefon edip evine çağırdı. Sonrada başından 2 kurşunla vurup öldürdü. Ondan şikayetçiyim'' dedi. Dava, tanıkların dinlenmesi için ertelendi. 
     
</TEXT>
</DOC>
