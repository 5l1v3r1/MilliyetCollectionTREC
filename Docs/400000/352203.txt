<DOC>
<DOCNO> 352203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/soneko31.html </URL>
<DATE> 2005/06/15/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Babacan IMF ile görüşmeler tamamlandı 
</HEADLINE>
<TEXT>

     Devlet Bakanı Ali Babacan, yeni Stand by'ın ilk gözden geçirmesi kapsamında IMF heyeti ile yapılan görüşmelerin, dünü gece itibarıyla tamamlandığını bildirdi. 
     Babacan, Hazine Müsteşarlığı'nda IMF Türkiye Masası Şefi Lorenzo Giorgianni ile birlikte düzenlediği basın toplantısında, niyet mektubu taslağı üzerinde, genel hatları itibarıyla mutabakat sağlandığını vurguladı. 
     IMF heyeti ile yapılan görüşmelere değinen Babacan, yapısal reform programı kapsamında yeni bankacılık tasarısı, kamu bankaları ile ilgili stratejiler ve sosyal güvenlik reformu kapsamındaki gelişmelerin ele alındığını belirtti. 
     Babacan, ''üretim, ihracat ve enflasyon verileri, ekonominin 2004 yılındaki güçlü performansının 2005 yılında da devam ettiğini gösteriyor. Ekonominin genel seyri, bu yılki büyümenin, yüzde 5'lik hedefimizle uyumlu gerçekleşeceğini göstermektedir'' şeklinde konuştu. 

     
</TEXT>
</DOC>
