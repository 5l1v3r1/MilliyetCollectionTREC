<DOC>
<DOCNO> 382899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sonspo09.html </URL>
<DATE> 2005/09/30/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
UEFA'nın resmi sitesinde Alex değerlendirmesi Tanrı vergisi yetenek 
</HEADLINE>
<TEXT>

     Büyük maçlarda yok eleştirisine, son iki Şampiyonlar Ligi maçında yanıt veren Alex, uefa.com'da Tanrı vergisi yetenek diye nitelendirildi 
     
     Estetik kokan paslar 

     Özellikle duran toplardaki ustalığı ve futbol zekası ile taraflı-tarafsız herkesin beğenisini kazanmasına karşın, sık sık Büyük maçlarda ortada yok’ eleştirisiyle karşılaşan Alex de Souza, buna en iyi yanıtı sahada vermeye başladı. Şampiyonlar Ligi’nde Milan’a 1, PSV’ye ise 2 gol birden atan Sambacı, ayrıca akıl ve estetik dolu paslarıyla da herkesi büyülüyor. Süper Lig’de de 5 golü bulunan Brezilyalı, UEFA’nın resmi internet sitesinde de başroldeydi. 
     
     Maçın adamı seçildi 

     Sitede Sarı-Lacivertli oyuncu hakkında yapılan yorumda, Alex’in Tanrı vergisi yetenekleri, Fenerbahçe’yi ateşledi. Türk takımı, 10 kişilik PSV Eindhoven karşısında rahat bir galibiyet aldı. Oyunu Alex ile Anelka domine ettiler'' denildi. Şampiyonlar Ligi’nde bu sezonki gol sayısını 3’e çıkaran yıldız oyuncu, ayrıca maçın adamı’ ilan edildi. Özellikle Appiah’a topukla verdiği nefis pas ise, her kesimden büyük övgü topladı. 
     
</TEXT>
</DOC>
