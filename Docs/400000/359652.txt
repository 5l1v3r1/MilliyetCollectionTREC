<DOC>
<DOCNO> 359652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/sonspo05.html </URL>
<DATE> 2005/07/09/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Fatih Sonkaya Beni kapı dışı edenleri utandıracağım... 
</HEADLINE>
<TEXT>

     Portekiz’in Porto takımına transfer olan Fatih Sonkaya, burada oynayacağım futbolla beni kapı dışı edenleri utandıracağım dedi. 
     
     Yüzüme bakmadılar’ 
     Rıza Çalımbay tarafından kadroya alınmayan ve satış listesine konan Fatih Sonkaya, Siyah - Beyazlı kulübe veryansın etti. Del Bosque zamanında takımın banko oyuncusu olduğunu dile getiren Fatih, O gittikten sonra kimse yüzüme bakmadı. Gideceğimi bile gazetelerden öğrendim. Ayrıca hak ettiğim parayı da alamadım. Artık bunlar geride kaldı. Türkiye’de profesyonellik oturmamış. Porto’daki performansımla beni kapı dışı edenleri utandıracağım'' dedi. 
     
     Zirveye çıkacağım’ 
     Porto Teknik Direktörü’nün Hollandalı olmasının kendisine avantaj sağlayacağını dile getiren Fatih, Zaten transferim de o sayede gerçekleşti. Benim bölgemde oynayan futbolcularını 10 milyon dolara satmışlar. Yerine beni alıyorlarsa bir bildikleri vardır. Avrupa kariyerim ortada. Porto gibi Şampiyonlar Ligi’nde zirveye çıkmış bir takımda oynayacağım. Giderken kulübüme para da kazandırdığım için vicdanım rahat'' açıklamasını yaptı. 
     
</TEXT>
</DOC>
