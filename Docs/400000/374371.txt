<DOC>
<DOCNO> 374371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/soneko18.html </URL>
<DATE> 2005/08/31/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
En zengin 100 Türk... 
</HEADLINE>
<TEXT>

     Onlar Türkiye’nin en zengin kişi ya da aileleri. Bazıları dünya çapında dereceye giren servetlere sahip. Türkiye’nin en çok merak edilen, en güçlü topluluğunu oluşturuyorlar. Ekonomist, bu yıl ikincisini yaptığı ve ciddi bir referans olan araştırmasını, bu yıl da büyük bir özenle gerçekleştirdi. Türkiye’nin en zengin 100 kişi ailesi belirlendi. Buna ek olarak servet artışı ile birlikte tüketim eğilimleri ve yaşam biçimlerindeki değişim de incelendi. İşte Türkiye’nin en tepesindekiler ve onların temsil ettiği sosyo ekonomik grubun merak edilen yaşam biçimleri. 
     
     ZENGİNLER İÇİN "VEYA" YOK "VE" VAR 

     Ekonomi biliminin üzerine kurulduğu temel düşünce, insanların elindeki kaynakların sınırlı, ihtiyaçların ise sonsuz olması. Oysa onlar için neredeyse kaynaklar da sonsuz. Dolayısı ile ekonomi biliminin üzerine inşa edildiği temel, ultra-zenginler tarafından sarsılabiliyor. Onlar için veya'' yok, ve'' var. Ferrari ya da Mercedes arasında seçim yapmak zorunda değiller. İkisini de hatta daha fazlasını alabiliyorlar ve alıyorlar da. Farklı kullanımlar için farklı otomobillere sahipler. 
     Konut sahipliğinde de benzer bir durum söz konusu. Boğaz kıyısında bir yalı sahibi olmak, her zenginin gönlünde yatıyor Türkiye’nin en zengin ailelerini büyük kısmının Boğaz’da bir yalısı mutlaka bulunuyor. Hatta bazı ailelerin birden fazla yalısı olduğu biliniyor. 

Ancak yalı arzı artmadığı için talep şehir dışındaki konutlara yönelmiş durumda. En tepedekilerin yalılardan sonraki ilk seçimi Beykoz Konakları gibi çok üst düzey gelir gruplarına hitap eden projeler oluyor. 
     Bu kişilerin günlük yaşamları ise bir başka merak konusu. 
     Hello Dergisi Eğlence editörü Ersin Süzer, Türkiye’nin en elit kesiminin İstanbul’daki favori mekanlarını, Reina, Ulus 29, Şamdan, Vogue, Hisar’da İskele, Bebek Balıkçısı ve Anadolu Yakası’nda Serdar Bilgili’nin sahip olduğu A’jia otel ve restoranı olarak sıralıyor. 
     Tek bir farkla, onlar bu mekanlara kameralar ve kameralar önünde olmak isteyen insanlar evlerine döndükten sonra genellikle de hafta ortası gidiyorlar. 
     Ersin Süzer, ailelerin yazı çoğunlukla teknede geçirdiklerini işadamlarının ise sıklıkla tekneyi bırakarak kısa sürelerle işlerinin başlarına döndüklerini anlatıyor. 
     Rahmi Koç, Mustafa Koç, Cem Boyner, Ömer Dinçkök gibi isimler her yıl Göcek’te buluşurlar. Toplu halde 3 gün 1 hafta burada kalınır. Ekne davetleri verilir. Sonra herkes kendi yoluna gider. Tekne ile açılırlar. Verdikleri davetlerden hiç kimsenin haberi olmaz. Hiç kimsenin haberi olmadan çok fazla davet verirler. Ve bu davetlere magazin basınının sızmasına imkan yoktur'' 
     
     FİYATLARI "SONSUZ" 

     
Dünyanın belki de en çok taklit edilen ürünü olan Louis Vuitton, 1854 yılından bu yana şık seyahat sanatının güçlü sembolü olarak tanınıyor. Louis Vuitton, Türkiye’de ilk mağazasını 1996’da Nişantaşı’nda açtığında mağaza önünde kuyruk oluşmuştu. Türkiye’de sadece hazır çanta satmayan Louis Vuitton, özel sipariş de alıyor. Çantaların fiyatları bin 500 dolardan başlarken özel siparişlerin fiyatları tahmin edilemeyecek rakamlara çıkıyor. Fiyatları tanımlayanlar, 1.500 dolardan sonsuza'' terimini kullanmayı tercih ediyor. Üst fiyat limiti sonsuz markalardan birisi de Tiffany Co. Şirketin yönetim kurulu üyesi Dilek Erten, yeni ürünlerin yılda bir ya da iki kez yapılan çok özel bir defileyle tanıtıldığını söylüyor. Fiyatlarsa 30 bin dolardan başlayıp sonsuz''a doğru gidiyor 
     Türkiye’de de satışı sunulan Nokia’nın kardeş şirketi Vertu cep telefonları da 30 bin euroluk fiyatına rağmen gördüğü ilgiden memnun. El yapımı, safir kristal ekranlı, yakut taşlardan oluşan telefonu, piyasaya çıktığı mayıs ayından bu yana Süzer Holding’in veliahtı Baran Süzer’in de dahil olduğu 100 Türk satın almış. 
     Şaşalı yaşama bir örnek de, Türkiye’nin önemli ailelerinden birinin özel jetinde baş hostes olarak çalışmış Diana’dan 
     Yılın sadece 6 ayı çalışıyordum. Ancak çalıştığım aylarda 24 saat her an çalışmaya hazır oluyordum. Cebimde bir çağrı cihazı vardı. Gece bir anda Milano’da alışverişe gitmek isteyebiliyorlardı. Birkaç kez iş saatleri dışında ünlü ayakkabı mağazalarına ya da dükkanlara gittiğimiz oluyordu. Dükkanın sahibini arayıp dünyanın en ünlü alışveriş merkezlerindeki bazı mağazaları açtırabiliyorlardı.'' 

     
</TEXT>
</DOC>
