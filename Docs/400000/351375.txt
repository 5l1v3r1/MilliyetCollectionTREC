<DOC>
<DOCNO> 351375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/siyaset/siy05.html </URL>
<DATE> 2005/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gümrük Birliği Rumları da içerecek 
</HEADLINE>
<TEXT>


ANKARA Milliyet 


Rum Kesimi'nin resmen Gümrük Birliği'ne alınması yönünde önemli bir adım atılıyor. AB Dışişleri bakanlarının bugün Lüksemburg'da yapacağı toplantıda Ek Protokol'ü tartışmadan onaylaması bekleniyor. AB Dışişleri Bakanları, AB zirvesi öncesi Lüksemburg'da toplanacak. Toplantıda bakanların, Ankara Anlaşması'nın, AB'nin Rum Kesimi dahil, yeni üyelerine genişleten Ek Protokol'ü onaylaması öngörülüyor. AB bakanlarının protokole yeşil ışık yakmasıyla, belgenin Türkiye ile AB tarafından bu ay sonunda imzalana-bileceği dile getiriliyor. Rum Kesimi'nin "Kıbrıs Cumhuriyeti" olarak adlandırıldığı ek protokolü imzalayacak Türkiye'nin, Rum Kesimi'ni tanıdığı anlamına gelmeyeceği yolunda bir deklarasyon yayımlaması bekleniyor. Ancak Rumlar, Türkiye'nin protokolü imzalamasını "dolaysız bir tanıma" olarak yorumluyor. 



</TEXT>
</DOC>
