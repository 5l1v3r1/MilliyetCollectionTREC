<DOC>
<DOCNO> 375896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sonyas25.html </URL>
<DATE> 2005/09/05/ </DATE>
<TIME> 22.50 </TIME>
<AUTHOR>  </AUTHOR>
<HEADLINE>
İngiltere'de artık pasaport resimlerinde gülümsenmeyecek... 
</HEADLINE>
<TEXT>

     İngilizler gelecek haftadan itibaren pasaportları için verdikleri vesikalık fotoğrafta gülümseyemeyecek. 
     İngiliz hükümetinden yapılan açıklamada, ülke çapında yerleştirilecek yeni güvenlik ekipmanlarının, sadece boş bir ifade ve kapalı ağızla çekilmiş fotoğraflardaki yüzlerin kimlik tespitini yapabilmeleri nedeniyle bu önleme başvurulduğu belirtildi. 
     Uluslararası ölçütlere uygun olarak pasaportlarda kullanılacak fotoğrafların en geç bir önceki aya ait olması gerektiği kaydedildi. 
     İngiltere İçişleri Bakanlığı yetkilileri, İngiliz pasaportunun şu an dünyanın en emin pasaportlarından biri olduğunu, ancak böyle kalması için yeni önlemler alınması gerektiğini belirtti. 
     
</TEXT>
</DOC>
