<DOC>
<DOCNO> 386948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sonspo19.html </URL>
<DATE> 2005/10/15/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
K. Erciyesspor 1 - Galatasaray 2 maç sonucu 
</HEADLINE>
<TEXT>

     Turkcell Süper Ligi'ndeki Kayseri Erciyesspor-Galatasaray karşılaşması, Galatasaray'ın 2-1 galibiyetiyle sona erdi. 
     6. dakikada, Timuçin'in kullandığı serbest vuruşta defanstan dönen topu tamamlayan Serge'nin sert şutunda top az farkla auta gitti. 
     10. dakikada Heinz'in kullandığı serbest vuruş sonucunda ceza sahası içinde Hakan Şükür, topu Ümit ile buluşturdu. Ümit'in vuruşunda top, kaleci Fadhel'de kaldı. 
     26. dakikada sol kanattan gelişen Kayseri Erciyesspor atağında, Timuçin ceza yayı içine ortaladı. İyi yükselen Emre'nin kafa vuruşunda top, kaleci Mondragon'da kaldı. 
     37. dakikada orta sahadan topu süren Cihan'ın derinlemesine pasında Ümit Karan, topu kafayla kaleci Fadhel'in üzerinden aşırdı. Necati'nin müsait pozisyonda vuruşunda top, yan ağlardan auta gitti. 
     38. dakikada, ceza sahasının sol çaprazından Necati'nin sert şutu kaleci Fadhel'den döndü. Boşta kalan topu iyi takip eden Hakan, topu ağlara gönderdi. 1-0 
     39. dakikada, Galatasaray'ın golünden sonra Kayseri Erciyesspor'un başlama vuruşunda Devran'ın pasında Cenk, kaleci ile karşı karşıya kaldı. Cenk, düzgün vuruşla kaleci Mondragon'un sağından topu ağlarla buluşturdu. 1-1 . 
     Karşılaşmanın ilk yarısı, 1-1 berabere tamamlandı. 
     
     İKİNCİ YARI 

     47. dakikada ceza alanında topla buluşan Cenk'in vuruşunda, top Galatasaray savunmasından döndü. Ceza alanı dışında dönen topa Emre sert vurdu ve top üstten auta gitti. 
     52. dakikada orta alanda Hakan, topuk pasında ceza alanı önünde Necati'yi topla buluşturdu. Necati'nin vuruşunda, top üstten auta çıktı. 
     54. dakikada Timuçin, ceza alanı önünde pozisyonu uzaklaştırmaya çalışan Tomas'tan topu çaldı. Timuçin'in vuruşunda, top kaleci Mondragon'da kaldı. 
     57. dakikada Galatasaray yarı alanında savunmanın paslaşmasını engelleyerek topa sahip olan Serge, topu sürerek ceza alanına girdi. Serge'nin sert şutunda Mondragon, topu güçlükle kontrol altına aldı. 
     63. dakikada gelişen Galatasaray atağında Heinz, kale çizgisine paralel biçimde yerden orta yaptı. Ümit, kale çizgisi önünde boşta kalan topa vuramadı. 
     69. dakikada Serge'nin pasında Timuçin, sol kanattan atak geliştirerek topu ceza alanına ortaladı. Pozisyonda az sayıda adamla yakalanan Galatasaray savunması, iyi yükselen Timuçin'den önce topu uzaklaştırdı. 
     74. dakikada Timuçin, orta alandan aldığı topu kendisi sürerek ceza alanı önüne dek geldi. Timçin'in iyi vuramadığı pozisyonda top, auta çıktı. 
     78. dakikada Altan'ın ortasında Heinz, ceza alanında uygun pozisyonda savunmayı geçip vurdu. Heinz'in şutunda, top yan ağlarda kaldı. 
     79. dakikada Kayseri Erciyesspor ceza yayı içindeki karambolde savunmanın uzaklaştıramadığı topu Cihan tamamladı. Bu futbolcunun vuruşunda, top auta gitti. 
     90. dakikada ceza alanı dışında topla buluşan Burak, savunmayı geçtikten sonra kaleciyle karşı karşıya kaldı. Burak'ın vuruşunda, top Mondragon'un ekucağında kaldı. 
     Uzatma dakikalarında Altan'ın sağ kanattan ceza alanına ortasında oluşan karambolde, topa en son dokunan Hakan'ın vuruşunda top ağlara gitti ve Galatasaray maçı 2-1 kazanarak rakibinin yenilmezlik unvanına son verdi. 
     

Stat Atatürk. Hakemler Serdar Tatlı xxx, Erhan Sönmez xxx, Fatih Gündoğdu xxx. Kayseri Erciyesspor Fadhel xx, Ömer Ateş xx, Emre xx, Serge Die xxx, Timuçin xxx, Cesar x Dk. 46 Burak x , Bouazizi xx, Gökhan xx, Cenk xx Dk. 82 Ömer Közen x , Cem xx , Devran xxx Dk. 88 Murat . Galatasaray Mondragon xx, Uğur x Dk. 46 Altan x , Song xx Dk. 78 Ergün x , Tomas xx, Orhan xx, Cihan xx, Saidou xxx, Heinz xx, Necati xx Dk. 72 İliç x , Ümit xx, Hakan xxx. Goller Dk. 38 ve 92 Hakan, Dk. 39 Cenk. Sarı Kartlar Dk. 5 Cihan, Dk. 45 Saidou, Dk. 56 Hakan Galatasaray , Dk. 75 Cenk, Dk. 90 Serge Die Kayseri Erciyesspor .      

     
</TEXT>
</DOC>
