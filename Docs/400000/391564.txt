<DOC>
<DOCNO> 391564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/ekonomi/eko03.html </URL>
<DATE> 2005/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar, bir 'nokta'yla 750 milyon dolar transfer etti 
</HEADLINE>
<TEXT>


Uzanlar'ın, İmar Off Shore üzerinden yaptıkları 1.5 milyar dolarlık para transferinin 750 milyon dolarlık kısmının yurtdışına havalesinde, gönderici bölümüne . işareti konulmuş 

Nedim Şener 

Bankacılık Düzenleme ve Denetleme Kurumu'nun BDDK hazırladığı 21 Mayıs 2005 tarihli rapor ile Uzanlar'ın, İmar Bankası aracılığıyla topladıkları mevduatın 1.5 milyar dolarlık bölümünün, KKTC'deki İmar Off Shore üzerinden, yabancı bankalar aracılığıyla şahsi ve şirket hesaplarına gönderdikleri ortaya çıktı. 
Dört kişilik murakıp grubu tarafından hazırlanan rapora göre Uzanlar, yurtdışında adlarına para gönderilen şirketleri gizlemek için 750 milyon dolar tutarındaki havalenin 'gönderici' bölümüne . nokta işareti koydular. 
Murakıplar, kaynak aktarılan ve ismi gizlenen şirketlerin adlarını fişlerden ve talimatlarda yer alan bilgilerden yola çıkarak tespit etti. 

1989-2003 arasında 
Havalelerin 1989 ile bankaya el konduğu 3 Temmuz 2003 arasında gerçekleştiği belirlendi. 
Toplam 1 milyar 78 milyon dolar, 166 milyon 337 bin Alman Markı, 23 milyon 386 bin euro, 33 milyon 380 bin İsviçre Frangı, 57 milyon 654 bin Fransız Frangı ve 9 milyon 599 bin İngiliz Sterlini yurtdışına gönderildi. 

İsviçre bankaları 
İmar'dan adlarına havale yapılan şirketler ile havalelerin yapıldığı yabancı banka hesap numaraları ve işlem tutarlarının yer aldığı raporda, Uzan Grubu adına yapılan havalelerde büyük ölçüde İsviçreli UBS United Bank of Switzerland nezdindeki muhabir hesapların kullanıldığı ifade edildi. 
İsviçre'de kurulu bulunan bankaların İsviçre'deki şubelerindeki Uzan Grubu hesaplarına havale edilen dövizlerin bir bölümüyle daha sonra Uzan Grubu'nun altın sertifikası satın aldığı ya da başka banka hesaplarına transferler yaptığı tespit edildi. 
İmar Bankası'ndan yapılan havalelerin 387 milyon dolarlık bölümü İsviçre merkezli bankaların ABD'deki şubelerinde bulunan Uzan Grubu hesaplarına yapıldı. 



Fatura 20 katrilyon BDDK raporunda, Uzanlar'dan kaynaklanan faturanın 20 katrilyon lira olduğu belirtildi. Rapora göre, zimmete geçirilen kaynaklar 9 katrilyon 342 trilyon lira. Bu nedenle İmar'ın uğradığı zarar 20 katrilyon 288 trilyon lira. Ayrıntıları şöyle 
Kayıtdışı mevduat 6 katrilyon 876 trilyon 548 milyar TLKayıtdışı hazine bonosu satışı 728 trilyon TL.Ödenmeyen vergiler 835 trilyon TL.İmar Off Shore hesaplarının kayıtlarda yer alan bakiyesi 902 trilyon TL.Zimmete geçirilen banka kaynakları 9 Katrilyon 342 trilyon 710 milyar TL. 31 Aralık 2004 tarihi itibariyle zarar 20 katrilyon 288 trilyon TL. 

En yüksek havale, İmar Off Shore'un h kim hissedarına Yurtdışı havalelerde İmar Off Shore hesaplarının kullanımının 1995 yılından itibaren yoğunlaştığı anlatılan raporda, yurtdışına gönderilen paraların nihai alıcılarının da Uzan ailesine ait şirketler olduğunu belirtildi. Raporda şu ifadelere yer verildi 
"En yüksek tutarlı havale yapılan şirketler 403 milyon ABD Doları ile Pakrak, Finance and Trading Corp., 114 milyon ABD doları ve 18 milyon euro ile Corsortium of Companies of Building and Trading Consortium of Building'in ve 75 milyon dolar ile İmar off shore'un kendisi olmuştur. İmar off shore'nun h kim sermayedarı olan Pakrak, 1986 yılında Lichtenstein'de kurulmuş olup, sermayesi ve yönetimi Uzan Ailesi'nin kontrolündedir. Uzan ailesi aynı zamanda Merkez Yatırım A.Ş ve Yapı Ticaret A.Ş arasında kurulmuş bir konsorsiyum şirketi olan Consortium of Building'in yönetim ve sermayesini kontrol etmektedir." 


</TEXT>
</DOC>
