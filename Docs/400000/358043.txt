<DOC>
<DOCNO> 358043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/soneko28.html </URL>
<DATE> 2005/07/04/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Denizbank, kredi faizlerini indirdi, Finansbank vadeyi uzattı... 
</HEADLINE>
<TEXT>

     Denizbank, Türk Lirası TL , binek taşıt, ticari taşıt ve konut kredilerinde faiz indirimine gitti. 
     Denizbank'tan yapılan açıklamaya göre, bankanın 1 hafta vadede yüzde 17 oranında uyguladığı TL kredisi faiz oranı yüzde 16'ya çekildi. 
     Banka, 1-36 ay vadede yüzde 1.55 oranındaki binek taşıt ve ticari taşıt kredilerinde uygulanan faiz oranı yüzde 1.45'e düşürdü. 
     Konut kredilerinde ise 1-18 ay vadede yüzde 1.80, 18-24 ay vadede yüzde 1.70, 24-60 ay vadede yüzde 1.65, 60-84 ay vadede ise yüzde 1.60 faiz oranları yüzde 1.55'e çekildi. 
     
     FİNANSBANK, KONUT KREDİSİNDE VADEYİ UZATTI 

     Öte yandan Finansbank, konut kredisi vadesini 20 yıla uzatırken faiz oranı yüzde 1.35'te kaldı. 
     Finansbank'tan yapılan açıklamaya göre, banka konut kredilerinde 240 aya varan vade seçeneğinde müşterilerine kendi ödeme koşullarına göre esnek ya da düzenli geri ödeme seçeneği sunuyor. 
     Finansbank'tan 5 yıl vadeli 50 bin YTL kredi kullanlar ayda bin 243 YTL, 75 bin YTL kredi kullanlar bin 864 YTL, 100 bin YTL kredi kullananlar ise 2 bin 486 YTL geri ödeme yapacak. 
     Bankadan 10 yıl vadeli 50 bin YTL kredi kullanlar ayda 869 YTL, 75 bin YTL kredi kullanlar bin 304 YTL, 100 bin YTL kredi kullanlar ise bin 739 YTL geri ödemede bulunacak. 
     15 yıl vadeli 50 bin YTL konut kredisi kullanlar ayda 770 YTL, 75 bin YTL kredi kullanlar bin 155 YTL, 100 bin YTL kredi kullananlar ise bin 540 YTL geri ödeyecek. 
     20 yıl vadede yüzde 1.35 oranında faizle bankadan 50 bin YTL kredi kullanlar ayda 734 milyon lira geri ödeme yaparken, 75 bin YTL kredi için bin 101 YTL, 100 bin YTL kredi için ise bin 468 YTL geri ödeme yapacak. 
     
</TEXT>
</DOC>
