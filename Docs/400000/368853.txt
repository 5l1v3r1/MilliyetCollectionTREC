<DOC>
<DOCNO> 368853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/yazar/cetiner.html </URL>
<DATE> 2005/08/11/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Ateş emrini komutan değil makamında vali verecekmiş 
</HEADLINE>
<TEXT>


İngiliz hükümeti terör için gizli mahkemeler kurulmasını planlıyormuş. Özel güvenlik soruşturmasından geçirilmiş yargıçlar görev yapacaklarmış bu mahkemelerde. Bu heyet ilk kanıtları ve sanıkların ifadelerini gizli inceledikten sonra, ya yargı sürecini başlatacak ya da sanıkların mahkemeye çıkarılmazdan önce ne kadar süre gözaltında tutulabileceğine karar verecek... Avukatlar kanıtları görebilecek ancak müvekkiline bu konuda bilgi vermeyecek... Sanıklar ile örgütleri arasında kuryelik görevi yapamayacaklar... Hapishaneden terör operasyonu hazırlayamayacaklar... Basında yer alan gizli telefon kayıtları kanıt olarak gösterilebilecek... 
Hapis cezaları artıyor, müebbede kadar gidiyor... İngiliz vatandaşlığını almış olsalar bile sınır dışı edilebiliyorlar... İngiliz avukatlarıyla polis şefleri halen müzakerede, gözaltı süresinin 3 aya çıkarılması düşünülüyor. 
Aslında bakmayın siz Almanya'da, Belçika'da, Hollanda'da, Fransa'da antidemokratik önlemlerin çeşitli hülleleri var Gerektiğinde kullanıyorlar. 
Bizim ise sesimiz çıkmıyor .. 
Siz şimdi dinleyin Başbakan'ın huzuruna çıkan su katılmamış aydınların her kafadan çıkan ayrı görkemde önerilerini .. Hepsi demokrasi havarisi kesilecekler... Anmalarla kıvıracaklar .. 7 günlük gözaltı bile onlara göre işkence değil mi 
Fakat baksanıza İngiltere'de gözaltını 3 aya çıkarıyorlar... Avukatların, sanıkların konuşmaları banda alınacak .. 

Terörist başına rakı, havyar 
Gelsin çaylar... Gelsin kahveler... Nargile yok mu .. Allah bilir ya havyarıyla, rakısıyla... Terör liderlerinin canları çeker bunları... Alışmış kudurmuştan beterdir... 
Ee peki, Türkiye'yi kana boyayan bir numaralı teröristin durumu ne olacak .. İmralı adasında demokratik, stratejik, antiterörist çark işler mi, ne olur, yoksa tersine mi döner .. Velhasıl AB kapılarından bir adım içeriye almazlar bizi .. Acaba Öcalan'a Kıbrıs'tan bir Rum garson tutup getirsek, ustaca servis yapsa nasıl olur, baş teröristi memnun eder miyiz 
Terörle kimler mücadele ediyor Cumhuriyet kuruldu kurulalı TSK, öyle değil mi .. Ve de polis... Amma biliyoruz ki polis genelde jandarmadan, askerden yardım alıyor... Dağ başlarında, kırlarda, sınırlarda köyler arası yollarda hep asker... Kar, kış, güneş... 24 Mehmetçiği minibüsten indirip kurşuna dizen, bir o kadar genç öğretmeni insafsızca öldüren teröristlerle el sıkışmak isteyenler var... Şartlar yine onlardan .. 
TSK bu eşkıyanın peşinde... Askerlerimizin bir kısım yetkilerini hükümet kısıtlamış... Uzun söze ne hacet... 
Askerin eşkıyanın inini bulup operasyonu yapması için validen izin alması gerekiyormuş... Silah askerin elinde, can askerin göğsünde... Bu askere bu işi bilen komutanı değil, vali emir verecekmiş... Vali İçişleri Bakanı'na soracak İçişleri Bakanı Başbakan'a ve daha kim bilir nerelere... Oralarda en son Amerikan malı iletişim casusu cihazların kol gezdiğini bilememek ne kadar cehalet... 

Referandum ayıp olur 
Yüksek Askeri Ş ra kararlarıyla ordudan atılanlar sivil yargıya başvuruyorlar... İşe illa politika burnunu sokacak... Bu, orduda bir disiplin sorunu... YAŞ'ta yaklaşık 50 komutan var. Kararları okuyan, imzalayan... Bir genç astsubayı yok yere asker ocağından kovduran bir ciddi haksızlığı düşünebiliyor musunuz .. Tardedilen 20-25 astsubayın suçu ise dincilik propagandası yapmak... Askerin de mahkemesi var, Askeri Yargıtay'ı var... 
Diyorlar ki tesettürün, türbanın karşılığı bütün bunlar .. İnanmıyorum... 
Bir de Başbakan Yardımcısı Mehmet Ali Şahin'in son önerisi, daha doğrusu gözdağı vermesi... Gerekirse referandumu göze aldık... 
Peki ya sonuçlar tersi çıkarsa... Halk TSK'yı tutarsa... 
TSK'yı lütfen yıpratmayalım... Yetti artık... 


</TEXT>
</DOC>
