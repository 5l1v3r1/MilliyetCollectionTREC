<DOC>
<DOCNO> 399757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sontur31.html </URL>
<DATE> 2005/12/01/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Tuzla'da halk otobüslerinin "yolcu kapma kavgası" kanlı bitti 1 ölü 
</HEADLINE>
<TEXT>

     Tuzla’da özel halk otobüsü muavinleri arasında çıkan kavgada, 1 kişi bıçakla öldürüldü, 6 kişi darp edilerek yaralandı. 
     AA muhabirinin aldığı bilgiye göre, İçmeler Mahallesi’nde bulunan durakta meydana gelen olayda, Pendik-Şişli arasında çalışan çift katlı Özel halk otobüsünde muavinlik yapan Yılmaz K. ile aynı hatta çalışan başka bir çift katlı özel halk otobüsünün muavini Alican Ö. arasında yolcu kapma yüzünden kavga çıktı. 
     Muavinlerin yakınlarının da karışmasıyla büyüyen kavgada, Yılmaz K. göğsünden aldığı bıçak darbesi sonucu olay yerinde hayatını kaybetti. 
     Olayda, Seyithan K, Mehmet Nafız K, Mehmet Şerif K, Alican Ö, Medet G. ve Hakan G. de çeşitli yerlerinden darp sonucu yaralandı. 
     Kartal Eğitim ve Araştırma Hastanesi’ne kaldırılan yaralılar, tedavilerinin ardından polis tarafından gözaltına alındı. 
     
</TEXT>
</DOC>
