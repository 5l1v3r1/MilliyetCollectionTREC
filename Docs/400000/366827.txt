<DOC>
<DOCNO> 366827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sonyas06.html </URL>
<DATE> 2005/08/03/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Beckham, yine mi 
</HEADLINE>
<TEXT>

     Daha önce asistanı ile yaşadığı aşk ile skandal yaratan ünlü futbolcu David Beckham, bu kez çapkınlık yaparken objektiflere yakalandı. 
     Fotoğraflar, eşi Victoria yanında otururken, David Beckham'ın karşısındaki bayan arkadaşıyla ayaklarını kullanarak flört ettiğini gösterdi. 
     David Beckham bu iddiaları sert bir dille yalanlarken, görgü tanıkları da Beckhamlar ve arkadaşlarının samimi bir yemek yediklerini ve tüm olayın bir yanlış anlaşılma olabileceğini söyledi. 
     Beckham'ın dosyası kabarık 
     
     Asistanıyla aldatmıştı 

     İspanyol Real Madrid takımında oynayan İngiliz futbolcu David Beckham'ın asistanıyla ilişkisi olduğu gündemi oldukça meşgul etmişti. 
     Beckham, Hollandalı diplomat bir babanın kızı olan 26 yaşındaki asistanı Rebecca Loos'la bir süre birlikte olduğu haberleri, Victoria ile arasının açılmasına neden olmuştu. Eşi Victoria Madrid'e yerleşmek istemediği için Loos'la ilişkiye girdiği iddia edilen Beckham, iddianın gülünç olduğunu söylerken, Loos ise erkek kardeşiyle yaptığı telefon görüşmesinde Beckham'la ilişkisini itiraf etmişti. Loos'un erkek kardeşi John, Rebecca'nın bu olayı ailesinden sakladığını ancak olay basına yansıyınca kendisiyle konuştuğunu söylemişti. 
     
     2 yıllık bir yasak ilişki 

     Eski özel asistanı Rebecca Loos ile ilişkiye girdiği iddiaları yüzünden zor günler geçiren İngiliz futbolcu David Beckham'ın başka bir kadınla daha 2 yıl süren bir yasak ilişkisi olduğu ortaya çıkmıştı. İddianın sahibi Malezyalı Sarah Marbeck 29 , Beckham'la 2001 yılında, o tarihte kaptanlığını yaptığı Manchester United takımının Uzakdoğu turunda bir partide tanıştığını söylemişti. Marbeck, Beckham'ın kendisini otel odasına çağırdığını ve burada ilişkiye girdiklerini açıklamıştı. Halen Avustralya'da yaşayan Marbeck, 2 yıl süren ilişkileri boyunca, birbirlerine takma isim bile taktıklarını belirtmişti. O Beckham'a Peter Pan derken, Beckham da kendisine Tinkerbell diye sesleniyormuş. 
     
</TEXT>
</DOC>
