<DOC>
<DOCNO> 388768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sondun06.html </URL>
<DATE> 2005/10/22/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Washington'da bomba alarmı 
</HEADLINE>
<TEXT>

     Salih ZEKİ WASHİNGTON, DHA 

ABD'nin başkenti Washington'da, Kongre binasının önünde park halinde bulunan bir araçta şüpheli bir paket bulunduğu ihbarı üzerine bölgedeki caddeler trafiğe kapatıldı. Alarma geçen polis ekipleri, araçta yaptıkları arama sonucunda patlayıcı olduğu tahmin edilen bir tertibatı’ fünyeyle etkisiz hale getirdi. 
     Polis yetkilileri, bina önünde 2 şahısın araçlarında bomba olduğunu tahmin ettikleri bir paket olduğunu söylemesi üzerine üzerine güvenlik güçlerinin alarma geçtiğini ve çevredeki caaddeleri trafiğe kapattıklarını açıkladı. Şahısların sorgulandığını belirten yetkililer, söz konusu aracın da incelemeye alındığını kaydetti. Kongre binasının boşaltılmadığını söyleyen yetkililer, araçta patlayıcı olduğu tahmin edilen bir tertibatın bulunduğunu ve bu düzeneğin fünyeyle imha edildiğini kaydetti. 
     Polis sözcüsü Jessica Gissubel, İki şahıs, görevlilerimize yaklaşarak araçlarında şüpheli bir paket bulunduğunu sandıklarını söyledi. Bomba uzmanları olay yerinde incelemelerine devam ediyor'' dedi. 
     
</TEXT>
</DOC>
