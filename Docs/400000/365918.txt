<DOC>
<DOCNO> 365918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/sontur25.html </URL>
<DATE> 2005/07/31/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Dikkat Ağustos ayı sağanak yağışla geliyor... 
</HEADLINE>
<TEXT>

     
      Yaz güneşine 3 gün ara... Ağustos ayı sağanak yağışla geliyor, yeni haftanın ilk üç günü iç ve kuzey bölgelerde sağanak yağış geçişleri görülecek. Yağışların, yarın Doğu Akdeniz'in doğusu ile Doğu Karadeniz'in doğusunda etkili olması bekleniyor. İstanbul ve Erzurum salı-çarşamba günleri sağanak yağış altında. Adana ise yarın ve salı günü sağanak yağışlı... 
     Devlet Meteoroloji İşleri Genel Müdürlüğü verilerine göre, yağışlar öğle ve akşam saatlerinde kısa süreli ve lokal olacak. 
     Hava sıcaklığı yağış alan yerlerde biraz azalacak, diğer yerlerde önemli bir değişiklik olmayacak. Önümüzdeki 3 günde en düşük ve en yüksek hava sıcaklıkları şöyle İstanbul 23 27, Ankara 18 30, İzmir 25 35, Adana ve Antalya 24 32, Erzurum 10 27, Trabzon 23 27, Diyarbakır 20 37. 
     Yarın İç Anadolu, Batı Akdeniz'in iç kesimleri, Doğu Akdeniz, Doğu Karadeniz ve Doğu Anadolu'nun kuzeyi ile Ordu, Tokat, Bolu, Düzce, Afyon ve Kütahya çevrelerinde sağanak ve gök gürültülü sağanak yağış bekleniyor. Yağışlar, Doğu Akdeniz'in doğusu ile Doğu Karadeniz'in doğusunda etkili olacak. 
     Salı günü ise Marmara'nın kuzeyi, Batı Karadeniz kıyıları, Doğu Karadeniz, Doğu Anadolu'nun kuzeyi, Doğu Akdeniz'in doğusu ile Sivas çevrelerinde sağanak ve gök gürültülü sağanak yağış tahmin ediliyor. 
     Çarşamba günü ise Marmara'nın kuzeyi ve doğusu, Batı ve Orta Karadeniz'in kıyıları, Doğu Karadeniz, Doğu Akdeniz'in kuzeyi ile Tokat çevrelerinde sağanak ve gök gürültülü sağanak yağış görülecek. 
     
</TEXT>
</DOC>
