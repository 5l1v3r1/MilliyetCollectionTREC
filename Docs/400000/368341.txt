<DOC>
<DOCNO> 368341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/soneko32.html </URL>
<DATE> 2005/08/09/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Yoksulluk sınırı asgari ücretin 4.5 katı 
</HEADLINE>
<TEXT>

     Türk Harb-İş Sendikası, temmuz ayında 4 kişilik bir ailenin açlık sınırını 492.61 YTL, yoksulluk sınırını ise 1528.05 YTL olarak hesapladı. Buna göre Türkiye’de bir ailenin "yoksul değilim" diyebilmek için asgari ücretin 4.5 katı bir gelire sahip olması gerekiyor. 
     Türk-İş’e bağlı Türk Harb-İş Sendikası’nın DİE hesaplarını baz alarak yaptığı araştırmaya göre, 4 kişilik bir ailenin asgari mutfak giderlerini kapsayan açlık sınırı bir önceki aya göre yüzde 1.19 oranında, 5.97 YTL düşerek 492.61 YTL oldu. 
     Açlık sınırı çalışan tek kişi, çalışmayan eş ve 6-15 yaş grubundaki çocuk için ayrı ayrı 127.71 YTL, 0-6 yaş grubundaki çocuk için ise 109.47 YTL olarak hesaplandı. 
     Gıda, giyim, sağlık, barınma ve eğitim başta olmak üzere 4 kişilik bir ailenin vazgeçilmesi mümkün olmayan zorunlu harcama kalıplarını kapsayan yoksulluk sınırı ise 1528.05 YTL’ye çıktı. Yoksulluk sınırının bir önceki aya 
     göre 0.40 oranında, 7.05 YTL arttığı belirlendi. 
     Yoksulluk harcaması çalışan tek kişi için 937.54 YTL, çalışmayan bir eş için 234.52 YTL, 0-6 yaş grubundaki okula gitmeyen bir çocuk için 140.87 YTL ve 6-15 yaş grubundaki ilköğretime giden bir çocuk için ise 215.12 YTL olarak hesaplandı. 
     
     ASGARİ ÜCRETİN 4.5 KATI 
     Harb-İş Türkiye’de bir ailenin "yoksul değilim" diyebilmek için asgari ücretin 4.5 katı bir gelire sahip olması gerekiyor. 
     
</TEXT>
</DOC>
