<DOC>
<DOCNO> 367946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/yasam/axyas01.html </URL>
<DATE> 2005/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'F1'de ulaşım sorunu yaşanmayacak' 
</HEADLINE>
<TEXT>


Formula 1'de trafik kargaşasının yaşanmaması için piste gelecekler 6 gruba ayrıldı. Bu gruplar belirlenen güzerg hları kullanarak piste gelecek, aynı şekilde geri dönecekler 

Şenol Demirci 

Son rötuşlar yapılıyor 
FORMULA 1 İstanbul yarışları için Tuzla Tepeören'de son rötuşlar yapılıyor. Ancak daha önce Atatürk Olimpiyat Stadı'nda yaşanan trafik kargaşasının benzerinin burada da yaşanmasından korkuluyor. Organizasyon sorumluları, sorun yaşanmayacağını savunuyor. 

Bağlantı yolları bitti 
19-21 Ağustos'ta düzenlenecek F1'de 130 bin yarışseveri ağırlayacak "İstanbul Park" adı verilen pist için yapılan 12 bin araçlık otoparkın kapasitesi 35 bine çıkarıldı. Piste ulaşım için yapılan 27,5 km uzunluğundaki bağlantı yolları da bitirildi. 

5 tali yol hazır 
ANİ yüklenme olasılıklarının da gözardı edilmediği çalışmalarda, 3 ana yoldan gelinen pistte, aniden boşalma durumuna karşı 5 de tali yol hazırlandı. Tali yolların tamamının İstanbul'a ulaşımda kullanılabileceği belirtildi. 

Güzerg hlar belli 
MOTOR Sporları Organizasyonları A.Ş. Genel Müdürü Baran Asena şöyle konuştu "Piste gelecekler gold, silver, bronz, VIP, padok ve medya gruplarına ayrıldı. Belirlenen güzerg hları kullanarak piste gelecek, aynı şekilde dönecekler." 

Formula 1 pistine nasıl gidilecek 

TEPEÖREN'DEKİ piste giden 3 farklı yolun inşasının 15 Ağustos'ta biteceğini belirten Asena, bir yılı aşkın süredir devam eden çalışmalarda sona yaklaşıldığını söyledi. "Amaç, İstanbul trafiğinde keşmekeşe yol açmadan piste ulaşımı sağlamak" diyen Asena, ulaşımla ilgili şu bilgileri verdi 
'GOLD bilet' sahipleri, en kısa yol olan Recep Tayyip Erdoğan Bulvarı'nı kullanacak. 'Silver' ve 'bronz' biletliler Fatih Bulvarı'na, toplu taşıma araçları Atatürk Bulvarı'na yönlendirilecek. Yollara D-100 Karayolu ve O-2 Otoyolu'ndan da giriş yapıldı. Bir de Baraj Yolu var." 



</TEXT>
</DOC>
