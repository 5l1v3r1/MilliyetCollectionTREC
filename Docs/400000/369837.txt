<DOC>
<DOCNO> 369837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/spor/aspo.html </URL>
<DATE> 2005/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'a, Horoz şekeri 2-0 
</HEADLINE>
<TEXT>


Kartal, Denizlispor karşısında Brezilyalı Ailton'un golüyle perdeyi açtı. Ahmed Hassan farkı ikiye çıkardı. Kleberson ilk karşılaşmasında şık hareketleriyle tribünlerinden alkış aldı 

BİLAL MEŞE 


İnönü'deki buluşmada Beşiktaş, ilk yirmi dakikalık bölümde inanılmaz dağınık ve stresli oynadı. Kelimenin tam anlamıyla bu süreçte sadece boğuştu, bir türlü oyun senkronunu tutturmadı. 
Bunun da temelinde yatan Beşiktaş'ın sezona puan kaybı ile başlaması ve Vaduz karşısındaki kötü futbol idi. Camiadaki beklentilerin büyüklüğünü de buna eklerseniz stresin doruğa çıkması doğaldı. 
Tribünlerdeki doluluk Ailton ve Kleberson bereketiydi. 
Çalımbay, takım ve de yönetim diken üstündeydi İnönü'de 

Ailton sahnede 
Denizlispor karşısına fark için çıkan Kartal 25. dakikada Ailton'un şık golüyle derin bir oh çekti. Sol kanadın yeni gözdesi Adem Dursun, Ahmed Hassan'ı topla buluşturdu. Mısırlı futbolcu şık hareketlerle iki savunmacıdan sıyrıldı, penaltı noktasına kesti, Ailton soluyla gelişine kalecinin kapadığı köşeden topu filelere gönderdi 1-0 
Denizlispor iyi bir takım ve etkili oyunculardan kurulu. Çok adamla ofansa çıkması Kartal'ı sıkıntıya sokan diğer bir faktör idi. Konuk takımın direnişi 36.dakikada kırıldı. Koray Avcı topla sağdan indi, savunmanın soluna uzun bir pas gönderdi. Ahmed Hassan ceza alanı içinde topla buluştu. Mısırlı futbolcu sağıyla kalecinin üzerinden topu filelere gönderirken, alkış topladı 2-0 

Kleberson'a alkış 
Taraftarlar doğal olarak Kartal'ın son dakika transferlerine kilitlendiler. 61 dakika sahada kalan, antrenman eksikliğine karşın iyi oynayan Ailton 57. dakikada gole çok yaklaştı. Sağdan topla inen siyahi oyuncu sert vurdu, top kalecide kaldı. 54. dakikada Kleberson'un yaklaşık 25 metreden attığı sert şut üst direği yalayarak dışarı çıkarken, tribünlerden büyük alkış aldı. 
Hem Ailton hem de Kleberson'u tartışmak bile gereksiz bizce. İkisi de bilinen oyuncular. Ailton biraz antrenmansız, hepsi o kadar. Kleberson risksiz oynuyor, isabetli paslar atıyor. İlaveten gol de arıyor. 
Kürşat'ı, Ümraniye'deki tartışma sonrasında kadro dışı bırakan Çalımbay, İbrahim Üzülmez'i de on sekize almadı. Bu da şunu gösteriyor ki, Atom Karınca, Ümraniye'de ipleri tamamen eline almış. Tavizlerin verildiği yerde başarıyı kim bekleyebilir ki Yılların profesyoneli Tayfur, isyancılara en iyi örnektir bizce. 
Çalımbay'ı bir iki maç sonucuna göre ipe çekmek yanlışların en büyüğüdür. Geçtiğimiz sezonun ikinci yarısında adeta dibe vuran Kartal'ı ayağa kaldıran Çalımbay değil miydi 
Özetleyecek olursak Kartal konusunda asla karamsar değilim, tam tersi zorlu kulvar için Beşiktaş'ta gerekli enerji ve arzu fazlasıyla var. 

Maçın hakemi 
Türkalp iyiydi 

Süper Lig'in genç ismi, başarılı bir 90 dakika çıkardı. Baskıdan uzak, rahat yönetimi ve isabetli kararlarıyla beğeni topladı. Gözünden kaçan birkaç küçük hata dışında tam not aldı. Beşiktaş, kendisine şanslı gelen Türkalp'le üçüncü maçını da kazandı. 

AILTON 

İsabetli pas 8 
İsabetsiz pas 7 
Top kazanma 1 
Top kaybetme 9 
İsabetli şut 3 
İsabetsiz şut 0 
Top.oy.süresi 00.58 

'Onur duydum' 

Ailton, henüz tam hazır olmadığını söyledi. 
Brezilyalı golcü, "Maçtan önce hocamla konuşarak antrenman eksiğim olduğu için 90 dakika oynayamayacağımı söyledim. Bu nedenle ikinci yarının başlarında oyundan çıktım. Gerçek performansımı sergilemem için 3 haftaya daha ihtiyacım var" dedi. Sambacı, kendisine büyük sevgi gösteren taraftarlara da teşekkür etti. Siyah - Beyazlı yıldız, "Takım arkadaşlarım ve taraftarımız ilk maçımda bana çok yardımcı oldu. Kazandığımız için mutluyum. İlk maçımda gol atmam bana ayrıca onur verdi" ifadesini kullandı. 
Bu arada Ailton dün ilk kez sırtına geçirdiği Siyah - Beyazlı formayı, mücadele sonrası Başkan Yıldırım Demirören'e hediye etti. 

KLEBERSON 

İsabetli pas 12 
İsabetsiz pas 0 
Top kazanma 18 
Top kaybetme 12 
İsabetli şut 0 
İsabetsiz şut 3 
Top. oy.süresi 02.33 

Maçın yıldızı 
Okan Buruk 

Vaduz maçında takımını kurtaran Okan, dün orta alanın yükünü sırtlayan isimdi. Hem defansa, hem de hücum hattına destek veren tecrübeli futbolcu basmadık yer bırakmadı, müthiş enerjisiyle takım arkadaşlarının boşluklarını kapatmaya çalıştı. Kaptanlık pazubandını da başarıyla taşıdı. 

YILDIZ TABLOSU 

BEŞİKTAŞ 35 Cordoba 6 5 Gökhan Zan 5 41 Koray 6 58 İbrahim Toraman 6 30 Ali 6 4 Mustafa Dk.71 5 7 Okan 7 15 Kleberson 6 17 Ahmed Hassan 7 2 Adem 6 25 Youla 5 11 Tümer Dk.82 9 Ailton 6 50 Veysel Dk.61 5 

YEDEKLER 
29 Murat, 1 Pancu, 3 Tayfur, 10 Sergen 

DENİZLİSPOR 16 Souleymanou 5 3 Burak 5 7 Roman 5 27 Radek 6 13 Güven 5 4 Tomas 5 14 Selim 5 23 Ender Dk.51 4 11 Mustafa 6 6 Serhat 6 2 Volkan Dk.85 9 Hüseyin 5 5 Yusuf Dk.52 5 10 Ömer Rıza 5 

YEDEKLER 
1 Süleyman, 20 Serdal, 22 Mikka, 29 Barış 

HAKEMLER 
Özgüç Türkalp, Emre Eyisoy, Volkan Narinç 

GOLLER 
Ailton Dk.25 , Ahmed Hassan Dk.36 

SARI KARTLAR 
Gökhan Zan, Ahmed Hassan Beşiktaş , Serhat Denizli 


</TEXT>
</DOC>
