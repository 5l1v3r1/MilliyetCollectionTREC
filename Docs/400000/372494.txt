<DOC>
<DOCNO> 372494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sonsiy06.html </URL>
<DATE> 2005/08/24/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Ülkücüler, 'Yunan ismi' diyerek park tabelalarını spreyle boyadılar 
</HEADLINE>
<TEXT>

     DHA 

      MERSİN’in merkeze bağlı Mezitli Beldesi’nde, resmi olarak isimlendirilmemesine rağmen Ertuğrul Gazi Parkı’ diye anılan parka, Pompeiopolis’ adının verilmesi ülkücülerin tepkisine neden oldu. Yunan ismi’ diye parkın isim tabelasını sprey boyayla boyandı. 
     Beldenin Viranşehir Mahallesi’nde 2002’de, MHP’li Nuri Hocaoğlu’nun Belediye Başkanlığı döneminde park yaptırıldı. Belediye Meclisi kararıyla isim konulmayan park, açılış töreninde, Ertuğrul Gazi Parkı’ diye anıldı ve bu isimle tabela asıldı. Parka isim verilmesi konusu, Mezitli Belediye Meclisi’nin 5 Ocak 2005’teki toplantısında ele alındı. Parka, beldede Tunç Çağı’nda kurulan Pompeipolis’ antik kentinin adının verilmesi gündeme geldi. Görüşme sonunda bu konu meclis üyelerinin oylarına sunuldu. 10 CHP, 4 MHP ve 1 AKP’li olmak üzere 15 üyeden oluşan Mezitli Belediye Meclisi’nde oybirliğiyle alınan kararla, Pompeipolis Sütunlu Yolu ile bütünlük sağlaması amacıyla’ parka Pompeiopolis Liman Parkı’ adı verildi. Karar sonrası, Ertuğrul Gazi’ yazılı tabela kaldırılarak, yeni isimli tabela asıldı. 
     
     'YUNANCA İSİM İSTEMİYORUZ’ 
     İsim değişikliğine karşı çıkan Mezitli Ülkü Ocağı mensupları, geçen hafta sprey boyalarla parkın tabelasındaki isimleri kapattı. Tabelaya, Ülkü Ocakları’ imzası atılırken, kentin değişik yerlerindeki elektrik direklerine de yine sprey boyalarla, Hesap soracağız’ yazıldı. 
     Kazı çalışmalarının devam ettiği antik kentte çalışan arkeologların kullandığı Pompeiopolis Kazı Evi’nin tabelası da, aynı şekilde boyandı. Belediye ekipleri boyanan tabelaları yenileriyle değiştirmek üzere yerlerinden söktü. 
     Mezitli Ülkü Ocağı Başkanı Ali Özsoy, tabelaları kendi mensuplarının boyadığını doğruladı. Ertuğrul Gazi Parkı’nın isminin kaldırılmasına karşı olduklarını söyleyen Özsoy, En önemli Türk büyüklerinden biri olan Ertuğrul Gazi’nin isminin yerine, Yunanca bir isim verilmesi utanılacak bir davranıştır. Ülkü ocakları olarak tabelanın ismini biz karaladık. Bizler Türkiye’de yaşıyoruz. Yunanistan, bir parkına Türkçe isim veriyor mu ki, bizler Yunan ismini parkımıza veriyoruz. Tabela ismi değişecekse bu Türkçe bir isim olmalı'' dedi. Özsoy, bu duruma karşı eylemlerini sürdüreceklerini söyledi. 
     
     'ÇİRKİN SALDIRI’ 
     Mezitli’nin CHP’li Belediye Başkanı Hakan Demirsoy ise, tabelaların boyanmasını çirkin bir saldırı’ diye yorumladı. Temeli Tunç çağına kadar dayandırılan antik kentin adını cadde, sokak, park ve bahçelere vermenin en doğal hakları olduğunu savunan Demirsoy, Meclis kararıyla, resmi kayıtlarda olmayan Ertuğrul Gazi Parkı ismini değiştirmeyi uygun gördük. Tabelalara yapılan bu saldırı, Mezitli’nin tarihine yapılan bir saygısızlıktır. Elektrik direklerine yazılan yazılarda Hesap soracağız’ deniliyor. Ben bu makama halkın oylarıyla geldim, yine onların oyuyla giderim'' diye konuştu. Başkan Demirsoy, şimdilik konuyla ilgili olarak adli mercilere başvuruda bulunmadıklarını söyledi. 
     
</TEXT>
</DOC>
