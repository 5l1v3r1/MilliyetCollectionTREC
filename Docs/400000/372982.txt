<DOC>
<DOCNO> 372982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/spor/spo20.html </URL>
<DATE> 2005/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık yeter Lütfen 
</HEADLINE>
<TEXT>


YAKAN TOP Nilay YILMAZ 


Erman Toroğlu'nun Pazar gecesi Lig TV'de söylediklerini hepimiz biliyoruz. Hani şu Ümit Karan'a sorduğu iğrenç soru. Burada tekrar yazmaya gerek yok. Birçok köşe yazarımız konuyla ilgili bir şeyler karaladı, çoğu da olayı gaf olarak niteledi. Ancak sevgili yazarlarımızın unuttuğu bir şey var Erman Bey , bunu ilk defa yapmıyor ki Kendileri "ben kahvehane ağzıyla konuşuyorum" diye diye iyice gemi azıya aldı, programın seviyesi de iyice düştü. Örnek mi istersiniz 
"Bakirelik yalnız bayanda mı olur Mesela hakemin bakiresi olmaz mı Yani bozulmamış bir hakem...", "Rakibin kuyruk sokumundan girerek, anüsteki basuruna ameliyat yapan Emre'yi oyundan atamıyorsun, bir de olmayan bir penaltı, bir takım galip geliyor", "Öyle şey tutar gibi tutarsan penaltı olur... Ne olduğunu söylemeyeyim", "Ey Beşiktaş taraftarı... Şenol'a o kadar anneni bilmem neresinden bilmem ne yapayım diyorsunuz. Yapacaksanız da bunu düz yerinden yapın. Ters tarafını bırakın", "Ya sen kimsin ya, sadrazamın sol şeyinin çocuğu musun Allah Allah." "Şimdi arkadaş bu Van Hooijdonk'un görüntüleri Nouma'yla bir tutulmaz. Nouma elini içeri soktu 1. çinko, 2. çinko ve tombalayı çekti, Van Hooijdonk sadece üstten taşları yokladı, yerlerinde mi diye. Zaten bu zenciler o bölgeyi çok kurcalıyorlar nedense." 
Tribünlerdeki şiddetin ve küfürün sona ermesi için kampanyalar düzenlenirken, Toroğlu'nun milyonların önünde bunu yapması sporun geleceği açısından ne yaman bir çelişki. Bir tarafta küfürü ve şiddeti önlemeye çalışanlar, diğer tarafta ekranlardan küfür edenler... Reyting söz konusu olunca, Toroğlu gibiler de reytingi kadını aşağılayarak yakalamaya çalışıyorlar. Bu seviyesiz programlar sayesinde de futbol seyircisi olarak stadlarda aşağılanıp yer bulamayan kadınlar, televizyon karşısında da aynı muameleye maruz kalıyor. 
TRT Hava Durumu spikeri Ersin İmer "Donsuz geceler" temennisinden sonra ekranlara veda etmek zorunda kalmıştı. Evet, bu bir gaftı. Tarzı üslubu akıl almayacak seviyesizlikte olan Toroğlu'na ise kimse bir şey demiyor. Hani buna göre yazacak, buna göre konuşacaktık Kuralıyla oynayacaktık Yoksa herkes eşit ama birileri daha mı eşit 

Formula - 1 Türkiye Kuralları 

Formula 1'i trafik sorunu dışında sorunsuz atlattık. Ancak sonradan öğrendik ki herhangi bir problem yaşanmaması için bir dizi tedbir alınmış. Formula 1'in Türkiye ayağında uygulanan ve sır gibi saklanan kuralları ele geçirdik 
1- Ülkemize gelen hiçbir yabancı pilotun arkasına yaklaşıp, "Usta kaç yapıyo bu", "bizim Almanya'daki kayınçoda bunun aynısından vardı", "Bunların ikinci elleri kaça gidiyo hoca" gibi sorular sorulmayacak. 
2- Start verildiği anda arkadan "Daaaat" diye kornayla uyarı yapılmayacak. 
3- Yarış esnasında yabancı pilotlarla çarpışmak suretiyle kaza yapan pilotlarımızın, "Trafik gelmeden yerinden kıpırdatmam aracı" ya da "sana sanayiden tanıdık bi ustanın kartını vereyim, git ona yaptır aracı faturayı ben hallederim" gibi yaklaşımlar göstermelerine kat'i surette izin verilmeyecek. 
4- Cam silici çocuklar pistten uzak tutulacak. Shumi'ye yanaşıp "Abi camın kirlenmiş dur şunu pırıl pırıl yapayım, ne verirsen ver" diyen çocuklara mani olunacak. 
5- Araçlar startta beklerken trafik tıkalı zanneden sucu-kağıt helvacı-simitçi gibi satıcıların araçların arasında pilotlara satış yapması engellenecek. 
6- Piste kat'i surette hız tümseği yapılmayacak. 
7- Pistin civarındaki büyük-küçük baş hayvanların pilotlar virajı aldığında karşıya geçmesi engellenecek. 
8- Pistin üzerindeki üst geçitler yıkılacak. 
9- Seyircilerin olası bir kaza anında piste fırlayıp, kazma-kürek-levyelerle pilotu, yaka paça aracından çıkarmaları engellenecek. 

Hakemin para atışı sırasında hafiften eğilip birbirlerine başarılar dileyen muhacim hattı kaptanları yok artık. 
Hakan Dilek 


Haberiniz var mı 

İşin içine para girince her zaman daha fazlasını isteyenler çıkar. 1915 yılında Manchester United'ın, Easter'da yapacağı maçta Liverpool'u 2-0 yeneceğine dair büyük bahisler oynanmıştı. Yapılan küçük bir araştırma sonucunda, sekiz futbolcunun her takımdan 4 kişi maçı satmak için çalıştıkları ortaya çıkmıştı ve bu futbolculara 30 yıl futbol oynama yasağı getirilmişti. Sadece bir kişi dışında diğer futbolcuların hepsi, 1918 yılında 1. Dünya Savaşı'nın bitiminde tekrar futbola geri döndüler. 



Zor soru, di mi 
Barış Kuyucu Anelka olayını çözebildindiniz mi, Sayın Bartu 
Can Bartu Ben çözemedim. 
Barış Kuyucu Ben de açıkçası çok zorlanıyorum. 
futbol cnntürk 

Ne mutlu sana 
Övünmek gibi olmasın, Trabzonluyum. 
Sinan Engin - Ve Gool, TV 8 

Özlü söz 12 
Formula Bir Teşekkür Bin. 
Ali Sami Alkış - Star 

Gönül gözüyle bakıyorsun... 
Ben sezon başı tüm maçları izledim. Ve sonuçta ne olursa olsun kararımı verdim Yine de 'En iyisi Fenerbahçe' kardeşler... 
Hulki İlgün - Fanatik 

Onu bile verememişler 
Galatasaray İliç'i çakıl taşıyla mı aldı 
Ahmet Çakır-Ve Gool, TV 8 

Oldu, peki 
Sayın seyirciler biliyorum söylememem gerek ama söylemek zorundayım. Eğer yakınınızda bir yerlerde Digitürk varsa, lütfen bu maçı kaçırmayın. Bizi izlemeyin, gidin maçı izleyin. 
Erdoğan Arıkan Stadyum, TRT 1 

Yanarım yanarım abi 
Şimdi ben Hasan'a kızıyorum. 2002 Dünya Kupası finallerinden sonra neredeydin, niçin kayboldun, niçin yedekte kaldın, niçin çok sakatlandın yazık değil mi kaybolan senelere 
Turgay Şeren - Akşam 

Sen al, tanıdığa verirsin 
Basın tribününe serbest giriş hakkım olmasa, bu sezon Beşiktaş maçlarına mutlaka bir kombine alırdım. 
Sanlı Sarıalioğlu - Vatan 

Söyleriz 
Ailton benden biraz zayıf. Zayıflarsa daha iyi oynar. 
Serdar Çakman-Telelig, TV 1 

Senin yaş da bayağı varmış 
Sergen'i çocukluğundan beri bilirim. 
Göktuğ Sevinçli - Ve Gool, TV 8 

Yumruk yolda, geliyor 
Son sözüm de Anelka'ya. Allahaşkına yetkili tepeden tırnağa kim varsa bu Anelka sorununu çözüme kavuşturun. Sakat mı, değil mi, gidiyor mu, kalıyor mu belli değil. İş yine Başkan Aziz Yıldırım'a düştü. Camia, Yıldırım'dan yumruğunu masaya koyup bu işi noktalamasını istiyor. 
Ziya Şengül - Star 





</TEXT>
</DOC>
