<DOC>
<DOCNO> 374454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sonspo33.html </URL>
<DATE> 2005/08/31/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Türkiye Kupası... Adanaspor sahaya çıkmadı, K. Erciyespor hükmen galip 
</HEADLINE>
<TEXT>

     Futbolda Türkiye Kupası 1. kademesinde Adanaspor, maç saatinde sahaya çıkmayınca, Kayseri Erciyesspor hükmen galip gelerek 2. tura yükseldi. 
     5 Ocak Stadı’nda, hakemler Yıldıray Aslan, Mahmut Arık ve Adem 
     Elgörmüş, maç saatinde Adanaspor’un sahaya çıkmaması üzerine, Kayseri Erciyesspor yönetici ve futbolcularına maçı tatil ettiklerini açıkladılar. 
     Kayseri Erciyesspor Teknik Direktörü Mustafa Uğur, Adanaspor’un durumuna üzüldüğünü belirterek, "Tarihi Adanaspor’un bu durumlara düşmesine üzüldüm. Artık kulüplerin yeteri kadar geliri var. İyi organizasyon yapılması halinde büyük paralar harcamaya da gerek yok. 
     Maçı oynayarak kazanmak isterdik" diye konuştu. 
     Bu arada Adanaspor’un eski teknik direktörü Eyüp Arın da stada gelerek gelişmeleri izledi. 
     
</TEXT>
</DOC>
