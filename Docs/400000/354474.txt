<DOC>
<DOCNO> 354474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur10.html </URL>
<DATE> 2005/06/22/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Öyle yol verilmez, böyle verilir’ deyip vurdu 
</HEADLINE>
<TEXT>

     Tülin KORKUT DHA 

      KONYA'da bisiklet sürücüsü 45 yaşındaki Muhammet İlicipınar, kendisine yol vermediğini öne sürdüğü 3 tekerlekli motosiklet sürücüsü 51 yaşındaki Veysel Çobanoğlu'nu, Öyle yol verilmez böyle verilir’ diyerek bacağından kurşunlayarak yaraladı. 
     Olay, bugün öğlen saatlerinde Taşcami Caddesi'nde meydana geldi. Bisikletli Muhammet İlicipınar, iddiaya göre kendisine yol vermeyen önündeki 3 tekerlekli motosiklet sürücüsü Veysel Çobanoğlu'na yaklaşarak ruhsatsız tabancasıyla bir el bacağına doğru ateş etti. 
     Sağ bacağından yaralanan Veysel Çobanoğlu çevredekiler tarafından Konya Numune Hastanesi'ne kaldırılırken, bisikletiyle kaçmaya çalışan Muhammet İlicipınar, ihbar üzerine olay yerine gelen polis tarafından yakalanarak gözaltına alındı. 
     İfade veren İlicipınar, Önümde gidiyordu, ancak bir türlü yol vermedi. Sağa kaçtım sağa, sola kaçtım sola geldi. Beni çok sinirlendirdi. Bir ara çok yaklaştım ve tabancamı çekip bacağına doğru ateş ederek, Öyle yol verilmez böyle verilir'' dedim. Bu adamı ilk kez görüyorum, önceden bir husumetim yok, tanımıyorum ama beni neden çileden çıkardı anlamadım'' dedi. 
     Soruşturmanın sürdürüldüğü bildirildi. 
     
</TEXT>
</DOC>
