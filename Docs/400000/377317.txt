<DOC>
<DOCNO> 377317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sondun38.html </URL>
<DATE> 2005/09/10/ </DATE>
<TIME> 23.45 </TIME>
<AUTHOR>  </AUTHOR>
<HEADLINE>
New Orleans'ta düzen sağlanıyor... 
</HEADLINE>
<TEXT>

     Katrina kasırgasının vurduğu New Orleans’ta kapalı olan New Orleans uluslararası havaalanının, gelecek hafta yeniden ticari uçuşlara açılabileceği bildirildi. 
     New Orleans Uluslararası Louis Armstrong havaalanı yetkililerinden Maggie Woodruff, "Ticari uçuşların 19 Eylül’de yeniden başlaması öngörülüyor, ancak bu tarih 15 Eylül de olabilir" dedi. 
     Kasırganın vurmasından sonra havaalanı, tıp merkezi ile felaketzedelerin tahliye işlemleri için kullanılan bir merkez haline getirilmişti. 
     Bu arada Louisina eyaleti federal savcısı Jim Letten, Baton Rouge kentinde düzenlediği basın toplantısında, New Orleans’ta düzenin yeniden sağlandığını ve yasalara uyulmaya başlandığını belirterek, 259 kişinin tutuklandığını, bunlardan 194’ünün yağma suçlamasıyla yakalandığını kaydetti. 
     
</TEXT>
</DOC>
