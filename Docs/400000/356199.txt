<DOC>
<DOCNO> 356199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/soneko03.html </URL>
<DATE> 2005/06/28/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Güler Akaryakıt fiyatlarını serbest piyasa şartlarında çözeceğiz 
</HEADLINE>
<TEXT>

     Enerji ve Tabii Kaynaklar Bakanı Hilmi Güler başkanlığında dün akşam yapılan toplantıda akaryakıt fiyatları değerlendirildi. 
     Toplantıya, TÜPRAŞ Yönetim Kurulu Başkanı ve Genel Müdürü Hüsamettin Danış, Enerji Piyasası Düzenleme Kurulu EPDK Başkanı Yusuf Günay, Enerji ve Tabii Kaynaklar Bakanlığı Petrol İşleri Genel Müdürü Erdal Gülderen ile sektör temsilcileri katıldı. 
     Toplantı çıkışında kısa bir açıklama yapan Güler, petrol fiyatlarına bağlı olarak ortaya çıkan akaryakıt fiyatlarındaki yüksekliği serbest piyasa şartlarında çözmeye çalışacaklarını söyledi. 
     Güler, tüketiciyi korumaya özen gösterdiklerini, sorunun çözümü için kanun değişikliğine gidilmeyeceğini kaydetti. 
     Tüpraş Genel Müdürü Hüsamettin Danış ise petrol fiyatlarındaki yüksekliğe bağlı olarak akaryakıt fiyatlarının yükseldiğini, petrol fiyatlarının düşüş trendine girmesiyle birlikte ileride akaryakıt fiyatlarının düşeceğini söyledi. 
     
</TEXT>
</DOC>
