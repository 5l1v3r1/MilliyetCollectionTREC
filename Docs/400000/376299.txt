<DOC>
<DOCNO> 376299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/yasam/yas06.html </URL>
<DATE> 2005/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Müslüman kraliçeye 'şeytanlı' taciz 
</HEADLINE>
<TEXT>


İngiltere'nin ilk Müslüman güzellik kraliçesi Hammasa Kohistani'ye tehdit mektubu yağıyor. Mektuplarda şeytan figürlü resimlerle kendisini lanetleyen mesajlar var 

HİLAL YILMAZ Londra DHA 

Pek çok elektronik posta alıyor 
İNGİLTERE'NİN ilk Müslüman güzellik kraliçesi seçilen Hammasa Kohistani'nin 18 aşırı dinciler tarafından elektonik postayla taciz edildiği ortaya çıktı. İngiliz The Sun gazetesine konuşan anne Leyla Kohistani, "Kızımızın güvenliğinden endişe ediyoruz" dedi. Özbek asıllı güzelin, aşırı dinciler tarafından, şeytan figürlü resimlerle kendisini lanetleyen uyarılara maruz kaldığı belirtildi. 

'Yarışmayı bırakmam' 
POLİSE başvurduklarını belirten anne Leyla Kohistani, "Müslüman bir kızın güzellik yarışmasına katılmasına karşı çıkıyorlar. Aşırılık yanlılarının tacizlerine devam etmelerinden korkuyoruz" dedi. İngiltere güzeli ise "Yarışmayı bırakmayı hiçbir zaman düşünmedim. Başkalarının hayatımı yönetmesine izin vermeyeceğim" diye konuştu. 


</TEXT>
</DOC>
