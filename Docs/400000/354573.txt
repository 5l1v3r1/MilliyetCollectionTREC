<DOC>
<DOCNO> 354573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/ekonomi/eko04.html </URL>
<DATE> 2005/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiftçiye destekte, hesap-kitap oyunu 
</HEADLINE>
<TEXT>


AHMET ERHAN ÇELİK Ankara 

Başbakan Tayyip Erdoğan'ın 6 ay önce açıkladığı ancak kaynak bulunamadığı için uygulanamayan hububat, mazot ve gübre destekleriyle ilgili çalışmalarda hesap - kitap oyunlarına dönüldü. Milyonlarca çiftçiyi ilgilendiren üç destek için yılbaşında ödenek ayrılmadı. İlk aşamada 1.2 milyar YTL maliyet çıkarılan destekler için, "koşullar ağırlaştırılarak" ve "miktarlar düşürülerek" yeniden hesaplamalar yapıldı. Çalışmalarda gelinen aşama özetle şöyle 
DGD parası mazota Erdoğan'ın litre başına 30 YKr dekar başına 2.4 YTL olarak açıkladığı mazot desteği, doğrudan gelir desteği DGD ödemelerinden yapılacak tasarrufla finanse edilecek. Hazine ile Tarım Bakanlığı yılbaşında 180 milyon dekara DGD verilmesini öngörürken, bu rakam 166 milyon dekar olarak kayıtlandı. Dekar başına 16 YTL olarak öngörülen 2005 DGD'sinin bu yıl içinde 10 YTL'si ödenecek. 6 YTL'lik kısım 2006'ya sarkıtılarak 240 milyon YTL tasarruf sağlanacak. 
Mazotta miktar indirimi Mazot desteği için 240 milyon YTL'lik kaynağın yeterli olmadığı görüldüğünden destek miktarının azaltılmasına karar verildi. İlk hesaplamalarda dekar başına mazot kullanımının 8 litre olduğu varsayılırken bu rakamın 5 litreye çekilmesi gündemde. 
Hububat desteği vergi gelirinden Hububat üreticilerine destek miktarı için ilk hesaplamalarda 600 milyon YTL fatura çıkarıldı. Bunun için hazır kaynak bulunamazken, kayıt altına girecek hububat üretiminden ilave stopaj ve KDV geliri elde edileceği öngörüldü. Maliye'nin hesaplarına göre hububat desteği 300 - 400 milyon YTL ilave vergi geliriyle karşılanacak. 
Gübreye gizli formül Gübre desteğinde "sıfır maliyet" getireceği iddia edilen formüllerin gündeme geldiği öğrenildi. 


</TEXT>
</DOC>
