<DOC>
<DOCNO> 388266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/soneko38.html </URL>
<DATE> 2005/10/20/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Çimento fabrikalarında teklifler milyar doları aştı... 
</HEADLINE>
<TEXT>

     Tasarruf Mevduatı Sigorta Fonu TMSF tarafından toplam 433 milyon dolar muhammen bedelle satışa sunulan 9 çimento fabrikası için verilen en yüksek tekliflerin toplamı 1 milyar doları aştı. 
     Bugün tamamlanan satış sürecinde Lalapaşa, Standart, Bartın, Ladik, Gaziantep, Şanlıurfa, Ergani, Van ve Trabzon çimento fabrikası ihalelerinde alınan en yüksek tekliflerin toplamı 1 milyar 73 milyon dolar olarak belirlendi. 
     9 çimento fabrikası için verilen teklif tutarı, fabrikalar için belirlenen 433 milyon dolarlık muhammen bedelin yaklaşık 2.5 katını oluşturdu. 
     61 milyon dolar muhammen bedelli Lalapaşa Çimento Fabrikası 166.5 milyon dolar ile Çimentaş İzmir Çim. Fab. T.A.Ş.'ye, 62 milyon dolar muhammen bedelli Standart Çimento Fabrikası 175.5 milyon dolar ile Çimsa Çim. San. ve Tic. A.Ş'ye, 22 milyon dolar muhammen bedelli Bartın Çimento Fabrikası 48 milyon dolar ile Çimko Çim. ve Beton San. Tic. A.Ş'ye, 60 milyon dolar muhammen bedelli Ladik Çimento Fabrikası 140 milyon 250 bin dolar ile Akçansa Çim. San. ve Tic. A.Ş'ye ihale edildi. 
     47 milyon dolar muhammen bedelli Gaziantep Çimento Fabrikası için 128 milyon dolar ile Sanko Paz. İth. İhr. A.Ş., 56 milyon dolar muhammen bedelli Şanlıurfa Çimento Fabrikası için 158.5 milyon dolar ile Türkerler İnş. Tur. Mad. A.Ş., 53 milyon dolar muhammen bedelli Ergani Çimento Fabrikası için 120 milyon 750 bin dolar ile Limak Mad. Yapı Çim. San. ve Tic. A.Ş., 22 milyon dolar muhammen bedelli Van Çimento Fabrikası için 54 milyon 250 bin dolar ile Limak Kurtalan Çim. San. ve Tic. A.Ş. ve 50 milyon dolar muhammen bedelli Trabzon Çimento Fabrikası için 81 milyon 250 bin dolar ile Aşkale Çimento San. T.A.Ş. en yüksek teklifi verdi. 
     Bugünkü son ihalede 50 milyon dolar muhammen bedelli Trabzon Çimento Fabrikası'nda ise en yüksek teklif 81 milyon 250 bin dolar ile Aşkale Çimento San. T.A.Ş'den alındı. 
     
     ÇİMENTO FABRİKALARI 

     Satışa sunulan 9 çimento fabrikasının muhammen bedelleri, fabrikalara verilen en yüksek teklifler, teklif sahibi kuruluşlar ve tekliflerin muhammen bedellerin kaç katı olduğuna ilişkin veriler şöyle 
     

ŞİRKET 
ADI MUHAMMEN 
BEDELİ EN YÜKSEK 
TEKLİF TEKLİF 
SAHİBİ MUHAMMEN 
B.KAÇ KATI Lalapaşa 61,000,000 166,500,000 Çimentaş İzmir Ç. 2.7 Standart 62,000,000 175,500,000 Çimsa Çim. San. 2.8 Bartın 22,000,000 48,000,000 Çimko Çim. ve Bet. 2.2 Ladik 60,000,000 140,250,000 Akçansa Çim. San. 2.3 Gaziantep 47,000,000 128,000,000 Sanko Paz. İth. 2.7 Şanlıurfa 56,000,000 158,500,000 Türkerler İnş. 2.8 Ergani 53,000,000 120,750,000 Limak Mad. Y.Çim. 2.3 Van 22,000,000 54,250,000 Limak Kurtalan Ç. 2.5 Trabzon 50,000,000 81,250,000 Aşkale Çimento 1.6 TOPLAM 433,000,000 1,073,000,000 2.5      
     TELSİM İHALESİ 13 ARALIK'TA 

     Çimento fabrikalarına olan yoğun ilginin 13 Aralık'ta ihalesi yapılacak 2 milyar 804 milyon dolar muhammen bedelli Telsim'e de gösterilmesi bekleniyor. 
     TMSF Başkanı Ahmet Ertürk, Trabzon Çimento Fabrikası ihalesinin ardından basın mensuplarının sorularını yanıtlarken, Telsim'de de çimentolardaki gibi başarılı bir satış yapacaklarına inandıklarını vurguladı. 
     Telsim ihalesinde ön yeterlilik için başvuran 15 yerli ve yabancı kuruluşlar arasında çok sayıda dünya devi de bulunuyor. Dubai ve Kuveytli şirketlerin Telsim'e ilgisinin ise büyük olduğu gözleniyor. 
     İngiltere'den Vodafone Telekomünikasyon A.Ş., Rusya'dan Sistema Telekomünikasyon A.Ş., Fransa'dan Piramit Mobil Telekomünikasyon Hiz. A.Ş, Norveç'ten Telenor Telekomünikasyon A.Ş., Dubai'den Uluslararası Yatırım ve Telekomünikasyon A.Ş., yine Dubai'den Etisalat Telekomünikasyon A.Ş. ve Ekşioğlu-Alguraır Investment LLC'ye bağlı Comtel Telekomünikasyon A.Ş., ABD'den Turcal İletişim Hizmetleri A.Ş., Kuveyt'ten MTC Telekomünikasyon ve İletişim Hiz. Tic. A.Ş., yine Kuveyt'ten Güney Telekomünikasyon Hizmetleri A.Ş., Almanya'dan Endeks Telekom İletişim Hizmetleri A.Ş. ve Mısır'dan Orascom Akdeniz İletişim Hizmetleri A.Ş. ön yeterlilik için başvuran yabancı kuruluşları oluşturuyor. 
     Ön yeterlilik için başvuran yerli kuruluşlar ise Sabancı Holding'e bağlı Satelko İletişim Hizmetleri ve Yatırımları A.Ş., Doğan Holding'e bağlı D Telekomünikasyon Yatırımları A.Ş. ve Koç Holding'e bağlı Koç Bilgi Grubu İletişim ve Teknoloji Hiz. A.Ş. oldu. 
     
</TEXT>
</DOC>
