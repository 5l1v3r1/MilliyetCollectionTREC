<DOC>
<DOCNO> 351018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/soneko04.html </URL>
<DATE> 2005/06/11/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta, ABD Doları, önemli para birimleri karşısında değer kazanırken, altın fiyatları geriledi. 
     ABD Doları, olumlu dış ticaret verileri nedeniyle, avro karşısında son dokuz ayın en yüksek düzeyine ulaştı. 
     Doların değer kazanmasında, ABD'nin Nisan ayı dış ticaret açığının beklenin altında gerçekleşmesi etkili oldu. 
     Doların değer kazanmasındaki bir başka etken de, ABD Merkez Bankası Başkanı Alan Greenspan'in, hafta içinde yaptığı açıklamada, enflasyonu kontrol altında tutmak için faiz oranlarını artırmaya devam edeceğini ima etmesi oldu. 
     58 milyar dolar olarak beklenen Nisan ayı dış ticaret açığı, ihracat ve ithalattaki rekor artış nedeniyle 56.96 milyar dolar olarak gerçekleşti. 
     Bir başka önemli veri de, ABD'de işsizliğin azalması oldu. ABD'de işsizlik ödeneği başvuruları geçen hafta gerileme gösterdi. 
     ABD Çalışma Bakanlığı'ndan yapılan açıklamaya göre, bir önceki hafta 351 bin olan revize edilmiş işsizlik başvuruları, 4 Haziran'da sona eren haftada 330 bine geriledi. 
     Londra döviz piyasasında pazartesi günü 1.2273 dolarda kapanan avro, cuma günü 1.2117 dolara geriledi. 
     ABD Doları'nın, haftaya başlangıç ve hafta sonu kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 107.02 108.37 İsviçre Frangı 1.2476 1.2675 Kanada Doları 1.2465 1.2494 
     Aynı piyasada hafta başında 1.8211 dolardan satılan İngiliz Sterlini de cuma günü 1.8121 dolardan işlem gördü. 
     
     ALTIN FİYATLARI 
     Bazı borsalarda altının ons fiyatının hafta başı ve sonu kapanış saatlerindeki fiyatları şöyle 
     
     
BORSA PAZARTESİ CUMA Londra 424.80 422.70 Zürih 424.40 423.30 Hong Kong 425.05 423.25 
     Londra Borsası'nda pazartesi günü haftaya 7.49 dolardan giren gümüşün ons fiyatı, Cuma günü kapanışta Pazartesi gününe göre değer kaybederek, 7.13 dolara düştü. 
     
     MENKUL KIYMET BORSALARI 
     İşlem hacmi bakımından dünyanın en büyük borsası konumunda olan New York Menkul Kıymetler Borsası'ndaki endeksler, teknoloji hisselerinin işlem gördüğü Nasdaq dışında yükselişle kapandı. 
     Dow Jones Endeksi, hafta içinde ortalama yüzde 0.49 oranında değer kazanarak 10,512.63 puandan haftayı kapattı. 
     The Standard and Poor's 500 endeksi yüzde 0.17 oranında değer kazanarak, kapanışta 1,198.11 puana yükseldi. 
     Nasdaq Bileşik Endeksi, hafta içinde ortalama yüzde 0.41 oranında değer kaybederek, 2,063.00 puandan haftayı kapattı. 
     Londra'daki FTSE-100 endeksi, 31 puan değer kazanarak 5,030 puandan haftayı kapattı. 
     Almanya'daki Frankfurt borsası DAX 30 endeksi, 75.71 puan değer kazanarak, cuma günü kapanışta 4,586.1 puana yükseldi. 
     Paris CAC 40 endeksi, hafta içinde 21.63 puan değer kazanarak 4,184.1 puandan haftayı kapattı. 
     Tokyo Borsası, ortalama 4.18 puan değer kazanarak, haftayı 11,304.23 puandan haftayı tamamladı. 
     
     PETROL FİYATLARI GERİLEDİ... 
     New York Petrol Piyasası'nda ABD petrolü 70 sent gerileyerek varili .54 dolara geriledi. Londra Petrol Piyasası'nda, ham petrolün varil fiyatı 1 dolar gerileyerek 52.82 dolara düştü. 
     
</TEXT>
</DOC>
