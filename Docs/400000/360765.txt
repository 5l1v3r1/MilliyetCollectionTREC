<DOC>
<DOCNO> 360765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sonsiy22.html </URL>
<DATE> 2005/07/13/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Türkiye Kırgızistan seçimlerinden memnun... 
</HEADLINE>
<TEXT>

     Dışişleri Bakanlığı, Kırgızistan’da 10 Temmuz’daki cumhurbaşkanlığı seçimlerinin özgür bir ortamda ve sükunet içinde yapılmış olmasından büyük memnuniyet duyduğunu bildirdi. 
     Bakanlıktan yapılan açıklamada, Türkiye’nin, Kırgızistan ile ilişkilerine özel önem atfettiği ve seçimler için Türkiye’den hem ikili planda hem de AGİT çerçevesinde seçim gözlemcileri gönderildiği belirtilirken, şöyle denildi 
     "Cumhurbaşkanlığı seçimlerinin, uluslararası normlara uygun şeffaflıkta ve demokratik kurallar çerçevesinde yapılmış olması ve olgunluk içerisinde cereyan etmesi sevindiricidir. 
     Bu çerçevede önümüzdeki dönemde, Kırgızistan’ın demokrasi, hukukun üstünlüğü ve özgürlüklerin pekiştirildiği daha müreffeh bir ülke olması samimi temennimizdir. Bu bağlamda, Türkiye olarak, kardeş Kırgız halkı ve yönetiminin kalkınma çabalarına, geçmişte olduğu gibi, bugün de elimizden gelen desteği sağlamayı sürdüreceğiz." 
     
</TEXT>
</DOC>
