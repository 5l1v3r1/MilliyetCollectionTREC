<DOC>
<DOCNO> 360754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sonsiy10.html </URL>
<DATE> 2005/07/13/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Dışişleri Bakanlığı İsrail'deki saldırıyı kınadı... 
</HEADLINE>
<TEXT>

     Dışişleri Bakanlığı, İsrail’in Netanya şehrinde dün düzenlenen, bazı İsrail vatandaşlarının hayatını kaybetmesine ve çok sayıda kişinin yaralanmasına neden olan intihar saldırısını şiddetle kınayarak, İsrail halkına ve hükümetine başsağlığı diledi. 
     Bakanlıktan yapılan açıklamada, terör eylemlerinin, hangi gerekçeyle olursa olsun bir mücadele aracı kabul edilemeyeceği belirtilirken, "Barış sürecinin canlandırılmasına yönelik çabaların yoğunlaştığı bir dönemde gerçekleştirilen bu saldırının, söz konusu çabaları baltalamayı hedeflediğinden kuşku duyulmamaktadır" denildi. 
     Açıklamada, tarafların, itidalle hareket ederek kışkırtmalara kapılmamaları ve barış karşıtlarının hedeflerine hizmet edecek adımlardan kaçınmaları temennisinde bulunuldu. 
     
</TEXT>
</DOC>
