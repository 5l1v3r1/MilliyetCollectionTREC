<DOC>
<DOCNO> 366927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/yazar/cetiner.html </URL>
<DATE> 2005/08/04/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Kayacan Paşa demişti ki 'Ganimet bunlar, ganimet' 
</HEADLINE>
<TEXT>


Kıbrıs savaşı henüz birkaç gün önce bitmişti. Lefkoşa ve İstanbul gibi bütün Kuzey Kıbrıs ile Türkiye, "Kıbrıs Türk'tür, Türk kalacaktır" haykırışlarıyla dağı taşı inletiyorlardı. 
Deniz Kuvvetleri Komutanı Kemal Kayacan'ın özel davetlisi olarak Deniz Kuvvetleri'nin uçağı ile Mersin, İzmir gibi kararg hları dolaşıyorduk. Kayacan Paşa veda ediyordu asker arkadaşlarına. Birkaç hafta sonra emekliye ayrılacaktı. 
Genç denizcilerin çok sevdikleri bir komutandı Kayacan Paşa. Yerine göre onlarla arkadaş oluverirdi. Sonra en önemli meşhur meziyeti usta bir süvari olmasıydı. Gemiyi iskeleye gayet ustalıkla yanaştırırdı. Koskoca Yavuz'un o hantal gövdesini bile yanaştırması her yerde anlatılırdı. Kayacan Paşa, Yavuz dretnotunun ve Savorana'nın yıllarca komutanlığını süvariliğini yapmıştı. 
Bir usta denizciyi de unutup hakkını yemeyelim, Oramiral Celal Eyicioğlu Paşa'yı. O da Deniz Kuvvetleri komutanıydı. 

Ağzına kadar dolu içki kavları 
Bu ziyaretlerden sonra Kayacan Paşa ve Adana Bölge Komutanı Orgeneral Suat Aktula Paşa ile ufak bir çakaralmaz helikoptere binerek Lefkoşa'ya gittik. Müthiş bir karşılama töreni. Orada bulunan paşalar ve siviller... savaş sonrası bir hava... halktan bir grup, tabii hepsi "Yaşşa... Kıbrıs Türk kalacaktır..." diye bağırıyor. Girne'deki kararg ha gittik doğruca. Haritalar açıldı ortaya, izahat verildi, sonra hep beraber savaşın geçtiği bölgeleri dolaşmaya başladık. Bir ufak villadan içeriye girdik. Yatak h l sıcak gibiydi. Yorgan yere kaymıştı. Başucundaki komidinin üzerinde viski şişesi, yarım bardak viski düşüp tahtayı yakmış sigara... 
Bir hafta önce Türklere eziyet eden Rum komşu evini bırakıp kaçmıştı. Alt kata indik, içki deposu gibi. Meğer Girne'de her evin altında, karınca kaderince bir kav bulunurmuş. Şampanya, viski, konyağın bin bir çeşidiyle dolu... 
Dışarıya çıktık, limanın bir köşesinden Mağusa'ya doğru baktık. Onlarca 15-20 katlı otel binaları yükseliyor. Şimdi hepsi birer harabe . 

Çifte pasaportu düşlüyorlar 
Üç beş gün evvel Türklere hakaret eden, öldürülmelerine göz yuman, bu yerlerin "eski dost, komşu" sahipleri Türk Silahlı Kuvvetleri adaya gelince... önce savaşmışlar... sonra da yenilince mallarını mülklerini bırakıp kaçmışlardı. 
Diğer paşalar biraz geride kalmışlardı, Kayacan Paşa'ya sordum 
- Paşam, şimdi bunlar bizim mi 
- Elbette bizim. Çünkü bunlar ganimet 
- Bırakmazlar Paşam, İngilizler girer işin içine, sonra diğerleri... 
Kayacan Paşa savaşın heyecanıyla 
- Savaşı kazanmışım. Asker, sivil şehit vermişim. Nasıl vermezler. Savaş bu yahu... Çocuk oyuncağı değil. Bırakıp kaçtın mı ganimet olur. 
Kayacan Paşa bu sözlerini savaşın taptaze heyecanıyla söylüyordu. Tabii savaş kurallarına göre ganimet olsa bile. Bu kuralın işlemediği anlaşılıyor. 
Çok yakında çıkacak olan 57 yıllık anılarımda bütün bunları anlatıyorum. Sonuç olarak şunu söylemek istedim. 30 yıl önceki kuşak artık yaşlandı, hiçbirinin sesi bile çıkmıyor. Onların çocukları ise ne savaş ne de bir şey, hiçbiri olayı hatırlamıyor. Gönüllerinde yatan çifte pasaport. Ya İngiliz pasaportu ya da AB pasaportu. 
Hiçbirini yolundan döndürmek mümkün değil 


</TEXT>
</DOC>
