<DOC>
<DOCNO> 376346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sondun26.html </URL>
<DATE> 2005/09/07/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Chavez Bush zavallı duruma düştü 
</HEADLINE>
<TEXT>

     MEHMET ÇİFTÇİ İspanya DHA 

      VENEZÜELLA Devlet Başkanı Hugo Chavez, ABD’yi vuran Katrina felaketi için, "Katrina sayesinde kralın çıplak olduğunu gördük. ABD medyanın yarattığı sahte bir cennetten başka birşey değil" dedi. 
     ABD’nin ezeli düşmanı Chavez, Katrina felaketinde yaşamını yitirenler için üzülse bile, ABD Başkanı George Bush’un düştüğü durumdan son derece memnun olduğunu gizlemekten kaçınmıyor. Chavez Jameika ziyaretinde yaptığı açıklamada, Katarina felaketinin dünyanın süper gücü olduğunu iddia eden ABD’nin, aslında siyahlar ve Latin kökenlilerden oluşan süper fakir bir güç olduğunu ortaya çıkardığını savundu. Chavez, "Katrina oldu, ABD çıplak kaldı. Başkan Bush zavallı bir duruma düşmüştür" dedi. 
     ABD imparatorluğunun doğal bir felaket ile çöktüğünü de idda eden Chavez, bu felaketle insanların ABD’deki fakirliğin boyutlarını iyice anladığını, aslında ABD’nin sahte bir cennetten başka bir şey olmadığını söyledi. Venezüella lideri, ABD’nin kuzeyi ve güneyi ile büyük bir kıta olduğunu hatırlatarak, Bush’a ucuz petrol verme önerisi getirdiklerini, ödemede de kolaylıklar sağlıyacaklarını ifade etti. 
     
</TEXT>
</DOC>
