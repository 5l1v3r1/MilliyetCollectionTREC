<DOC>
<DOCNO> 360104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sonsiy05.html </URL>
<DATE> 2005/07/11/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Cumhurbaşkanı Sezer kadınların saygınlığı arttırılmalı 
</HEADLINE>
<TEXT>

     Cumhurbaşkanı Ahmet Necdet Sezer, kadınların toplumsal konumlarının yükseltilebilmesi saygınlıklarının arttırılması gerektiğini söyledi. 
     Cumhurbaşkanı Sezer, Dünya Nüfus Günü dolayısıyla yaptığı yazılı açıklamada kadınların geleceğe ilişkin kararlarda söz sahibi olmalarının ve ekonomik özgürlüklerini elde etmelerinin önemini vurguladı ve aileden başlayarak kadının saygılığının arttırılması gerektiğini ifade etti. 
     Cumhurbaşkanı Sezer ayrıca, "Kadın-erkek eşitliğinin toplumun her kesiminde kabul edilmesi zorunludur" dedi. 
     "Nüfusun niteliği ve yurttaşların gereksinimleri doğrultusunda sunulan hizmetlerin kalitesi, günümüzde ülkelerin gelişmişlik düzeylerini belirleyen en önemli etkendir" diyen Sezer, Türkiye’de nüfus artış hızının yavaşlama eğilimine girmesine rağmen bu oranın, nitelikli bir nüfusa sahip sahip olabilmek için hala yüksek olduğunu belirtti. 
     Sezer ayrıca, "Nüfus artış hızının dengeli düzeye düşürülmesi kadar, bireyler her alanda etkin biçimde yer almalı ve olanaklardan eşit biçimde yararlanmalı" dedi. 
     
</TEXT>
</DOC>
