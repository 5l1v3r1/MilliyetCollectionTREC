<DOC>
<DOCNO> 390198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonspo04.html </URL>
<DATE> 2005/10/27/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Aziz Yıldırım konuştu, herkese yanıt verdi 
</HEADLINE>
<TEXT>

     Türk futbolunda kulüpler düzeyinde başlayan polemikte tansiyon her geçen gün yeni açıklamalarla büyüyor. Trabzonspor Başkanı Atay Aktuğ ve Galatasaray Kulübü Başkanı Özhan Canaydın'dan sonra bugün de Fenerbahçe Başkanı Aziz Yıldırım basın toplantısı düzenledi ve sert açıklamalar yaptı. 
     Yıldırım, "Futbol Federasyonu'nun kurullarında Fenerbahçe'nin etkisi olduğunu düşünmek aptallık olur. Bizi karalamak için yorumlar yapılıyor. Yükselen değer biziz. Aşağıya çekmek için karalıyorlar. Ve malesef federasyon susarak bu haksızlığa prim veriyor" dedi. 
     
     İşte Aziz Yıldırım'ın açıklamalarının satır başları... 

     CANAYDIN'A YANIT VE MÜTHİŞ İDDİA Aziz Yıldırım, Galatasaray Kulübü Başkanı Canaydın'ın dünkü basın toplantısında kendisinden "üst düzey bir yönetici" diye sözetmesi üzerine aynı ifadeyi kullanda ve şu iddiayı ortaya attı 
     "Gelelim üst düzey yöneticinin açıklamalarına... Herkes haddini bilsin diyorum, adalet olsun diyorum.. Acaba bu üst düzey yönetici Beşiktaş ile oynadığımız derbi maçtan önce üst kurullardan birini aradı mı ve Beşiktaş'ın sahasının kapatılmaması için bir ricası oldu mu. Bir açıklasın... Önce takımlarını güçlendirecekler.. Kimse kendi camiasını kandırmasın .. 
     ATAY AKTUĞ'A Atay Aktuğ Trabzonspor'un başına geçtiğinde ne durumdaydı Trabzon şimdi ne durumda. Önce ona bakacak. Kendi camiasına hesap verecek. 
     Gökdeniz Trabzonspor'da kalınca, Trabzon'dan bazı iş adamları benden rica etti ve ben Gökdeniz olayını kapadım, sözlemeyi ortaya koymadım, hiç bir şey yapmadım.. Çünkü isterim ki Gökdeniz futbol oynasın.. Ama şunu da söyleyeyim.. Gökdeniz eğer bu bahis olayını yapmışsa çok ucuz ceza almış.. 
     Atay Aktuğ yanlış şeyler söylüyor, kulübüne zarar veriyor, kendi durumunu gözden geçirsin.. Atay Aktuğ ile eskiden önce ters düşmüştük, sonra havuz olayında beraber hareket ettik. Hatta bana o zaman "Bu havuzu delsen delsen sen delersin" demişti.. Onu unutmasın .. 
     TAHKİM KURULU Federasyonda yönetim kurulurken ben de çalışmanın içinde idim. Ama sadece 6 oyumuz vardı. Ama bu federasyonu Aziz Yıldırım kurdu diye bir imaj var. TFF'nin hiçbir kurulunda Fenerbahçe'nin etkisiyle giren biri olmamıştır. O zaman bu kurullarda Fenerbahçe'nin etkinliği olduğunu söylemek aptallıktır.. Bizi karalamak için, Fenerbahçe'yi başka noktalara taşımak için bazı yayın organlarında aptalca yorumlar yapılıyor.. Ama TFF de bu konuda sessiz kalıyor ve bu bizi üzüyor. 
     TEHDİT İDDASI Tahkim Kurulu'ndaki hiç kimseyi tanımıyorum. Davut Dişli Fenerbahçelidir ama onu da biz önermedik.. Sayın Bıçakcı aldı yönetime.. MHK'yi, Disiplin Kurulu'nu, Tahkim Kurulu'nu bizden tek bir kişi aramış mı .. 
     DENİZ BARIŞ Tahkim bütün kulüplerin değil, bazı kulüplerin kurulu gibi davranıyor.. Deniz Barış'ın Gençlerbirliği'ne maddi borcu vardır.. Bu oyuncu Türk futbolcusu.. Schalke, Milan gibi küluplep bir sürü yabancı oyuncu bulunduruyor kadrosunda.. O takımlar buraya o kadar yabancı oyuncuyla gelirken, Tahkim Kurulu bir Türk çocuğunun lisansını iptal ediyor.. Bu oyuncu oynamazsa borcunu nasıl ödeyecek .. 
     Tahkim Kurulu art niyetli olmasa, ellerindeki belgeyi okuyamayacak halde olmasa olayı farklı biçimde çözer.. 
     İLHAN CAVCAV'A İlhan Cavcav, Kulüpler Birliği Başkanı şapkasının altında kulübünün çıkarlarını savunuyor.. 
     Cavcav "tehdit var" diyor .. İspat etsin.. Kim tehdit edildiyse çıksın söylesin.. Belgesi yok.. Ama şunun belgesi var Deniz Barış Gençlerbirliği tarafından tehdit edildiğini Tahkim Kurulu'ndaki ifadesinde söylüyor.. Bakın belgesi var .. 
     Anadolu Kulüplerine sesleniyorum.. Külupler Birliği İlhan Cavcav'ın birliğidir artık sizlerin değildir. Kulüpler Birliği dağılacak .. Göreceksiniz.. İlhan Cavcav gitmelidir, Kulüpler Birliği'ne yeni bir başkan seçilmelidir. 
     
</TEXT>
</DOC>
