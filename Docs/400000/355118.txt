<DOC>
<DOCNO> 355118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/soneko34.html </URL>
<DATE> 2005/06/24/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Kayıtlı İşletmelerin yüzde 53'ü en büyük 10 ilde faaliyet gösteriyor... 
</HEADLINE>
<TEXT>

     Türkiye'de iller bazında incelendiğinde kayıtlı işletmelerin yüzde 'ü en büyük 10 ilde faliyet gösteriyor. 
     Türkiye Kurumsal Yönetim Derneği tarafından hazırlanan ''Türkiye Kurumsal Yönetim Haritası Araştırma Raporu'' yayınlandı. 
     Türkiye'deki kurumsal yönetim uygulamalarına ilişkin durum tespiti yapmayı, mevcut uygulamaları etkileyen çevresel koşulları belirlemeyi ve bu çevresel koşullar itibariyle kurumsal yönetim ilkelerinin, şirketlerin uzun vadeli performansı üzerindeki olası etkilerini ortaya koymayı amaçlayan araştırma, Eylül 2004 ve Şubat 2005 tarihleri arasında tamamlandı. 
     Rapora göre, yüzölçümü olarak en küçük bölge olmasına rağmen Türkiye'de kayıtlı işletmelerin yüzde 32'si Marmara Bölgesi'nde faaliyet gösteriyor. En çok kayıtlı işletmenin faaliyet gösterdiği üç bölge olan Marmara, Ege ve İç Anadolu bölgeleri toplam olarak Türkiye'deki işletmelerin yüzde 65'ine ev sahipliği yapıyor. 
     İller bazında incelendiğinde kayıtlı işletmelerin yaklaşık yüzde 'ü en büyük 10 ilde faaliyet gösterirken, Türkiye'deki işletmelerin yaklaşık yüzde 19'u İstanbul'da bulunuyor. 
     
     KURUMSAL YÖNETİM İLKELERİNDEN HABERDAR OLANLAR YÜZDE 71 
     Katılımcıların yüzde 71'inin, SPK kurumsal yönetim ilkelerinden haberdar olduğu, bu ilkeleri piyasalarda şeffaflığın ve etkinliğin geliştirilmesi için yararlı gördüğü belirtilen raporda, ''Halka açık şirket temsilcileri arasında ilkelerin piyasalarda şeffaflığın ve etkinliğin geliştirilmesine yardımcı olacağı düşüncesine katılım oranı ise yüzde 90 olarak gerçekleşmiştir'' denildi. 
     Rapora göre, katılımcılar kurumsal yönetim ilkelerini piyasa gelişimi için yararlı bulmakla birlikte, piyasa yapısından kaynaklanan bazı sorunların olduğu görüşünü destekliyor. 
     Azınlık hissedar haklarını korumaya yönelik uygulamaların yetersiz olduğu algısına paralel olarak katılımcıların yüzde 51'i, ''Türkiye'de ya hakim hissedar olmalısınız ya da hissedar olmamalısınız''görüşünü destekliyor. 
     
     ''YÜKSEK VERGİ ŞEFFAFLIĞI OLUMSUZ ETKİLİYOR'' 
     Rapora göre, katılımcıların yüzde 79'u yönetim kurulu rolünün üyeler, şirket yönetimi, hissedarlar ve diğer paydaşlar tarafından açık ve net olarak anlaşılmış olduğunu ifade etti. 
     Araştırmaya katılanların yüzde 93'ü yönetim kurulu seçim yapıları oluşturulmasının ve uygulanmasının başarı için önemli olduğunu belirtti. 
     Rapora göre, halka açık ve yabancı büyük şirketlerin yüzde 90'ı, yerel şirketlerin yüzde 96'sı ve vakıf kamu işletmelerinin tamamı, ''Saydamlık gibi temel ilkelere Türkiye'de bugün kanunen uygulama zorunluluğu getirilmelidir'' dedi. 
     Katılımcılarının tamamına yakını, artan piyasa rekabeti ve AB'ye katılımın Türkiye'de yönetim ilkelerinin uygulanmasında artışa sebep olacağı görüşünü dile getirdi. 
     Ankete katılan halka açık şirketlerin yüzde 73'ü, yabancı büyük şirketlerin yüzde 61'i, yerel şirketelerin yüzde 83'ü, vakıf kamu işletmelerinin yüzde 67'si, vergi tablosu ve yüksek vergi yükünün Türkiye'deki şeffaflığı olumsuz etkilediğini bildirdi. 
     
</TEXT>
</DOC>
