<DOC>
<DOCNO> 350880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/ekonomi/eko06.html </URL>
<DATE> 2005/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
389 milyon dolara 12 Sikorsky'ye imza 
</HEADLINE>
<TEXT>


ABDULLAH KARAKUŞ New York 

Türkiye, Amerikalı Sikorsky ile 389 milyon dolara 12 adet seahawk deniz şahini helikopteri alımı konusunda mutabakat sağladı. Milli Savunma Bakanı Vecdi Gönül, anlaşmanın sağlandığını ve denizaltı da dahil bütün deniz hedeflerini vurmaya karşı kullanılacak helikopterlerin 3-4 yıl içinde teslim edileceğini açıkladı. 
Erdoğan, dün Sikorsky yapım tesislerinin bulunduğu Connecticut eyaletinde incelemeler yaptı. Connecticut'a helikopterle giden Erdoğan, fabrikayı gezerken simülasyon yöntemiyle Sikorsky helikopter kullandı. 
Gönül, New York'ta gazetecilere, Amerikan Sikorsky firmasının, ABD ordusundan sonra en fazla Türk ordusuna helikopter sattığını belirterek, bugüne kadar Türkiye'ye 125 genel maksat helikopteri sattığını söyledi. 

Ön anlaşma yapıldı 
Sikorsky'den alınan bu helikopterlerin çok amaçlı olduğunu belirten Gönül, en son alınan Sikorsky helikopterlerinin adedinin 12 milyon dolar olmasına rağmen, bu helikopterlerin fiyatının 25-30 milyon dolar civarında olduğunu kaydetti. Helikopterler, gelişmiş elektronik harp - radar sistemleri ve Penguen füzesi yüklenecek lançerlerle birlikte alınacak. 


</TEXT>
</DOC>
