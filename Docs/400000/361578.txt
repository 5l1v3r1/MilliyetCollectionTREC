<DOC>
<DOCNO> 361578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/yasam/axyas01.html </URL>
<DATE> 2005/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Proje çok sakıncalı' 
</HEADLINE>
<TEXT>


Haydarpaşa için düşünülen hükümet destekli dev projeye, inşaatçı ve deprembilimci uzmanlar da karşı Bölge, dolgu üzerinde ve depreme hassas. Felaket, katliam olur 

ÖNAY YILMAZ İstanbul 

Haydarpaşa'ya yapılması planlanan, 7 dev gökdelen ve birçok tesisi içeren hükümet destekli projeye, inşaatçılar ve deprembilimcilerden de tepki geldi. Uzmanların, projeye karşı görüşleri özetle şöyle 
Prof. Dr. Hasan Boduroğlu Deprem Vakfı Başkanı, İTÜ Yanlış bir karar. Kentin tarihi dokusunu etkileyecek bir proje. Bölgede dolgu alanlar var. Böyle bir proje üç beş kişinin keyfi kararıyla değil, bilimsel, geniş bir katılımla değerlendirilmelidir. Bu bölge yeşil alan olmalıydı. 
Prof. Dr. Haluk Eyidoğan Deprem Konseyi Başkanı, İTÜ Planlama açısından yanlış. İstanbullunun görüşü alınmalı. Deprem yönetmeliğine göre deprem bölgesi içinde. Zemini dolgu yerler de var. Projeye zemin açısından değil, İstanbul'un geleceği açısından yaklaşılmalı. İstanbul'un n zım planı açısından bakılması gerekir. 
Prof. Dr. Semih Tezcan BÜ Bütün dünyada, bu cins yapılaşma için bölge sakinlerinin onayı alınır. Bölgenin zemin yapısı yumuşak ve zayıf. Gökdelen için zemin etütleri incelenmeli. 1950'li yıllarda Haydarpaşa'da silo yapılırken dahi büyük zorluk yaşandı. Boğaz'ın en güzel yerinde bu yapılaşma sakıncalar getirir. 
Prof. Dr. Metin Aydoğan İTÜ Zemine çakılacak binlerce kazık, tonlarca demir bölge için çok sakıncalı. Altyapı olayını düşündüğünüzde bir felaket. Tarihi doku kesinlikle mahvolur. Böyle bir karar İstanbul için bir felaket, bir katliam olur. 
Halide Başaran İnşaat Yüksek Mühendisi Çok riskli, yanlış bir uygulama. Tarihi yapıyı ve kentin siluetini bozacak bir proje. Her şey para demek değil, kenti böyle projelerle rezil etmeyelim. İstanbul'u korumamız gerekiyor. 

'Rahatsız edici binalar olmayacak' 

İSTANBUL Milliyet 
İstanbul Büyükşehir Belediye Başkanı Kadir Topbaş, Haydarpaşa projesiyle ilgili özetle şöyle konuştu "Bilgim dahilinde, Başbakan Recep Tayyip Erdoğan ile müzakere ediyoruz. Çevreyi rahatsız etmeyecek, kimliğimizi yansıtacak, özentiden uzak bir proje düşünüyoruz. Gökdelen tarzı rahatsız edici binalar olmayacak. Turist gemilerinin gelebileceği, konaklama, otel, ticaret, finans ve eğlence merkezleri olacak bir yer düzenliyoruz." 


</TEXT>
</DOC>
