<DOC>
<DOCNO> 386825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/guncel/gun01.html </URL>
<DATE> 2005/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Katsayıları üstü örtülü aşıyorlar' 
</HEADLINE>
<TEXT>


MEB'in, meslek lisesi ve İHL öğrencilerinin liseye geçişini sağlayacak düzenlemesi tartışma yarattı 

ANKARA Milliyet 

YÖK Başkanı Prof. Erdoğan Teziç, Milli Eğitim Bakanlığı'nın meslek ve imam hatip lisesi İHL öğrencilerinin genel liseye geçişini sağlayacak düzenlemesini eleştirerek, "Bu katsayıları aşmanın üstü örtülü bir yolu" dedi. YÖK ve CHP'den de, düzenlemeye ilişkin tepkiler geldi. 
YÖK'le mali bağını koparması için ÖSYM'den bağımsız bütçe hazırlaması yönündeki Maliye Bakanlığı talebine tepki gösteren Teziç, "Korkumuz bu idari yapının, bir süre sonra sınavların politik karar merkezlerince düzenlenmesine kadar gidecek kapıyı açma tehlikesi. Düzenleme ileride giderilmesi olanaksız tahribatlara yol açacak" diye konuştu. 
Teziç, ÖSYM'nin 35 yıldır sınavları dürüstlükle yaptığını belirterek şunları söyledi "ÖSYM şimdi Maliye Bakanlığı'na bağlanıyor. İdari ve mali açıdan özerk kurum olarak düzenleneceği söyleniyor. Ancak ÖSYM, siyasi etkilerden arınmış bir kurumdur. Yeni mali yapılanmaya gidilmesi halinde endişemiz kurumun çalışmasının zaafa uğrayacağı. Siyasi sorumlulara seslenmek istiyorum Bu sisteme dokunmayın. Türkiye'de en dürüst yapılan sınav sistemi yara alır." 
İHL'den genel liseye geçişlerin sıkıntı yaratacağını da dile getiren Teziç "Üniversitelere nasıl öğrenci alınacağı YÖK'ün görevleri arasında. MEB'in konusu değil" diye konuştu. 

Diğer tepkiler 
ÜAK Başkanı Emin Alıcı İHL'lerle ilgili boşuna bir düzenleme yapıldı. 
YÖK Başkan Vekili İsa Eşme Hükümet üniversitelere el atmaktan vazgeçmedi. İlk hedefi ÖSYM. 
YÖK Genel Kurulu Üyesi Engin Ataç ÖSYM, YÖK'ten ayrılırsa iki başlılık olur. 
YÖK Genel Kurulu Üyesi Türkan Saylan Hükümetin üniversiteleri engellemeçabası hüsranla sonuçlanacak. 
CHP'li Mustafa Gazalcı Laik, bilimsel eğitimi içine sindiremeyen AKP üniversitelere saldırıyor. 


</TEXT>
</DOC>
