<DOC>
<DOCNO> 374305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/yazar/pulur.html </URL>
<DATE> 2005/08/31/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bu iş uyumaya ya da pot kırmaya benzemez... 
</HEADLINE>
<TEXT>


MAŞALLAH Kültür Bakanı Atilla Koç bir geldi, pir geldi Başbakan Tayyip Erdoğan'la Dışişleri Bakanı Abdullah Gül olmasa, kamuoyu, hemen her gün onunla müşerref oluyor 
K h uyuyor, k h atıp tutuyor, "Ben bu işin bilmem nesini bilirim" gibi garip laflar ediyor. Rus turistler onun indinde, görgüsüz adamlar. 
Ama bu defa öyle bir iş etti ki, başına bir dert aldı ki, başka bir deyimle arı kovanına çomak soktu... 

DSP'li İstemihan Talay'dan bu yana Devlet Tiyatroları tıkır tıkır işliyordu. İstemihan Talay döneminde belki de ilk defa Devlet Tiyatroları Genel Müdürlüğü'ne yapılan atama Cumhurbaşkanı Demirel tarafından geri çevriliyor, Rahmi Dilligil değil, Lemi Bilgin genel müdürü oluyordu. Ama Lemi Bilgin'e takmışlardı, önce Trabzon'a tayin ettiler ve orada bir oyunda rol verdiler. 

NEYSE, bunlar gelip geçti, Lemi Bilgin yine genel müdürlüğe döndü. Seçimi AKP kazandı, şimdi Milli Eğitim Bakanı olan Hüseyin Çelik, Devlet Tiyatrolar'ından memnun olacaktı ki, Lemi Bilgin'e dokunmadı, şimdi ANAP Genel Başkanı olan Erkan Mumcu da Kültür Bakanı oldu, o da tiyatronun işleyişine karışmadı, çünkü işler başarıyla yürüyordu. 

ATİLLA Koç gelince işler karıştı bu Genel Müdür Lemi Bilgin de amma dik kafalıydı ha Şunu başrejisör yap deniyor, yapmıyordu, şunları görevden al, deniyordu, almıyordu, şu oyunlardan bazı cümleleri çıkart deniliyordu, çıkartmıyordu. Hepsinde de tiyatro kurallarından, sanat etiğinden, haktan, haksızlıktan söz ediyordu. Böyle genel müdür olur muydu Olmadı Lemi Bilgin gitti, yerine dramaturg Mine Acar vek leten getirildi, asaleten değil... 

"DRAMATURG" kimdir, ne iş yapar, neye yarar 
Ali Püsküllüoğlu'nun "Türkçedeki Yabancı Sözcükler Sözlüğü"nde, Fransızcadan gelen "dramaturg"un karşılığında şunlar yazar 
"Genellikle bir tiyatroda görevli, oyun yazma ve yönetme kurallarını bilen, bir oyun yazılır ya da sahneye konurken bilgisinden yararlanılan kimse tiyatronun bilim ve sanat danışmanı." 
Sözlük böyle yazıyor ama, bugünkü uygulama nasıl 
Tiyatro ustaları, "Rejisör tiyatrosunda bugün dramaturgun önemi kalmadı" diyorlar. 

VELHASIL, şimdi Sayın Bakan'ın gözetiminde ve denetiminde Devlet Tiyatroları'nda kazan kaynatılıyor... 

BİR tiyatro ustasına sorduk 
"Bu kavganın altında asıl ne yatıyor " 
Özetledi 
"Eskiden beri Devlet Tiyatrosu'nda olup, oyunculuk ve yöneticilikte başarılı olamayanlar, istedikleri rolleri oynayıp, istedikleri rejileri yapamayanlar parti yolunu denerler. Hangi parti iktidardaysa ondan görünüp, yakınlaşırlar. Kültür bakanlarıyla ilişki kurmaya, başrejisör, tiyatro müdürü olmaya çalışırlar. Lemi Bilgin'i de bu yüzden yerinden ettiler." 

LAKİN görünen o ki, bu kez kazandıklarını sansalar bile, istifa depremi onları şaşırttı oyuncusu, yöneticisi, rejisörü, bestecisi basıyor istifayı... 
Hele gişe memurunun Devlet Tiyatroları'nda genel müdüre yardımcı yapılması yok mu .. 
Gişe memuru, genel müdür yardımcısı olamaz mı 
Olur ama, Devlet Tiyatroları değil, Gişeler Genel Müdürü olur 

SAYIN Atilla Koç öyle bir iş etti ki Rus turistlere "görgüsüz" deyip arkadan Rus elçisine "tarziye" vermeye benzemez. 
Bu insanlar sanatçıdır, arkalarında binlerce seyircinin "alkışı" vardır. 
Tek güvendikleri de budur. 
Sayın Bakan, siyasi hayatınıza "Uyuyan Bakan" olarak geçebilirsiniz, "Pot Kıran Bakan" olarak geçebilirsiniz, hepsi belki "kubbede hoş bir seda" olarak kalabilir. 
Lakin "Cumhuriyet'in en büyük sanat kurumlarından birini çökertmek isteyen Bakan" olarak geçmeyin. 
Keşke, bu işlere girişmeden önce Can Gürzap'ın yazmakta olduğu "Devlet Tiyatrosu" kitabını bekleseydiniz... 
- 
DÜZELTME - 26.08.2005 tarihli yazımızda sözü edilen Haliç Konferansı'nın başlaması elbetteki I. Meşrutiyet'in ilanı ile aynı güne rastlar yanlışlıkla "II. Meşrutiyet" denmiştir. Düzeltiriz. 



</TEXT>
</DOC>
