<DOC>
<DOCNO> 388060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sontur24.html </URL>
<DATE> 2005/10/19/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Gamze Özçelik'e tecavüz iddiası... Gözaltındaki 3 kişiden ikisi serbest 
</HEADLINE>
<TEXT>

     "İlaçla uyutulup kendisine tecavüz edildiğini" öne süren oyuncu Gamze Özçelik’in görüntülerini internet ortamında dağıttıkları iddiasıyla gözaltına alınan 3 kişiden 2’si serbest bırakıldı. 
     İstanbul Asayiş Şube Müdürlüğü’nün yürüttüğü çalışma kapsamında gözaltına alınan A.Ş. ve O.K, şubede sorgularının ardından serbest bırakıldı. 
     Kadıköy’de bilgisayar teknisyenliği yaptığı belirtilen A.Ş. ile bir ecza deposunda çalışan O.K’nın poliste verdikleri ifadelerinde, görüntüleri e-mail yoluyla aldıklarını söyledikleri belirtildi. 
     Aynı konuya ilişkin gözaltına alınan 1 kişinin emniyetteki sorgusunun ise sürdüğü bildirildi. 
     Olayla ilgili yürütülen soruşturma kapsamında daha önce gözaltına alınan 8 kişi, sevk edildikleri Kadıköy Adliyesi’nden serbest bırakılmıştı. 
     
</TEXT>
</DOC>
