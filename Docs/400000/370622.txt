<DOC>
<DOCNO> 370622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonspo05.html </URL>
<DATE> 2005/08/17/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Demirören öyle mutlu ki... 
</HEADLINE>
<TEXT>

     Hayal kırıklığı ile geçen bir sezonun ardından kolları sıvayan ve yeni bir sistem, yeni bir kadro ile yola koyulan Beşiktaş’ta yüzler gülüyor. Teknik Direktör Rıza Çalımbay yönetimindeki Siyah-Beyazlı ekibin yeni transferleri herkes tarafından beğenilirken, Brezilyalı Ailton ve Kleberson’un ilk sınavlarında ortaya koydukları performans, özellikle Başkan Yıldırım Demirören’in yüzünde güller açmasına neden oldu. 
     
     İlk işaretler olumlu 
     Dünya starlarını renklerine bağlamış olmaktan duydukları sevinci dile getiren genç başkan, yeni sezonun başlaması ile ilgili yayınladığı mesajda, Beşiktaşımız’ın zirvede mücadele etmesi, adına yakışır hedeflere ulaşması için önemli isimleri kadromuza kattık. Takımımızın başında olmasından gurur duyduğumuz Rıza Çalımbay ile birlikte, bu takımın neler yapabileceğinin ilk işaretlerini çok erken görmeye başlamamız sevindiricir'' dedi. 
     
     Savaşçı ruhun dönüşü 
     Beşiktaş ruhuna sahip savaşçı takımını sahada izlerken taraftarın coşkusuna aynen kendisinin de katıldığına değinen Demirören, şöyle devam etti Ancak unutulmamalı ki, henüz lig ve Avrupa maratonunun başındayız. Başarıya ulaşmak için daha önümüzde çok uzak yol var. Takımımız,. her geçen gün daha da iyi olacaktır. Camiamızın aynı desteği ve sabrı sezon boyunca göstermesi, bizi başarıya taşıyan en önemli etken olacaktır.'' 
     
</TEXT>
</DOC>
