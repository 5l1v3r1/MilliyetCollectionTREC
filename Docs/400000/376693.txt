<DOC>
<DOCNO> 376693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sondun53.html </URL>
<DATE> 2005/09/08/ </DATE>
<TIME> 20.50 </TIME>
<AUTHOR>  </AUTHOR>
<HEADLINE>
ABD'den AB'ye "Müzakereler başlama planında sadık kalınmalı" 
</HEADLINE>
<TEXT>

     ABD, Avrupa Birliği’nin Türkiye ile üyelik müzakerelerine başlama yönünde daha önce belirlediği plana sadık kalması gerektiğini açıkladı. 
     ABD Dışişleri Bakanlığı Avrupa ve Avrasya İşleri bakan yardımcılığının üst düzey yetkilisi Kurt Volker, AB ve NATO yetkilileriyle görüşmesinin ardından gazetecilere yaptığı açıklamada, "Üyelik müzakerelerinin, planlandığı gibi 3 Ekim’de başladığını görmek AB’nin çıkarınadır, Türkiye’nin çıkarınadır, ayrıca bizim de çıkarımızadır" dedi. 
     Hem Türkiye’nin, hem de AB’nin, Ankara’nın Güney Kıbrıs Rum yönetimini tanımamasının yarattığı görüş ayrılıklarının ötesine bakması gerektiğini belirten Volker, "Belirli damgalar vurmadan, kırmızı çizgiler çekmeden, her iki tarafın da ulaşmak istediği nokta yönünde ilerlenilmeli" diye konuştu. 
     
</TEXT>
</DOC>
