<DOC>
<DOCNO> 384638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/guncel/axgun02.html </URL>
<DATE> 2005/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanal D'de buluşalım 
</HEADLINE>
<TEXT>


Mehmet Ali Birand ve Seda Sayan, Baba Beni Okula Gönder kampanyası için 9 Ekim'de Kanal D'de bir araya geliyor. Programa katılanlar ve izleyiciler kampanyaya destek olacaklar 

İSTANBUL Milliyet 

Gazetemizin kız çocuklarının okullaştırılması amacıyla sürdürdüğü "Baba Beni Okula Gönder" kampanyası için Türkiye, Kanal D'de buluşuyor. Mehmet Ali Birand ve Seda Sayan, Türkiye'nin en büyük sosyal sorumluluk projesi için bir araya geliyor. 
Milliyet ve Kanal D işbirliğiyle 9 Ekim'de gerçekleştirilecek program 15.30'da başlayacak. Programa ünlü sanatçılar da katılarak şarkıları ve verecekleri mesajlarla kampanyaya destek olacak. İzleyiciler de gönderecekleri mesajlarla katkıda bulunabilecekler. 

Neşe de geliyor 
Turkcell, Telsim ve Avea faturalı hat sahipleri "burs" yazıp 5414'e mesaj gönderdiklerinde bir kız çocuğunun okumasına 5 YTL'lik katkı yapmış olacaklar. Almanya, Avusturya, İngiltere, İsviçre, Hollanda ve Belçika'dan da kampanyaya katılınabilecekler. 
Programa Kars, Mardin ve Şanlıurfa'dan da kızlar katılarak kendilerini tanıtacak. Kimi artık okumayan, kimi ise 13 yaşında olmasına rağmen okul yüzünü yeni görmüş kız çocukları, programda eğitim şartlarının zorluklarından söz edecek. 
Kanal D'de daha önce yayımlanan bir programda söz alarak Kars Sarıkamış'a yurt isteyen Neşe Alkaya da katılacak. Yurt imk nı olmadığı için zorlukla eğitim hayatına devam eden Neşe'nin sesini Milliyet gazetesi duymuş ve Kars'ın Sarıkamış ilçesine 100 kişilik bir ortaöğretim kız öğrenci yurdu yaptırmıştı. 

Nereden, ne kadar katkı 

Eğer kampanyaya yurtdışından katılacaksanız katılacağınız ülke için belirlenen numaraya "burs" yazıp gönderebilirsiniz. 
Türkiye 5414 5.00 YTL Almanya 33133 3,99 EURO Avusturya 0900 54 04 69 3,63 EURO İngiltere 0906 900 05 77 1,50 Pound İsviçre 0901 000 538 4,23 CHF Hollanda 0900 501 0009 0,80 EURO Belçika 0903 33 224 1,12 EURO 

</TEXT>
</DOC>
