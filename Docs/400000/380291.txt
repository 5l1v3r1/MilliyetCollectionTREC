<DOC>
<DOCNO> 380291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sonsiy05.html </URL>
<DATE> 2005/09/21/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Erdoğan hemşehrilerini yatırım yapmaya çağırdı 
</HEADLINE>
<TEXT>

     ABDULLAH KARAKUŞ Rize 

Başbakan Recep Tayyip Erdoğan, hemşehrilerini Rize’ye yatırım yapmaya çağırarak, Elin oğlu geliyor yatırım yapıyor ama siz yapmıyorsunuz Bakın Lipton geliyor fabrika kuruyor. Ama benim Rizeli hemşehrim 'orada yatırım pek rantabl' olmaz diyor. Yahu niye olmasın'' dedi. 
     Erdoğan, önceki akşam Rizeli işadamlarıyla Ticaret ve Sanayi Odası'nda yemekli toplantı yaptı. Erdoğan hemşehrilerine şöyle seslendi 
     
     YABANCILAR TEŞVİK BİLE İSTEMİYOR 
     Rize’de yatırım yapmıyorsunuz. Rize’de göremediğim bir şeyi diğer illerde görüyorum. Temelini attığım zaman 100’ün altındayken şu anda 170’i bulan fabrikaların olduğu illerimiz var. Teşvikten falan da yararlanmıyorlar. Olay sadece bir teşvik olayı değil. Olay bir yerde marka kalite olayı. Marka kalite olduğunuz zaman sizi bir şey etkilemiyor. İşte o zaman başı alıp götürüyorsunuz. Yabancı firmalarla görüştüğümüz zaman bana diyorlar ki, 'biz teşvik falan aramıyoruz siz bize yer gösterin biz paramızla alırız.' 
     
     YAHU NİYE OLMASIN 
     Rize’yi düşünün. Tamam arazi olarak sıkıntılarımız var. Ama ne diyor benim Rizeli hemşehrim. Orada yatırım pek rantabl olmaz. Yahu niye olmasın Elin oğlu geliyor. Örneğin Lipton geliyor burada fabrika kuruyor, oluyor da. Sen de bir şey düşün başka bir yatırım düşün. Bu kadar burada özel sektörün yatırımları var. Bu benim iştigal alanım değil. Mesela dünyada tershane hizmetleri almış başını gidiyor. Çin 2012 - 2015'e gün veriyor. Kore öyle. Türkiye’de de 2010'a kadar bütün tershanelerimiz dolu. Yani kuru yükten tut yatlara varıncaya kadar 2010'a kadar dolu. Sizlere de diyorum ki gelin bunu Rize’de yapın. Hem Rizelisiniz yatırımınızı buraya yapın. 
     
     ADIM ATIN 
     Bize uygun yer vermediler şöyleydi, böyleydi, falan. Niye uygun yer vermediler Size yer gösterdim ben. Önce 'olur' sonra 'hayır' dediler. Bence bu işte Rize Sanayi ve Ticaret Odası el ele, omuz omuza vermeli. 
     
</TEXT>
</DOC>
