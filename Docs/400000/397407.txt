<DOC>
<DOCNO> 397407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sontur05.html </URL>
<DATE> 2005/11/23/ </DATE>
<TIME> 06.45 </TIME>
<AUTHOR>  </AUTHOR>
<HEADLINE>
Sayısal dehşeti 
</HEADLINE>
<TEXT>

     Taylan YILDIRIM- Özcan TİKİT İZMİR, DHA 

İZMİR Karşıyaka'da ilçesinde Beden Eğitimi öğretmeni 43 yaşındaki Fatih Akkor, geçmiş tarihli sayısal loto kuponlarına bakmadığı gerekçesiyle tartıştığı sayısal loto bayii 38 yaşındaki Mehmet Yıldırım Edremit ile ağabeyi 41 yaşındaki Fatih Bekir Edremit'i tabancayla öldürdü. 
     Olay, Girne Caddesi, 72 numarada bulunan Grup Oto Kiralama’ ve sayısal loto bayii önünde meydana geldi. Foça'daki Cemil Midilli İlköğretim Okulu'nda Beden Eğitimi öğretmeni olan Fatih Akkor, ev hanımı eşi Sevil Akkor'la dolaşmak için İzmir'e geldi. Evinde kontrol etmediği geçmiş tarihli sayısal loto kuponlarına da ikramiye çıkıp çıkmadığını öğrenmek için yanında getiren Fatih Akkor, 38 yaşındaki Mahmut Yıldırım Edremit'in sahibi olduğu Grup Oto Kiralama ve sayısal loto bayiine girdi. İddiaya göre, Fatih Akkor'un uzattığı loto kuponlarına Mahmut Yıldırım Edremit, çok işi olduğunu bu nedenlede bakamayacağını söyledi. Kuponları uzatarak isteğini yineleyen öğretmen Akkor, kendisine ikinci kez olumsuz yanıt veren Mahmut Yıldırım Edremit ile tartışmaya başladı. Sokağa taşan tartışmaya sırasında yan tarafta bulunan Pertev Oto kiralama şirketinin sahibi olan, lotocunun ağabeyi 41 yaşındaki Fatih Bekir Edremit de dışarıya çıkarak tartışmaya katıldı. 
     
     TARTAKLANINCA SİLAHINI ÇIKARDI 

     Bir anda büyüyüp kavgaya dönüşen olayda sinirlerine hakim olamayıp yanındaki ruhsatsız tabancasını çıkartan Fatih Akkor, kendisine tokat attıklarını, eşi Sevil Akkor'u da tartaklamaşya çalıştıklarını öne sürdüğü Mahmut Yıldırım Edremit ve ağabeyi Fatih Bekir Edremit'e kurşun yağdırdı. Peş peşe tetiğe basan Fatih Akkor'un tabancasından çıkan kurşunun başına isabet ettiği 3 çocuk babası Fatih Bekir Edremit, olay yerinde öldü. Ambulansla Karşıyaka Devlet Hastanesi'ne kaldırılan 1 çocuk babası Mahmut Yıldırım Edremit ise, acil servisteki müdahalelere rağmen kurtarılamadı. 
     Eşinin gözleri önünde iki kişiyi öldüren Fatih Akkor, daha sonra devriye görevi yapan polis ekiplerine giderek teslim oldu. Gözaltına alınarak Karşıyaka Merkez Karakolu'na götürülen Fatih Akkor, suçunu itiraf ederek, Sayısal lotolara bakmasını istedim. Bana küfredip ağabeyiyle üstüme saldırıp vurunca ve eşimede vurmaya çalışınca dayanamayıp vurdum'' dediği ileri sürüldü. Akkor, sorgulanmak üzere Cinayet Büro Amirliği'ne götürüldü. 
     Olayın şokundan uzun süre kurtulamayıp sürekli gözyaşı döken Sevil Akkor'un eşiyle aynı ifadeyi verdiği belirtildi. 
     
     YAKINLARI KRİZ GEÇİRDİ 

     Fatih Bekir Edremit ve Mahmut Yıldırım Edremit'in acı haberini alan yakınları işyeri önünde sinir krizi geçirdi. Polis ekiplerince güçlükle sakinleştirilen aile üyeleri olay yerinden uzaklaştırıldı. İki kardeşin cesedi Karşıyaka Devlet Hastanesi morguna kaldırıldı. 
     
</TEXT>
</DOC>
