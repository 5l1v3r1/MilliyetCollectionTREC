<DOC>
<DOCNO> 360979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sondun21.html </URL>
<DATE> 2005/07/14/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Londra Polis Şefi Saldırılarda ölü sayısı 53 
</HEADLINE>
<TEXT>

     Londra Metropolitan Polisi'nin terörle mücadele birimi şefi Peter Clarke, geçen Perşembe günü Londra'da düzenlenen saldırılarda ölenlerin sayısının olduğunu açıkladı. 
     Clarke, düzenlediği basın toplantısında, soruşturma hakkında bilgi verirken de, soruşturmanın hızlı şekilde sürdüğünü, bu çerçevede 500 tanıkla konuştuklarını ve 5 bine yakın kapalı devre TV sistemi kasedini incelediklerini bildirdi. 
     Bütün delillerin incelendiğini kaydeden Clarke, Batı Yorkshire ve Aylsbury'deki evlerde aramaların da sürdüğünü ifade etti. 
     Bombalı saldırılar sırasında üzerlerindeki patlayıcı maddeleri kullandıkları sanılan eylemcilerle ilgili olarak Clarke, 23 yaşındaki Shazad Tanweer'in Aldgate istasyonundaki patlamadan sorumlu olduğuna inanıldığını, bu kişinin patlama sırasında öldüğünü açıkladı. 
     Peter Clarke, Russel Square'de meydana gelen bombalı saldırıda ölen kişinin kimliğinin ise adli tıp tarafından kesinleştirildikten sonra açıklanacağını belirtti. 
     Clarke, 30 numaralı iki katlı otobüsteki patlamadan sorumlu olduğu sanılan Hasib Hüseyin'in ise Luton'daki görüntülerinin ellerinde bulunduğunu bildirdi. 
     Hüseyin'in King's Cross'dan çıktıktan sonra Tavistock meydanında patlayan bombadan sorumlu olduğuna inandıklarını belirten Clarke, olayın tanıkları ve o gün patlamanın yaşandığı otobüste bulunan herkesi ellerindeki bilgileri kendileriyle paylaşmaya davet etti. 
     
</TEXT>
</DOC>
