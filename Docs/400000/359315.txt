<DOC>
<DOCNO> 359315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/soneko18.html </URL>
<DATE> 2005/07/08/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
FT Piyasalar terörist saldırılara dayanabileceğini gösterdi 
</HEADLINE>
<TEXT>

     Piyasaların terörist saldırılara dayanabileceği gösterdiği belirtildi. Financial Times gazetesi, piyasaların 11 Eylül, Mart 2004’deki Madrid bombaları ve son olarak da 
     Londra saldırılarına dayanabileceklerini gösterdiğini, piyasaların her darbeden sonra aldığı dersler ile daha güçlü kılındığını yazdı. 
     Ekonomi gazetesi Financial Times, Londra’daki saldırılardan sonra bu tür eylemlerin piyasalar üzerindeki etkilerini değerlendirdi Gazete şöyle dedi 
     "Piyasalar, 11 Eyül terörist canavarlığı, Mart 2004’deki Madrid bombalamaları ve şimdi Londra’ya 
     dayanabileceklerini gösterdi. Dahası, onları daha güçlü kılan bir öğrenme süreci var. Ancak bu otomatik değil. Her katılımcı grubunun - hükümetler, merkez bankaları, düzenleyici kurumlar ve finansal kurumları - doğru değerlendirmeler yapması, birlikte çalışması gerektiriyor" Piyasaların alpyapıları üzerinde doğrudan bir etkisi olan ve olmayan terörist saldırılar arasında bir ayrım yapmak gerektiğini ifade eden gazete, bu çerçevede 11 Eylül saldırısının Manhattan telekomünikasyon ağını devreye dışı bıraktığını, New York Borsası’nın birkaç gün kapanma zorunda kaldığını anımsattı. Londra’daki saldırıların ise daha çok Madrid’teki terörist eylemlere benzediğini kaydeden gazete, Madrid sonrası piyasaların çok çabuk toparladığına, Madrid borsasının da bir ay geçmeden eski duruma döndüğüne dikkat çekti. Londra’daki olaylardan sonra sterlin ve doların düşmesinin, buna karşın İsviçre parasının değer kazanmasının beklenebilir olduğunu yazan gazete, piyasaların güven azalacağı korkuları nedeniyle ilk başta petrol fiyatının önemli ölçüde düşmesinin de mantıklı olduğunu belirtti. Financial Times, Londra’daki saldırıların ardından piyasaların sorunsuz faaliyet göstermesinin nedenlerinin birinin, bazı piyasa kurallarını askıya alan Londra Borsası yetkililerinin esnekliğinin olduğunu kaydetti. İngiltere Merkez Bankası’nın faizleri indirmeme yaklaşımını haklı bulan gazete, "Banka, para kurulu komitesinin dünkü toplantısında faizleri indirmemekle haklı. İndirseydi paniği alevlendirme riski alırdı" değerlendirmesini yaptı. Piyasa oyuncularının da 11 Eylül’den ders aldıklarını kaydeden gazete, bankaların şimdi karmaşık acil durum planlarının bulunduğunu da kaydetti. 
     
</TEXT>
</DOC>
