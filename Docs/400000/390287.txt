<DOC>
<DOCNO> 390287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/dunya/dun02.html </URL>
<DATE> 2005/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Azeri seçmene boya 
</HEADLINE>
<TEXT>


CENK BAŞLAMIŞ Moskova 


Azerbaycan Devlet Başkanı İlham Aliyev, Batılı ülkelerin ve muhalefetin isteği doğrultusunda, parlamento seçimlerinde yolsuzlukları engelleyecek ve oylamanın şeffaf yapılmasını sağlayacak önlemler alınmasını istedi. Aliyev'in Merkez Seçim Komisyonu'ndan uygulanmasını istediği kararlar arasında, oy kullanan seçmenlerin parmaklarına boya sürülmesi de bulunuyor. Böylece aynı kişinin birden fazla oy vermesi önlenmiş olacak. Aliyev, arzu edenlerin seçmen listelerini incelemesine olanak tanınmasını, resmi olmayan kuruluşların seçimlerde gözlemcilik yapması yasağının da kaldırılmasını istedi. Batılı ülkelerle muhalefet partileri bu konulardaki eski uygulamalara tepki gösteriyordu. Aliyev, ABD Başkan Yardımcısı Dick Chenney ile dün yaptığı telefon konuşmasında, seçimlerin adil ve demokratik geçmesi için ellerinden gelen çabayı gösterdiklerini söyledi. 


</TEXT>
</DOC>
