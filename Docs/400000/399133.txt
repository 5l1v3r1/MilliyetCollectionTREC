<DOC>
<DOCNO> 399133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/guncel/gun15.html </URL>
<DATE> 2005/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk'süz sınava Eğitim-Sen tepkisi 
</HEADLINE>
<TEXT>


ANKARA Milliyet 

Türk Eğitim - Sen Genel Başkanı Şuayip Özcan, öğretmenlerin kariyer basamaklarında yükselmesine yönelik düzenlenen sınavda Atatürk'le ilgili soruların çıkmadığını öne sürerek, "Atatürk'e yer verilmemesi, Başöğretmen'in Türk tarihinden silinmeye çalışıldığının göstergesidir" dedi. ÖSYM tarafından pazar günü yapılan Kariyer Basamakları Yükselme Sınavı'ndaki KBYS soruların "skandal" olduğunu iddia eden Özcan, öğretmenleri kademelere ayıran ve mesleğe aşamalar getiren 180 soru arasında Atatürk'e ilişkin tek bir sorunun bile bulunmadığını ifade etti. Sınav sorularını okumadığını söyleyen ÖSYM Başkanı Prof. Dr. Ünal Yarımağan ise, "Sınav tekrarlanabileceği için soruları kamuoyuna açıklamayacağız. Sınavda hangi konularda test olacağı Milli Eğitim Bakanlığı'nca çıkarılan yönetmelikte vardı" dedi. 



</TEXT>
</DOC>
