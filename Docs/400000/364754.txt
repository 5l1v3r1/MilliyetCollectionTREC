<DOC>
<DOCNO> 364754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonspo09.html </URL>
<DATE> 2005/07/27/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Ersen Martin'den Beşiktaş'a sitem "Ya alın ya da rahat bırakın" 
</HEADLINE>
<TEXT>

     Osman Nuri BOYACI DENİZLİ DHA 

      DENİZLİSPOR’un golcü futbolcusu yılan hikayesine dönen Beşiktaş'a transferinden çok rahatsız olduğunu söyledi. 
     Beşiktaş Teknik Direktörü Rıza Çalımbay'ın isteği üzerine görüşmelerin tekrar başladığını belirten Ersen Martin, Ya beni alın ya da artık rahat bırakın'' diyerek son noktayı koyarken, Bir yıldır transfer söylentileri yüzünden allak bullak oldum. Bu tür haberler konsantremi bozuyor. tam kendimi toparladım derken yeniden transfer söylentileri gündeme geliyor. Beşiktaş yönetimine sesleniyorum. Ya beni alın, ya rahat bırakın'' dedi. 
     Sezon sonunda Rıza Çalımbay ile birebir görüşmeler yaptığını söyleyen tecrübeli futbolcu, Rıza Çalımbay beni istiyor, ancak yönetimler bir türlü anlaşamıyor. Beşiktaş'ta oynamak her futbolcunun hayalidir. Beşiktaş formasını giydim. Eğer şimdi de giymemi istiyorlarsa seve seve giyerim, ancak bu iş bir an önce sonuçlansın'' diye konuştu. Hala Denizlispor’un futbolcusu olduğunu dile getiren Ersen Martin, yeşil siyahlı taraftarlardan kendisine sahip çıkılmasını isterken, şöyle konuştu 
     Eğer transfer olmazsam Denizlisporlular bu sezon çok iyi bir Ersen Martin izleyecek. Buna söz veriyorum. Onlar yeterki bana sahip çıksın.'' Bu arada Denizlispor 2005-2006 futbol sezonunun açılışını pazar günü Denizli Atatürk Stadı'nda yapacak. Yönetim Kurulu ve PAF takımı saat 18.00’de Valilik önündeki Atatürk Anıtı’na çelenk koyacak. Yeşil siyahlı futbolcuların tek tek tanıtılacağı tören saat 20.30'da Muğlaspor'la hazırlık maçıyla sona erecek. 
     
</TEXT>
</DOC>
