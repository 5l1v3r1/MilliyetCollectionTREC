<DOC>
<DOCNO> 390342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/yasam/ayas.html </URL>
<DATE> 2005/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dündar ve Arena ekibi gözaltına alındı 
</HEADLINE>
<TEXT>


Doğu'dan getirilen çocukların tuğla fabrikasında çalıştırıldıklarını görüntüleyen gazeteci Uğur Dündar, işyeri sahibi şik yette bulununca 2.5 saat gözaltında kaldı 

TEKİRDAĞ DHA 

Arena Programı'nın yapımcısı gazeteci Uğur Dündar, Doğu ve Güneydoğu Anadolu'dan getirilerek tuğla fabrikasında çalıştırılan çocukları görüntülerken, fabrika sahibinin şikayeti üzerine gözaltına alındı. Olay dün 16.00 sıralarında Tekirdağ Kumbağ'daki bir tuğla fabrikasında meydana geldi. 

'Çocuklar toz toprak içinde' 
Aldığı istihbaratları değerlendirerek fabrikaya gelen Dündar ve ekibi, toz - toprak içinde çalışan işçi çocukları görüntüleyerek röportaj yaptı. 
Bir süre sonra fabrikaya gelen jandarma, Dündar ve arkadaşlarına gözaltına alındıklarını, kendileriyle gelmeleri gerektiğini bildirdi. 
Dündar, jandarma aracının arkasında giderken telefonla CNN Türk'e "Buradaki çocuklar acınacak haldeydi. Onlarla görüştük. Jandarmayı görünce güvenliğimizi sağlamaya geldiklerini düşünerek rahatladık. Ancak, jandarmalar işyeri sahibinin şik yeti üzerine bizi gözaltına aldı, kasetlerimize el koydu" dedi. Kumbağ Jandarma Komutanlığı'nda, 18.30'a kadar gözaltında tutulan ve ifadeleri alınan Arena ekibi, daha sonra serbest bırakıldı. 
Meslektaşlarının sorularını yanıtlayan Dündar, Çalışma ve Sosyal Güvenlik Bakanı Murat Başesgioğlu ile görüştüğünü söyleyerek, "Başesgioğlu'nun izniyle fabrikaya 2 çalışma müfettişiyle geldik. Müfettişlerin çalışmalarını görüntülüyorduk" diye konuştu. 




</TEXT>
</DOC>
