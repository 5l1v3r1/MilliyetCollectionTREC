<DOC>
<DOCNO> 352546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/soneko09.html </URL>
<DATE> 2005/06/16/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Amerikalılar batığın faturasını sorumlulara, Türkiye devlete kesiyor 
</HEADLINE>
<TEXT>

     Kenan Şanlı Referans Gazetesi 

Verdikleri raporlarla halkı yanıltıklarında bunun faturasını Enron örneğinde olduğu gibi bağımsız denetim ve sorumlu tüm şirketleri ödüyor. Türkiye'de ise batık bankalara 'tam not' veren bir tek şirket bile soruşturmaya uğramıyor. Faturayı vatandaş ödemek zorunda kalıyor. 
     ABD'de olduğu gibi gelişmiş ülkelerde halkı yanıltıkları zaman faturayı bağımsız denetim kuruluşları ve sorumlu tüm şirketler öderken, Türkiye'de batık bankalar örneğinde olduğu gibi fatura kamuya yani vatandaşa kesiliyor. Hatta Türkiye'de bu kurumlar tersine ödüllendiriliyor. Sermaye Piyasası Kurulu SPK hazırladığı yeni yasa tasarısıyla borsaya açık Tasarruf Mevduatı Sigorta Fonu'na TMSF devredilen bankalar ve imtiyaz sözleşmesi iptal edilen enerji şirketlerinin ortaklarının zararlarının giderilmesi sağlanacak. Böylece Hazine'nin yanı sıra SPK'dan dolayı da vatandaşların üzerine yeni bir fatura yüklenecek. SPK Başkanı Doğan Cansızlar, yeni tasasıyla ilgili hafta başındaki açıklamasında "Bu çerçevede, söz konusu şirketlerin ortaklarına ait hisse senetlerinin, çağrı yoluyla satın alınması esasına dayalı kanun taslağı hazırlandı" diyordu. Hatta yakın zamanda kabul edilmesi beklenen yeni Bankacılık Kanunun aksine bu kuruluşları ödüllendirerek denetimin tamamen bu bağımsız denetim şirketleri tarafından yapılmasını öngörüyor. 
     
     45 milyar dolar fatura 

     Türkiye yakın zamanda batık bankalar dolayısıyla 45 milyar dolara yakın faturayı yüklenmek zorunda kaldı.Bu süreçte batık bankaların bazılarının sahip ve yöneticileri tutuklandı, bazıları serbest kaldı, bazıları çeşitli cezalar aldı. Bu bankaları denetleyen ve bazılarında "sağlamdır" raporu veren bağımsız denetim kuruluşları hem kamuyu hem de halka açık olan bankaların onbinleri bulan yatırımcısını yanılttıkları halde soruşturmaya bile uğramadı. 6 Aralık 2000 tarihinde el konulan Demirbank'ın dokuz aylık bilançosunda 64.2 trilyon TL kar açıklanmıştı. 22 Aralık 1999'da el konulan Esbank da dokuz aylık bilançoda 3 trilyon liranın üzerinde kar bildirmişti. 
     Oysa gelişmiş ülkelerdebu sorunlar karşısında hem bağımsız denetim kuruluşları hem de kreditörler ciddi tazminatlar ödemeye mahkum ediliyor. bir denetim şirketi olmamalarına rağmen yatırım danışmanı ve kredi kullandırdıkları Enron'un batması nedeniyle Citi Group ve JP Morgan, 2.2 milyar dolar tazminat ödemeyi kabul ettiler. 
     Peki batıda bu tür sorunlar karşısında yargı yolları açık iken Türkiye'de neden işlemiyor Uzmanlara göre bunun temel nedeni bu şirketlerin gücü ve resmi mercilerle olan ilişkileri. Ayrıca denetime ilişkin yasal altyapının sağlam bir şekilde oluşturulamamış olması ve davaların yallarca sürmesi de bu kuruluşlara yönelik yatırımcıların tazminat davaları açmasını engelliyor. 
     
     Bankalar Kanunu sorumlu tutuyor 

     Bankalar Kanunu'nun 13'üncü maddesinin ikinci fıkrasında raporları dolayısıyla yatırımcılarını zarara uğratan bağımsız denetim şirketlerinin de sorumlu oldukları şöyle belirtiliyor "Bağımsız denetim kuruluşları, bu kanun uyarınca yaptıkları faaliyetler dolayısıyla üçüncü kişilere verecekleri zararlardan sorumludur." 

Devlet Denetim Elemanları Derneği Başkanı Atılay Ergüven Denetim firmalarına hesap sorulmalı 
Doğru düzgün altyapı oluşturulmadan, sağlam kurallar getirilmeden bankaları ve borsa şirketlerine bağımsız denetim şirketlerinin denetimi esası getirildi. Onlar da denetimleri kendi bildiklerince yürüttüler. Objektif kurallara göre sorumlu olmaları gerekirken sorumluluk da kabul etmediler. Kamu yönetimi de bunları sorumlu kabul edip yasal süreç başlatmadığından zarar yatırımcı veya Hazine'nin sırtına yüklendi. Bankalar Kanunu'nun 13'üncü maddesine dayanarak da bağımsız firmalar sorumlu tutularak, hesap sorulabilir. Enron skandalında Citi Group dahi sorumlu bulunarak tazminata mahkum edilirken Türkiye'de birinci derecede sorumlu olan bağımsız denetim şirketleri bile sorumlu tutulamadı. Bağımsız denetim firmalarının sorumluluklarını içeren yasal düzenleme yapılması, bunun sözleşmelere konması lazım. Ayrıca bu şirketlere Bankalar Kanunu'na dayanılarak bugüne kadar sorumluluklarını yerine getirmedikleri gerekçesiyle hesap sorulmalı. 
     
Bankalar Yeminli Murakıpları Vakfı Başkanı Muhsin Yener Hatalarına rağmen müküfatlandırıldı 
Batık bankaları denetleyen bağımsız denetim firmalarına yaptıkları birçok hataya rağmen herhangi dava açılmadı. Çünkü dava açılması durumunda bazı resmi mercilerinde hatalı olduğu anlaşılacaktı. Ayrıca bu denetim şirketlerinin çok kuvvetli olması da bir soruşturma açılmasını zorlaştırıyor. Denetim yapan bu firmaların bankaların batmasında görevlerini iyi yapmamaları anlamında sorumlulukları var ve tazminat davası açılabilirdi. Borsada işlem gören batık banka yatırımcılarının da bağımsız denetim şirketlerine tazminat davası açma hakları var. Ancak davaların uzun sürmesi ve yatırımcıların biraraya gelememeleri nedeniyle dava açılamadı. Sözkonusu batık bankalara zamanında müdahele edilmemesinin günahı zamanında yaptıkları uyarılar ve olumsuz raporlarına rağmen Bankalar Yeminli Murakıpları'na çıkarıldı. Bağımsız denetim şirketleri yaptıkları hatalara rağmen yeni bankacılık yasa tasarısında denetimin özellikle bu şirketler tarafından yapılması öngörülerek, bu şirketler adeta mükafatlandırılıyor. Yani yeni yasayla denetim sistemi geçmişte ciddi hatalar yapan ancak sorumlu tutulmayan bağımsız denetime dayandırma düşüncesi var. 
     
     BORSADA 188.8 MİLYON YTL BATTI 

     

Şirket Kapandığı tarih Hesap sayısı Batan para tutarı YTL Esbank 22.12.1999 5.164 1.172.137 Yaşarbank 22.12.1999 17.417 8.460.855 Demirbank 06.12.2000 13.456 55.614.900 Toprakbank 03.12.2001 6.633 1.300.108 Aktaş Elektrik 19.06.2000 12.626 24.000.000 Çukurova Elektrik 12.06.2003 8.966 84.400.000 Kepez Elektrik 12.06.2003 3.215 13.860.000 Toplam - 67.477 188.808.000      
</TEXT>
</DOC>
