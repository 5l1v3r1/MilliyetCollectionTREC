<DOC>
<DOCNO> 368140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sontur31.html </URL>
<DATE> 2005/08/08/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Arkadaşının hayatı elinden kaydı 
</HEADLINE>
<TEXT>

     
     Hasan BÖLÜKBAŞ AKSARAY, DHA 

     
AKSARAY'ın Güzelyurt İlçesi'nde serinlemek için gölete giren 18 yaşındaki Uğur Ceben'in çırpındığını farkeden Recep Sökmen, arkadaşının elini tutup su yüzeyine çıkarmaya çalıştı. Ancak panik içinde çırpınan Uğur Ceben, arkadaşının elini elinden kaçırdı ve suyun derinliklerinde kayboldu. Aradaşını kurtaramadığı için gözyaşlarına boğulan Sökmen, Elinden tuttum, ama çırpınırken birbirimizden koptuk'' dedi. 
     Aksaray'da eczacı kalfalığı yapan Uğur Ceben, dün saat 23.00 sıralarında arkadaşları Emrah Taylan 14 , Recep Sökmen 16 , Yasin Kendirli 14 ve Mustafa Canlı 15 ile birlikte serinlemek için Güzelyurt Göleti'ne girdi. 5 arkadaş yer yer 25 metreyi bulan göletin derinliği 10 metreyi bulan bölümünde yüzmeye başladı. Bu sırada yüzmeyi iyi bilmediği öğrenilen Uğur Ceben, birden bire çırpınarak arkadaşlarından yardım istemeye başladı. Arkadaşlarının şaka yaptığını düşünerek müdahale etmediği Uğur Ceben'in boğulmak üzere olduğu farkeden Recep Sökmen, Uğur'un yardımına giderek elini tutup su yüzeyine çıkarmaya çalıştı. Ancak panik içinde çırpınan Uğur Ceben arkadaşının elini elinden kaçırdı ve suyun derinliklerinde kayboldu. 
     Karanlık nedeniyle gençlerin tüm aramalarına rağmen bulunamayan Uğur Ceben için jandarma devreye girdi. Olay yerine gelen jandarma ekiplerinin incelemesinin ardından Ceben'in cesedinin çıkarılabilmesi için Mersin Emniyet Müdürlüğü'ne bağlı Su Altı Arama Kurtarma Ekibi çağırıldı. 4 kişiden oluşan ekip, gölette halen Uğur Ceben'in cesedini bugün öğle saatlerine kadar bulamadı. Öğlen saatlerinde çalışmalara ara verilirken, Ceben'in cesedinin aranmasına akşam saatlerinde yeniden başlanacağı öğrenildi. 
     Arkadaşını ellerinden kayıp, suyun derinliklerinden kaybolması üzerine şoke olan Recep Sökmen gözyaşlarına boğuldu. Sökmen, Birbimizle şakalaşıyorduk. Çok neşeliydik. Daha sonra birden çırpınmaya başladı. Biz yine şaka yapıyor sandık. Ben Uğur'un sesinin ve bağırmalarının şaka olmadığını fark ettim ve hemen elimi uzatıp elini tuttum. Ama o ana kadar büyük bir panik yapıp çırpındıkça birbirimizden koptuk. hızla dibe dalıp, aradım ama bulamadım. Çok karanlıktı. Defalarca daldım ama bulamadım arkadaşımı. Çok üzgünüm'' dedi. 
     Bu arada Ceben'in ölüm haberini alan yakınları gölet kenarına akın etti. Ceben'in onlarca yakını, Uğur Ceben'in cesedinin çıkartılmasını bekliyorlar. Savcılık ise olayla ilgili olarak soruşturma başlattı. 
     
</TEXT>
</DOC>
