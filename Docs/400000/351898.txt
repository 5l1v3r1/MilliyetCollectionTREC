<DOC>
<DOCNO> 351898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sonspo28.html </URL>
<DATE> 2005/06/14/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Liverpool servete kondu... 
</HEADLINE>
<TEXT>

     Avrupa Şampiyonlar Ligi Şampiyonu FC Liverpool, kupayı kazanarak servete kondu. 
     Geçen ay İstanbul'da yapılan Şampiyonlar Ligi final maçında AC Milan'ı yenerek, Avrupa'nın kulüpler bazında en büyük kupasının sahibi olan FC Liverpool, UEFA'dan toplam 30.6 Milyon Avro Yaklaşık 50 Milyon 800 bin YTL aldı. 
     UEFA'nın televizyon yayın hakları, sponsorluklar, ve takımların ülkelerindeki izlenme oranlarıyla ölçerek belirlediği paylaşım oranlarında rakiplerini geride bırakan Liverpool, yaklaşık 415.6 Milyon Avroluk Yaklaşık 690 Milyon YTL pastada en büyük payın sahibi oldu. 
     Şampiyonlar Ligi'ne katılan 32 takım arasında paylaştırılan 415.6 milyon Avroluk parada en fazla parayı Liverpool alırken, Şampiyonlar Ligi'nde yarı final oynamayı başaran FC Chelsea, 28 Milyon Avro ile ikinci sırada yeraldı. 
     En fazla gelir elde eden ilk 4 takım arasına 3 İngiliz takımın girmesi dikkat çekerken, finalde Liverpool'un rakibi AC Milan 26.2 Milyon Avro ile üçüncülüğe yerleşti. 
     Sıralamada 4. sırayı kapan bir diğer İngiliz takımı Arsenal'in Şampiyonlar Ligi'nin ikinci turunda elenmesine karşın 23.4 Milyon Avroluk pay alması dikkat çekti. 
     Paylaşım sıralamasında İngiliz takımların ilk 4 arasına girmesi ise İngiltere'de takımların televizyonlardan takip oranına ve bunun getirdiği reklam gelirlerine bağlandı. 

     
</TEXT>
</DOC>
