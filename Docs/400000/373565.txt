<DOC>
<DOCNO> 373565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/son/soneko06.html </URL>
<DATE> 2005/08/28/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
DPT, katılım öncesi program hazırlıklarına başladı... 
</HEADLINE>
<TEXT>

     Devlet Planlama Teşkilatı DPT , Avrupa Birliği için her yıl hazırlanan Katılım Öncesi Ekonomik Program KEP çalışmalarına başladı. 
     A.A muhabirinin DPT yetkililerinden edindiği bilgiye göre, Katılım Öncesi Ekonomik Program'ın Aralık ayına kadar AB Komisyonu'na gönderilmesi planlanıyor. 
     Makro ekonomik göstergeleri kapsayacak şekilde hazırlanan Programın Yüksek Planlama Kurulu YPK ve Bakanlar Kurulu'na sunulması, burada kesinleşecek rakam ve politikaların ardından da Avrupa Birliği'ne gönderilmesi hedefleniyor. 
     Katılım Öncesi Ekonomik Program'ın bu yıl ki formatında geçen yıla göre farklılıklar bulunduğu da belirtilirken, yeni KEP'in içerik yönünden daha da geliştirileceği ifade ediliyor. 
     
     KEP NEYİ KAPSIYOR 
     Öte yandan, Katılım Öncesi Ekonomik Program, aday ülkelerin Kopenhag ekonomik kriterlerini sağlamak üzere, uygulayacakları ekonomi politikası ve yapısal reformları içeriyor. 
     Katılım öncesi mali izleme süreci kapsamında, aday ülkeler her yıl Katılım Öncesi Ekonomik Program hazırlıyor. 
     Bu doküman cari yıla ilave olarak, ileriye yönelik 3 yıllık bir perspektif ile hazırlanıyor ve her yıl da güncelleştiriliyor. 
     Bu arada, geçen yıl hazırlanan KEP, Avrupa Komisyonu'na sunulan bir belge olmaktan öte, aynı zamanda IMF ile yapılan orta vadeli programın da referans belgesini oluşturmuştu. 
     
</TEXT>
</DOC>
