<DOC>
<DOCNO> 381389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/son/sonspo16.html </URL>
<DATE> 2005/09/25/ </DATE>
<TIME> 18.55 </TIME>
<AUTHOR>  </AUTHOR>
<HEADLINE>
İstanbul Boks birinciliği sona erdi... 
</HEADLINE>
<TEXT>

     Gençlik ve Spor İl Müdürlüğü Boks İl Temsilciliği tarafından düzenlenen İstanbul Boks Birinciliği sona erdi. 
     Esenler Hakkı Başar Spor Salonu’nda gerçekleştirilen birincilikte, bugün final müsabakaları yapıldı. 
     Bayanlarda 50 kiloda Yıldız Gülcan Perpa , erkeklerde 48 kiloda Altan Uyanık Beşiktaş , 51 kiloda Kadri Kordel Fenerbahçe , 54 kiloda Ümit Seyhan İstanbul Tekelspor , 57 kiloda Ali Boğurcu İstanbul Tekelspor , 60 kiloda Gökhan Dolunay Beşiktaş , 64 kiloda Yusuf Fırat Bağcılar , 69 kiloda Serhat Değirmenci İstanbul Tekelspor , 75 kiloda Savaş Kaya İstanbul Tekelspor , 81 kiloda Hüseyin İşiler İstanbul Tekelspor , 91 kiloda İhsan Yıldırım Tarhan İstanbul Tekelspor ve artı 91 kiloda ise Kurban Günebakan İstanbul Tekelspor birincilik kürsüsüne çıktılar. 
     Final müsabakaları öncesinde boks sporuna yaptıkları katkılar nedeniyle boksör, hakem, idareci, antrenör ve gazetecilere İstanbul Gençlik ve Spor İl Müdürü Tamer Taşpınar ve İstanbul Boks İl Temsilcisi Ömer Karadeniz tarafından şilt takdim edildi. 
     
</TEXT>
</DOC>
