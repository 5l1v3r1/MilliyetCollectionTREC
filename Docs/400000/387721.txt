<DOC>
<DOCNO> 387721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sontur04.html </URL>
<DATE> 2005/10/18/ </DATE>
<TIME> 01.30 </TIME>
<AUTHOR>  </AUTHOR>
<HEADLINE>
Sirkeci Garı'nda yolcu vagonu yangını 
</HEADLINE>
<TEXT>

     Sirkeci Garı’nda bir yolcu vagonu, madde bağımlısı olduğu belirtilen bir kişi tarafından çıkarılan yangınla kullanılamaz hale geldi. 
     Yarın sefere çıkacak yolcu trenine bağlanmak üzere bekletilen 2 vagondan birinde yangın çıktı. 
     Olay yerine çağrılan itfaiye ekipleri, araçlar gara giremediği için tel örgüler arkasından su sıkarak vagondaki yangına müdahale etti. Alevler, diğer vagona sıçramadan kontrol altına alınarak söndürüldü. Vagon, kullanılmaz hale geldi. 
     Çevrede araştırma yapan polis, yangını çıkardığı belirlenen madde bağımlısı bir kişiyi gözaltına aldı. Adının C.D. olduğunu söyleyen bu kişinin, gizlice girdiği vagonda paltosunu ateşe vererek yangın çıkardığı anlaşıldı. 
     
</TEXT>
</DOC>
