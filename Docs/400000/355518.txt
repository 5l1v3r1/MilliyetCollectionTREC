<DOC>
<DOCNO> 355518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/ekonomi/eko01.html </URL>
<DATE> 2005/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İstikbal'den İKEA'ya destek 
</HEADLINE>
<TEXT>


İsveçli mobilya devi İKEA'ya iki yılda 8 milyon euroluk satış yapan İstikbal'in sahibi Boydak Holding'in Yönetim Kurulu Üyesi Mustafa Boydak 'İKEA pazarın büyümesine vesile olacak' dedi 

SİBEL ERAY - Kayseri 

İstikbal, Bellona, Hukla markalarıyla ana sektörü mobilya olmak üzere kablo, tekstil, kimya, lojistik ve finans alanlarında faaliyet gösteren Boydak Holding'in Yönetim Kurulu Üyesi Mustafa Boydak, toplam 23 şirketle 2005 yılında 1.5 milyar dolar ciro hedeflediklerini iki yılda da 80 milyon dolarlık yatırım yapacaklarını söyledi. 

Pazarın büyümesi istiyoruz 
İsveçli mobilya dev İKEA'nın Türkiye için faydalı olduğunu söyleyen Boydak, kendilerinin de İKEA'ya hammadde ve bitmiş ürün şeklinde iki yıl içinde 7 - 8 milyon euro'luk satış yaptıklarını belirtti. Boydak, "Pazarın büyümesine vesile olacaklar diye Türkiye'deki yatırımlarını destekliyorum. Bir yandan da sektör tüketicinin beğeneceği ürünler konusunda gayret gösterecek" diye konuştu. 


</TEXT>
</DOC>
