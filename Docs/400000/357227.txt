<DOC>
<DOCNO> 357227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/spor/spo08.html </URL>
<DATE> 2005/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Farklı tarife 85-60 
</HEADLINE>
<TEXT>


Bayan Basketbol Milli Takımı'nın şovu sürüyor. Yunanistan önünde güle oynaya zafere ulaşan Ay - Yıldızlı sporcularımız bugün finalde Hırvatistan ile kozlarını paylaşacak 

MURAT AĞCA 


A kdeniz Oyunları'nda rakiplerini bir bir deviren Bayan Basketbol Milli Takımımız, finale yükselmeyi başardı. Yarı finalde Yunanistan ile karşılaşan millilerimiz maça tutuk başladı, ilk periyodu 22-18 geride kapattı. Ay-Yıldızlılar ikinci çeyrekte toparlandı, Nevriye ve Şaziye ile bulduğu sayılarla 39-31 öne geçti. İkinci yarıda Korel, Şaziye ve Nevriye ile etkili olup 15. dakikada farkı 15 sayıya 50-35 çıkaran milli takım, son bölümde de rahat bir oyunla galibiyeti yakaladı. Millilerimiz bugün TSİ 16.45'te Hırvatistan ile altın için kapışacak. 

Maçın karnesi 
HAKEMLER Felipe Llamazares İspanya , Alfred Jovoviç Hırvatistan 
TÜRKİYE Nilay 6 5, Esmeral 5 , Şaziye 9 24, Serap 8 5, Nevriye 8 17, Aylin 7 2, Korel 7 13, Birsel 6 6, Yasemin 8 11, Müjde 5 , Gülşah 6 2 
YUNANİSTAN Gailitaki 5 , Karadina 6 5, Zerva 5 , Kyriakopoulou 6 6, Nikolaidou 7 12, Prassa 8 22, Kosma 5 5, Spatharou 5 , Tsarouha 6 3, Gialitaki 5 , Mouzaki 6 6, Kanatselou 5 1 
1. PERİYOT 18-22, DEVRE 39-31 Türkiye lehine , 3. PERİYOT 58-42, MAÇ SKORU 85-60 

Sudaş damgası 

Halterdeki son sporcumuz Bünyamin Sudaş, silkmede oyunlar rekoru kırarak altına ulaştı. Koparmada da gümüş kazanıp, bu branşın kapanışını çifte madalya ile yaptı 

Organizasyonda güreş ile birlikte en başarılı branşımız olan halterde son gün Bünyamin Sudaş yüzümüzü güldürdü. 105 kiloda podyuma çıkan Sudaş, silkmede oyunlar rekoru kırarak altın madalya kazanırken, koparmada da gümüş madalya elde etti. 
Tecrübeli haltercimiz, silkme müsabakasındaki ilk hakkında 215'i ikincisinde 221'i sırtladı. Bünyamin Sudaş, son hakkında da 226 kiloyu kaldırarak, kendisine ait olan 222 kiloluk Akdeniz Oyunları rekorunu da kırdı. 
Koparmada ilk hakkında 173 kiloyu omuzlayan milli sporcumuz, ikinci hakkında 178 kiloda başarılı olamadı. Son hakkında 182'yi deneyen Bünyamin Sudaş bunda da başarısız olunca, gümüş madalya ile yetinmek zorunda kaldı. 

Devler tuş oldu 69-79 

Basketbol Erkek Milli Takımımız, yarı finalde İtalya engeline takıldı 69-79. Güçlü rakibi önünde istediği oyunu sahaya yansıtamayan milliler, ikinci periyotta Ermal ve Barış'ın üçlükleriyle bir ara bir sayı öne geçti. Ancak bu seriyi sürdüremeyen ekibimiz on sayı farkla İtalya'ya boyun eğdi. Ay-Yıldızlılar bronz için bugün 19.30'da İspanya ile karşılaşacak. 

Maçın karnesi 
HAKEMLER I.Zachara Çek Cum , C. Schinas Yunanistan 
TÜRKİYE Kerem 6 11, Erkan 4 5, Hüseyin 4 3, Ermal 7 15, Barış 6 11, Ender 6 11, Kaya 6 6, Reha 5 7, Volkan 3 , Valentin 3 
İTALYA Giachetti 9 , Ress 4 , Mordente 6 , Carrareto 7 , Cittadini 8 , Garri 4 , Di Giuliomaria 5 , Lamma 4 , Boscagin 8 , Santarossa 5 , Rocca 3 
1.PERİYOT 23 - 16 İtalya , 2.PERİYOT 38 - 35 İtalya , 3.PERİYOT 56 - 48 İtalya , MAÇ SKORU 79 - 69 İtalya , BEŞ FAUL Barış 36.24 

Alkışlar Ercüment'e 

Oyunlarda atletizmde ilk madalya disk atmada geldi. Ercüment Olgundeniz 59.16'lık metrelik atışıyla üçüncü olarak bronz madalya aldı. Diğer finallerde Filiz Kadoğan gülle atmada 16.45 metreyle 5., 100 metre engellide Esen Kızıldağ 13.97'lik derecesiyle 7. olurken, 20 kilometrelik yürüyüşte Yeliz Ay parkuru tamamlayamadı. 800 metrede ise Binnaz Uslu 2.03.86 ile bu yılki en iyi derecesini koşarak ikinci sırada finale yükseldi. 

Atagün rakibine havlu attırdı 

Olimpiyat ikincisi boksörümüz Atagün Yalçınkaya, yarı final maçında İspanyol Padilla Cabrera'ya ringi dar etti. Atagün, rakibinin son anda dövüşeceğini beyan etmesi üzerine apar topar tribünden inip, ısınmadan ringe çıktı. 51 kilo boksörümüz, rakibini sersemletirken, Cabrera'yı 3. rauntun 41. saniyesinde ringe havlu atan antrenörü kurtardı. 
60'ta Selçuk Aydın, Yunanlı Saridis'in maça çıkmaması üzerine finale yükseldi. 75'te Savaş Kaya, Fransız Diambang'ı 38-27 sayıyla yenerek finalist oldu. 48'de Abdülkadir Koçak, Suriyeli'ye 29-15 ve 54'te Serdar Avcı da Fransız'a 45 - 18 yenilerek bronz madalyada kaldılar. 

Gümüş kızlar 

Almeria'da dün sona eren okçuluk müsabakalarında mücadele eden Olimpik Yay Bayan Milli Takımımız, gümüş kazandı. 
Zekiye Keskin Şatır, Damla Günay ve Derya Sarıaltın'dan oluşan milli takımımız, yarı finalde Slovenya'yı 225-216 yenerek altın mücadelesi yapmaya hak kazandı. Finalde İtalya'nın rakibi olan Ay - Yıldızlılar, Natalia Valeeva, Pia Carmen Maria Lionetti ve Elena Tonetta'dan kurulu İtalya'ya 236-232 mağlup olup, ikinci kürsüsüne çıktı. 
Finali kaybettikleri için üzgün olduklarını belirten milli takım sporcuları, Almeria'dan gümüş madalyayla dönmenin de büyük başarı olduğunu söylediler. Müsabakalara 7.5 aylık hamile olarak katılan Zekiye Keskin Şatır, "Benimle beraber karnımdaki kızım da gümüş madalya almış oldu. Herhalde o da sevinmiştir" dedi. Türkiye okçuluk müsabakalarında daha önce 1 bronz almıştı. 

Canın sağolsun 

Erkeklerde güreş müsabakalarının bitmesinin ardından bayanlar mindere çıkarken, 51 kiloda Zeynep Yıldırım gümüş madalya elde etti. Sabah seansında İspanyol rakibine ilk periyotta 3-0 üstünlük sağlayan Yıdırım, 0-0 berabere biten ikinci seti kura atışı sonunda ayak bağlama pozisyonunda kazanıp, müsabakadan 2-0 galip ayrıldı ve finale yükseldi. Ancak Yıldırım, finalde Fransız Boubyeem'e 1-0 ve 11-5'lik skorlarla yenilerek gümüşle yetindi. 59'da Nadir Uğurun Perçin ise Fransız'a iki periyotta da teknik üstünlükle 6-0 teslim oldu. 

Judoda çifte madalya 

Almeria'daki judo müsabakalarında Bayan Milli Takımımız'dan Sezer Huysuz gümüş, Seda Karadağ ise bronz madalya kazandı. 73 kiloda tatamiye çıkan Sezer Huysuz, Yunan'ı ipponla, İtalyan'ı da sayıyla yenerek finale yükseldi. İspanyol rakibine finalde sayıyla teslim olan Huysuz gümüşte kaldı. Bayanlar 78 kiloda Seda Karadağ ise S.Karadağlı rakibini ipponla yendikten sonra, İspanyol'a sayıyla teslim oldu. Karadağ, üçüncülük maçında Yunan'ı devirmeyi başardı. Erkekler 81 kiloda Irakli Uznadze ile 100'de Murat Gemalmaz ise iki maç kaybettikleri için elendiler. 

Golfte tarihi başarı 

Golf Milli Takımı, Akdeniz Oyunları'nda gümüş madalya kazanarak, Türkiye tarihindeki en önemli başarısına imza attı. Hamza Sayın, Mustafa Hocaoğlu ve Gencer Özcan'dan kurulu erkek takımı 583 puanla gümüşün sahibi oldu. Milli takım puan eşitliği halinde dahi şampiyon olacağı müsabakada İspanya'ya 1 puanla geçilerek altın madalyayı kaçırdı. Bireyselde ise Hamza Sayın 294 puan toplayarak bronz madalyayı boynuna taktı. 

İspanyol oyunu 

Akdeniz Oyunları'nda futbol yarı final programı ev sahibi İspanya'nın, İtalya ile oynadığı ve iki yıldız oyuncusunun kırmızı kart gördüğü olaylı çeyrek final maçından sonra apar topar değiştirildi. İtalya'dan da 5 kişinin kırmızı kart görmesi sonucu 2-1 İspanya'nın üstünlüğüyle sürerken 87. dakikada tatil edilen maç sonrası organizasyon komitesi gece yarısı acilen toplandı. Komite, grup maçlarında İspanya ile Türkiye'nin oynadığını gerekçe göstererek, yarı final eşleşmesini değiştirdi ve Milli Takımımız'ın Fas, İspanya'nın da Libya ile karşılaşacağını açıkladı. Yarı final karşılaşması, bugün TSİ 20.30'da başlayacak. Diğer yarı finalde ise TSİ 23.00'te İspanya ile Libya arasında oynanacak. 

Çağla - Pemra yarı finalde 

Çağla Büyükakçay - Pemra Özgen çifti Akdeniz Oyunları'nda yarı finale yükseldi. Tenis müsabakalarının 2. gününde korta çıkan Büyükakçay - Özgen ikilisi, ilk turda Sırp Jovanoviç - Coroviç çiftini 6-2 ve 6-3'lük setlerle 2-0 yenerek, ilk 4'e kaldı. Millilerimiz, 1 numaralı seribaşı olan ev sahibi ülkeden Vives Llagostera - Laura Tio çiftiyle TSİ 10.00'da final için karşılaşacak. Günün diğer maçlarında, Haluk Akkoyun, 2. turda İspanyol Nicolas Sanchez'e 6-1 ve 6-2, Umut Barış Ergüden de, İtalyan Simone Bolelli'ye 6-1 ve 6-3'lük setlerle 2-0 yenilerek, elendiler. 

Efeler'den veda 

Erkek Voleybol Milli Takımımız, çeyrek finalde İspanya ile başa çıkamadı, ev sahibine 3-0 boyun eğmekten kurtulamadı. Bu sonuçla Ay - Yıldızlı ekibimiz 12 takımın katıldığı Akdeniz Oyunları'nı 8. sırada tamamladı. Mouisse Ruiz Salonu'nda yapılan ve 63 dakika süren maçın setleri 25-19, 25-15 ve 25-18 tamamlandı. 

Madalya tablosu ÜLKE ALTIN GÜMÜŞ BRONZ TOPLAM 1. Fransa 44 35 39 118 2. İtalya 43 29 44 116 3. İspanya 30 46 39 115 4. Türkiye 13 18 22 53 5. Mısır 13 9 14 36 6. Slovenya 9 7 9 25 7. Tunus 9 5 11 25 8. Yunanistan 8 9 26 43 9. Cezayir 6 3 9 18 10. S.Karadağ 5 5 8 18 

Günün programı 
BASKETBOL 
Bayanlar 16.45 Final Türkiye - Hırvatistan 
Erkekler 19.30 3.'lük maçı Türkiye - İspanya 
FUTBOL 
20.30 Türkiye - Fas 
VOLEYBOL 
Bayanlar 19.15 Türkiye - Hırvatistan 
SUTOPU 
11.30 Fransa - Türkiye 
ATLETİZM 
19.05 Eşref Apak Çekiç Atma 
20.00 Tuncay Örs 400 m eng 
20.40 Halil Akkaş 1500 m 
BOKS 
15.00 - 23.00 Yarı final maçları 
BASKETBOL 
Bayanlar 10.00 Büyükakçay - Özgen 
Çiftler yarı final maçı 


</TEXT>
</DOC>
