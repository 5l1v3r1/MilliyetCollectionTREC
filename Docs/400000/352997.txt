<DOC>
<DOCNO> 352997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonspo29.html </URL>
<DATE> 2005/06/17/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Ribery konusu FİFA'lık oldu... 
</HEADLINE>
<TEXT>

     Galatasaray'dan olaylı bir şekilde ayrılıp Fransa'nın Marsilya takımıyla 4 yıllık anlaşma imzalayan Fransız futbolcu Franck Ribery konusu FİFA'lık oldu. 
     Uluslararası Futbol Federasyonu sözcüsü, Ribery konusunun incelenmeye başlandığını belirterek, ''Oyuncu statüsü departmanı konuyla ilgili bir dosya açtı ve her zamanki prosedüre uygun bir soruşturma başlattı'' açıklamasını yaptı. 
     Sözcü, soruşturmanın ne kadar sürebileceği hakkında ise herhangi bir bilgi vermedi. 
     Hem Galatasaray kulübü, hem de oyuncunun avukatı Patricia Moyersoen olayın FİFA'ya intikal etmesini talep etmişlerdi. Üç aydan fazladır Galatasaray'dan para almadığını öne süren Fransız futbolcu, Marsilya ile 4 yıllık mukavele imzalamıştı. Galatasaray ise yapılan kontratın iptalini istemişti. 

     
</TEXT>
</DOC>
