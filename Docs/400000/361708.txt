<DOC>
<DOCNO> 361708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sontur08.html </URL>
<DATE> 2005/07/16/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
İzmir'de yaşlı bir adam, yaralı bulundu... 
</HEADLINE>
<TEXT>

     İzmir'in Konak İlçesi'nde yaşlı bir adam, yaklaşık 2 metrelik duvarın dibinde ağır yaralı olarak bulundu. 
     AA muhabirinin aldığı bilgiye göre, Yeşildere çevre yolundaki istinat duvarı dibinde inleme sesleri duyan çevre sakinleri, olay yerine geldiklerinde, yaşlı adamı yaralı halde buldu. 
     Vatandaşların ihbarı üzerine olay yerine gelen polis ekipleri, yaralıyı ambulansla Yenişehir Eğitim ve Araştırma Hastanesi'ne götürdü. 
     Üzerinden kimlik çıkmayan ve 80 yaşlarında olduğu tahmin edilen yaralının, sağ kalçasında ve sağ kolunda kırık olduğu belirlendi. 
     Başında da kesik izine rastlanan ve Acil Servis'te kontrol altına alınan yaralının hayati tehlikesinin bulunduğu bildirildi. 
     Olayla ilgili soruşturmanın sürdürüldüğü belirtildi. 
     
</TEXT>
</DOC>
