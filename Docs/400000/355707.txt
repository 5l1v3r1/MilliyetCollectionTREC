<DOC>
<DOCNO> 355707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/son/sonyas04.html </URL>
<DATE> 2005/06/26/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Bangladeş'te bir erkeğin karnından ölü cenin çıkarıldı... 
</HEADLINE>
<TEXT>

     Bangladeş'te doktorlar genç bir adamın karnından 2 kilogram ağırlığında bir cenin çıkardı. 
     Bangabandu Tıp Fakültesi doktorlarından M.A. Mazid, ''16 yaşındaki genç adamın dün karnındaki ağrı nedeniyle hastaneye geldiğini ve doktorların bu kişinin karnından ikiz kardeşinin ölü ceninini çıkardıklarını'' belirtti. 
     Mazid, ''Ameliyat sırasında bu kişinin karnında 2 kilogram ağırlığında bir cenin bulduk. Başı dışında bütün organları gelişmişti'' dedi. 
     Jinekoloji uzmanı Nuran Nahar da çok ender rastlanan bu durumun, hamilelik sırasında yapışık iki ceninden birinin diğerinin içine girmesi ve bunun diğer ceninin karnında bir tümör gibi büyümeye başlamasıyla oluştuğunu söyledi. 
     
</TEXT>
</DOC>
