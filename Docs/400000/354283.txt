<DOC>
<DOCNO> 354283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/yazar/guclu.html </URL>
<DATE> 2005/06/22/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK'ün kırmızı çizgisi 
</HEADLINE>
<TEXT>

Bugün toplanacak Genel Kurul'da ÖSS'yi sil baştan değiştirmeyi planlayan YÖK, imam hatipliler konusunda taviz vermeyi düşünmüyor. Çelik, Genel Kurul'a katılmayacak 

YÖK Genel Kurulu, bugün İstanbul'da toplanıyor. Toplantıda üniversite giriş sistemine yönelik alternatifler değerlendirilecek. Bazı konularda nihai kararlar alınacak. Bazı konularda ise üzerinde görüş birliği sağlanan kararlar, önümüzdeki hafta toplanacak olan Rektörler Komitesi'ne götürülecek. 
21 üyeden oluşan YÖK Genel Kurulu'nda dört grup üye yer alıyor. Bunlar sırasıyla, Gürüzcüler, hükümeti temsil edenler, Teziççiler ve Çankaya'dan yana tavır alanlar şeklinde sıralanıyor. Tüm grupların farklı öneriler ile geleceği bugünkü genel kurul öncesinde, üzerinde mutabakat sağlanan konular şöyle 
2006 ÖSS'den itibaren, liselerin tüm sınıflarından soru sorulacak. Böylelikle lise son sınıfların boşalmasının önüne geçilecek. Gelecek yıldan itibaren, açıköğretime sınavsız geçiş yapılabilecek. Düz lise veya herhangi bir lise dengi okuldan mezun olan öğrenciler, ÖSS'ye hiç girmeden ve hiçbir puan gerektirmeden, önce 2 yıllık programlara, ardından da 4 yıllık bölümlere geçiş yapabilecek. Böylece, açıköğretime devam edecek öğrenciler, ÖSS k busundan kurtulmuş olacak. ÖSS'de iki grup soru yer alacak. Birinci grup Lise 1'inci sınıfa yönelik olacak. Meslek liseleri ve düz liselerde, lise 1'de ortak müfredat programı uygulanacağı için bu sorular tüm öğrencilere yönelik olacak. İkinci grup sorular ise alanlara yönelik olacak. Türkçe 2, Matematik 2, Sayısal 2, Sözel 2 adı altıntaki bu sorular ise alan puanlarının hesaplanmasında kullanılacak. Soru sayısında ve sınav süresinde değişiklik olmayacak. Yine 180 civarında soru sorulacak ve 3 saatlik bir süre verilecek. 

Önleri açılmayacak 
Üzerinde henüz görüş birliği sağlanmayan konular ise şöyle 
Meslek liselerinden mezun olan öğrenciler, kendi alanlarıyla ilgili fakültelere girişte mağdur edilmeyecek. Bu konuda örneğin iletişim lisesinden mezun olan bir öğrenci, iletişim fakültesini tercih ettiğinde, düz liselerle eşit koşullarda yarışacak. Bu öneriye, özellikle Gürüzcü kanat ile rektörlerden bazıları sıcak bakmıyor. Kabul edilmesi halinde tansiyonu önemli ölçüde düşürecek bir öneri gözüyle bakıldığı için diğer üyelerin oyuyla kabul görebilir. 03 08 şeklinde olan katsayı makasının, 03 06 şeklinde daraltılması önerisi, meslek liselerini kendi alanlarından çok diğer alanlara ve dershanelere yönelteceği için fazla kabul görmedi. Ama özellikle hükümeti temsilen üyeler bu konuda ısrarcı gözüküyor. 
YÖK'ün kırmızı çizgi olarak belirlediği ve gerçekleşmesi kesinlikle mümkün olmayacak diye altını çizdiği konular ise şu şekilde belirlendi 
Başta imam hatipler olmak üzere tüm meslek liselerinin önü, alanları dışındaki diğer fakültelere girişte açılmayacak. İmam hatip ya da herhangi bir meslek lisesinden mezun olan öğrencinin önünde, hukuk ya da tıbba girişte yasal engel olmayacak ama katsayı farkı nedeniyle geçişleri imk nsızın ötesinde olacak. YÖK'ün bugün de bu konuya sıcak bakmadığı özellikle vurgulanıyor.Meslek lisesi mezunlarına, ÖSS'de, alanlarıyla ilgili sorular sorulmayacak. Sorular yine Türkçe, Matematik, Fen ve Sosyal Bilimler'den gelecek. 
Bakan katılmayacak 
Milli Eğitim Bakanı Hüseyin Çelik'in, bakan olarak doğal başkanı olduğu genel kurula katılıp katılmayacağı merak konusu. Çelik'in toplantıya katılmak istemesine karşın YÖK'ün öneriye sıcak bakmadığı belirtiliyor. Çat kapı gelmesi halinde ne olacak sorusunun cevabı bulunabilmiş değil. 



</TEXT>
</DOC>
