<DOC>
<DOCNO> 382339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonspo42.html </URL>
<DATE> 2005/09/28/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
Fenerbahçe 3 - PSV Eindhoven 0 Maç sonucu 
</HEADLINE>
<TEXT>

     Futbolda Avrupa Şampiyonlar Ligi E Grubu’nda yapılan maçta Fenerbahçe, Hollanda’nın PSV Eindhoven takımını 3-0 yendi. 
     Şampiyonlar Ligi’nde kendi sahasında oynadığı ilk maça 3 puan almak amacıyla çıkan Fenerbahçe, ilk dakikalarda rakip kalede tehlikeli gol pozisyonu üretemedi. Özellikle sağ kanatta Serkan ile atak geliştiren sarı-lacivertliler, rakip savunmayı geçmekte zorlandı. 
     Ceza alanı dışından şutlarla gol arayan Fenerbahçe, 40. dakikada Alex’in penaltıdan attığı golle 1-0 öne geçti. İlk yarının son anlarında Selçuk ile önemli bir gol pozisyonunu değerlendiremeyen sarı-lacivertiler devreyi 1-0 önde kapadı. 
     Karşılaşmanın ilk dakikalarında kontrollü bir futbol ortaya koyan PSV Eindhoven, kalesinde rakibine önemli bir pozisyon vermedi. İlk yarıda rakip kalede iki pozisyon bulan konuk ekip, 37. dakikada Farfan’ın ceza alanı dışından kullandığı serbest vuruşta gole yaklaştı. 40. dakikada Vannegor of Hesselink’in neden olduğu penaltıdan Alex’in attığı golle 1-0 yenik duruma düşen Hollanda ekibi, 45. dakikada Hesselink’in kırmızı kartla oyundan atılmasıyla devreyi 1-0 yenik ve 10 kişi tamamladı. 
     4. dakikada Appiah’ın soldan ortasında, ceza alanı içinde 
     Anelka’nın kafa vuruşunda, kaleci Gomes topu kontrol etti. 
     10. dakikada ceza alanının sol çaprazında topla buluşan Vannegor 
     of Hesselink’in sert şutunda, kaleye parelel giden top auta çıktı. 
     14. dakikada orta sahadan aldığı topu sağ kanattan ceza alanına 
     kadar getiren Serkan’ın ortasında, kaleci Gomes, Anelka’dan önce meşin yuvarlağa sahip oldu. 
     21. dakikada Anelka’nın ceza alanı dışından yerden vuruşunda, top kaleci Gomes’te kaldı. 
     28. dakikada Appiah’ın ceza alanı dışından sert şutunda, Cocu’ya çarpan top kornere çıktı. 
     29. dakikada Alex’in sağdan kullandığı korner atışında, ceza alanı içinde yerden seken topa Nobre yarım voleyle vurdu, meşin yuvarlak üstten auta gitti. 
     37. dakikada ceza alanı hemen dışından Farfan’ın kullandığı serbest vuruşta, meşin yuvarlak az farkla auta çıktı. 39. dakikada Alex’in sağdan kullandığı korner atışında, ceza alanı içinde Nobre’nin vuruşunda, top yerde yatan Vannegor of Hesselink’in eline çarpınca hakem Gonzales penaltı noktasını gösterdi. 
     40. dakikada penaltı atışını kullanan Alex, meşin yuvarlağı filelere göndererek, takımını 1-0 öne geçirdi 1-0 42. dakikada Farfan’ın ceza alanı dışından vuruşunda, top kaleci Volkan’da kaldı. 
     45. dakikada Alex’in pasıyla ceza alanı sağ çaprazında topla buluşan Selçuk’un kaleciyle karşı karşıya kaldığı pozisyonda vuruşunda, top az farkla yandan auta gitti. 
     45. dakikada orta sahada Vannegor of Hesselink, Selçuk’u formasından çekince hakem Gonzales, ikinci sarı kartını gösterip bu oyuncuyu kırmızı kartla oyun dışına gönderdi. 
     
     İlk yarı sonucu Fenerbahçe 1 - PSV Eindhoven 0 

     

     
</TEXT>
</DOC>
