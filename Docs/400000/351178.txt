<DOC>
<DOCNO> 351178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/magazin/amag.html </URL>
<DATE> 2005/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Anıtkabir'de muhteşem gece 
</HEADLINE>
<TEXT>


"Ata'ya Saygı" gecesi, Cumhurbaşkanlığı Senfoni Orkestrası konserine ve Atatürk kıyafetleri defilesine sahne oldu 

ANKARA Milliyet 

ANITKABİR, Hava Kuvvetleri Komutanlığı himayesinde faaliyet gösteren Kartal Vakfı'nın düzenlediği "Ata'ya Saygı" gecesinde, ilk kez Cumhurbaşkanlığı Senfoni Orkestrası CSO konserine ve bir defileye ev sahipliği yaptı. Faruk Saraç'ın fotoğraflardan yararlanarak hazırladığı "Atatürk Kıyafetleri Gösterisi"nde, Atatürk'ün eşi Latife Hanım ve manevi kızları Afet İnan ile Sabiha Gökçen, başı açık kıyafetlerle temsil edildi. 

Sezer katılamadı 
CUMHURBAŞKANI Ahmet Necdet Sezer, belindeki rahatsızlık nedeniyle geceye katılamadı. CHP Genel Başkanı Deniz Baykal, DSP Genel Başkanı Zeki Sezer, Genelkurmay Başkanı Orgeneral Hilmi Özkök ve kuvvet komutanları ise davetliler arasındaydı. Davetli olmalarına rağmen, kabine üyelerinden geceye katılan olmadı. Gecede ayrıca, "Atatürk Özel Kitaplığı" da açıldı. 


</TEXT>
</DOC>
