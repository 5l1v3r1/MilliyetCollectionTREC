<DOC>
<DOCNO> 399507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/spor/aspo.html </URL>
<DATE> 2005/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tigana'dan karşı taktik 
</HEADLINE>
<TEXT>


Beşiktaş Teknik Direktörü, bugünkü rakibi Zenit'in kontratak bir futbol anlayışını benimsediğini vurguladı, "Boş alan bırakmayacağız. Rus ekibinin en hızlı futbolcusu Kerzhakov'a özel önlem alacağız" diye konuştu 

SERDAR SARIDAĞ 


Beşiktaş Teknik Direktörü Jean Tigana, Zenit maçı öncesinde takımın son durumu ve rakiple ilgili düşünceleri konusunda bir basın toplantısı yaptı. 
UEFA Kupası'ndaki rakibin zorlu bir rakip olduğuna işaret eden Fransız çalıştırıcı, "Kazanmak zorundayız. Kontratak futbolu seven ve iyi oynayan bir ekiple karşılaşacağız. Kendi evlerinde bile Sevilla'ya karşı kontratak oynadılar. İki tane hızlı oyuncuları var. Boş alan bırakmayacağız, Kerzhakov'a önlem alacağız" diye konuştu. 
Tigana, Ailton'un cezası ve kırmızı kartlar konusunda ise şunları söyledi 
"Sivasspor maçında gördüğümüz kırmızı kartlar umarım son olur. Pozisyon gereği görülen kırmızı kartlar normaldir, ama bu şekilde görülen kırmızı kartlar hiç hoş değil. Ailton'a iç tüzüğü gereği ceza verilmiştir. Biz de bu cezayı uygulamak zorundayız. Kendisine ekstra bir ceza vermeyeceğiz. Oynayıp, oynamayacağına daha sonra karar vereceğiz." 
Pascal Nouma konusundaki soruları da yanıtlayan Beşiktaş Teknik Direktörü, "Nouma'yı iyi tanırım. Ama iki yıldır kendisini izlemiyorum. Üst düzey futbol oynayıp, oynamadığını bilmiyorum. Ama bu soruyu bana iki yıl önce sorsaydınız, gözüm kapalı 'evet' derdim. Ama öncelikle kendi futbolcularıma bakmak zorundayım, dışarıya kapalıyız. Sakat oyuncularım var. İdmana hiç çıkmayanlar bile var, daha onları görmedim. Devre arasına kadar kendi iç bünyemle ilgilenmek zorundayım" dedi. 
Tigana, Sergen konusundaki çıkan dedikoduların gerçek dışı olduğunu belirterek, "Onunla, herhangi bir ayrılık söz konusu değil, bu konuda da hiç bir talebim olmadı" yorumunu yaptı. 

BEŞİKTAŞ 
Cordoba 
Ali Tandoğan 
İ.Toraman 
Çağdaş 
Adem Dursun 
Ahmed Hassan 
Okan 
Kleberson 
İ.Üzülmez 
Sergen 
İ.Akın 

ZENIT 
Çontofalsky 
Sketal 
Mares 
Hagen 
Anyukov 
Radimov 
Spivak 
Arshavin 
Denisov 
Vlasov 
Kerzhakov 

KUPA O G B M A Y ŞKK - ŞL 48 14 10 24 45 77 KGK 20 4 4 12 21 38 UEFA 40 14 10 16 56 52 TOPLAM 108 32 24 52 122 167 

O G B M A Y P Zenit 3 2 0 1 4 3 6 Bolton 3 1 2 0 3 2 5 Sevilla 2 1 0 1 4 2 3 Guimaraes 2 0 1 1 2 3 1 Beşiktaş 2 0 1 1 1 4 1 

Sevilla - Guimaraes 
Beşiktaş'ın yer aldığı 
H Grubu'nda, diğer maçta bugün İspanyol Sevilla takımı, sahasında Portekiz ekibi Guimaraes'i ağırlayacak. Karşılaşma 21.45'te başlayacak. 


</TEXT>
</DOC>
