<DOC>
<DOCNO> 382218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/soneko08.html </URL>
<DATE> 2005/09/28/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
S P'den not artırım siyali 
</HEADLINE>
<TEXT>

     Uluslararası kredi derecelendirme kuruluşu Standard And Poors'un S P Türkiye Analisti Farouk Soussa, AB süreci ve cari işlemlerdeki gelişmelere göre önümüzdeki dönemde olumlu yönde bir kredi notu değişikliği olabileceğini söyledi. CNBC-e'ye açıklama yapan Soussa, AB'ye katılım sürecinin Türkiye için dolaylı yoldan çok etkili olacağını belirtti. Soussa, "Bu mali politikaların devamı ve yabancı yatırımcı akışı açısından olumlu olacak. Kredi notunu da olumlu yönde etkileyebilir, ancak şu anda bu konuda bir spekülasyon yaratmak bulunmak istemiyoruz" dedi. 
     Türkiye'nin bazı zayıf ve güçlü noktalarının bulunduğuna işaret eden Soussa,"Türkiye'nin en zayıf noktası cari işlemler açığı bu ana endişelerden birisi, bu konuda özellikle dış finansman açısından bir hassasiyet sözkonusu olabilir." dedi. Cari açıkta önümüzdeki günlerde bir azalmanın sözkonusu olabileceğini ifade eden Soussa, "Bu oldukça gerçekçi, Türkiye'de önemli yapısal değişiklikler oluyor, bu kredi notuna da olumlu yansır." şeklinde görüş belirtti. Soussa, yabancı sermaye akışının devam etmesi ve AB sürecinin olumlu seyretmesi durumunda, cari açığın daha az endişe edici olacağını ifade etti. 
     
     GÖSTERGELER OLUMLU YÖNDE 
     Soussa, özelleştirmelerin sürmesi ve reformların uygulanmasının çok önemli olduğunu belirterek,"Özellikle vergi idaresinin yeniden yapılanması, sosyal güvenlik ve bankacılık konuları önemli, bunları takip edeceğiz. Şimdiye kadar baktığımızda göstergeler çok olumlu yönde" şeklinde konuştu. 
     Özelleştirmelerin önemli olduğunu, ancak geçici kaynak oluşturduğun kaydeden Soussa, "Özelleştirmeden gelecek yıl bu kadar iyi gelirler elde edilemeyebilir. Faiz dışı fazla hedefinin bu çerçevede beklenen özelleştirmelere göre ayarlanması sözkonusu olabilir." dedi. 

REFERANS GAZETESİ 
     
</TEXT>
</DOC>
