<DOC>
<DOCNO> 395140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonsiy12.html </URL>
<DATE> 2005/11/15/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
YÖK Başkanı Teziç Aşkın henüz kendine gelebilmiş değil 
</HEADLINE>
<TEXT>

     -YÜCEL AŞKIN’IN SAĞLIK DURUMU... 
     -YÖK BAŞKANI PROF.DR. TEZİÇ 
     -"YÜCEL AŞKIN’IN ANKARA’YA GETİRİLMESİYLE İLGİLİ BİR GİRİŞİMDE BULUNMADIK. BUNA KARAR VERECEK OLAN DOKTORLARDIR" -"DAHA TOPARLANMASI LAZIM, KENDİNE HENÜZ GELEBİLMİŞ DEĞİL" ANKARA A.A - 15.11.2005 - YÖK Başkanı Prof. Dr. Erdoğan Teziç, cezaevinde geçirdiği rahatsızlık sonucu hastaneye kaldırılan Van Yüzüncü Yıl Üniversitesi Rektörü Prof. Dr. Yücel Aşkın’ın Ankara’daki bir hastaneye getirilmesiyle ilgili olarak herhangi bir girişimde bulunmadıklarını bildirdi. Prof. Dr. Teziç, buna doktorların karar vereceğini söyledi YÖK’ün Bilkent Otel’de düzenlediği "Uluslararası Yüksek Öğretim Konferansı"na katılan Prof. Dr. Teziç, konferansta verilen ara sırasında gazetecilerin sorularını yanıtladı. 
     Yücel Aşkın’ın Ankara’ya getirilmesiyle ilgili herhangi bir girişimde bulunmadıklarını bildiren Prof. Dr. Teziç, "Yücel Hoca’nın sağlık durumunun kararını verecek olan doktorlardır. Biz resen hiçbir şekilde karar veremeyiz, bu uzmanlık işidir. Sağlık, hassas bir konudur. Ayrıca bu işin yasal bir prosedürü vardır. Bizim istememizle olmaz" diye konuştu. 
     Aşkın’ın sağlığının, bir seyahat yapıp yapamayacak durumda olduğuna doktorların karar vereceğini yineleyen Prof. Dr. Teziç, Aşkın’ın sağlığı hakkında sürekli bilgi aldıklarını ifade etti. 
     Prof. Dr. Teziç, Aşkın’ın son durumunun sorulması üzerine, "Daha toparlanması lazım, henüz kendine gelebilmiş değil" yanıtını verdi. 
     Prof. Dr. Teziç, Aşkın’ın sağlık durumuna ilişkin olarak eşi Oya Aşkın ile görüşüp görüşemediği sorusunu da, "Oya Aşkın, eşinin yanında kaldığı için odadan telefonla görüşülmüyor. Ben oradaki öğretim üyesi arkadaşlarımla ve rektör yardımcılarıyla görüştüm" diye yanıtladı. 
     
</TEXT>
</DOC>
