<DOC>
<DOCNO> 391066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/soneko09.html </URL>
<DATE> 2005/10/31/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kimse aldırmıyor... Kesilen cezaların yüzde 14.6'sı ödendi... 
</HEADLINE>
<TEXT>

     Türkan Al - Gökçen Çamlıyurt AA 

Vatandaş, para cezalarını ödemeye yanaşmıyor. Yılbaşından bu yana kesilen her 100 liralık para cezasının ancak 14.6 lirası tahsil edilebildi. 
     Maliye Bakanlığı Muhasebat Genel Müdürlüğü verilerine göre, 2004 yılının 9 ayında, vatandaşa 6 katrilyon 795.3 trilyon lira para cezası kesildi. 
     2005'in 9 aylık döneminde ise vatandaşa kesilen ceza tutarında geçen yılın aynı dönemine oranla yüzde 18.1 artış oldu. Bu yıl toplam ceza tutarı, 8 katrilyon 27.8 trilyon liraya yükseldi. 
     Bu yıl Eylül sonu itibariyle vatandaşa kesilen cezaların 6 katrilyon 210.4 trilyon lirasını vergi cezaları oluşturdu. Bu dönemde trafik canavarlarına 308.3 trilyon lira ceza verilirken, idarenin kestiği ceza tutarı 340.3 trilyon lira, mahkemelerin ise 212.5 trilyon lira olarak belirlendi. 
     Geri kalan tutar da, diğer işlemlerle ilgili cezalardan meydana geldi. 
     
     CEZALAR ÖDENMİYOR 
     Devlet, 2004'ün ilk 9 ayında vatandaşa uyguladığı 6 katrilyon 795.3 trilyon liralık cezanın, 1 katrilyon 606 trilyon lirasını tahsil etti. Böylece, geçen yıl sözkonusu dönemde cezalardaki tahsilat oranı yüzde 23.6 olarak gerçekleşti. 
     2005'in 9 aylık döneminde ise vatandaşa kesilen ceza miktarı artarken, bunların toplanabilen bölümü geçen yılın da altında kaldı. Bu yıl Eylül sonu itibariyle 1 katrilyon 171.1 trilyon lira para cezası tahsil edilebildi. Bu şekilde tahsilat oranı da yüzde 14.6 olarak hesaplandı. 
     
     BU YILKİ GELİR HEDEFİ 2.5 KATRİLYON LİRA 
     2006 Yılı Merkezi Yönetim Bütçe Tasarısına göre, önümüzdeki yıl devlet, vatandaştan 2 katrilyon 460 trilyon lira 2 milyar 460 milyon YTL para cezası toplamayı hedefliyor. 
     Bu cezaların 130 trilyon lirasının 130 milyon YTL yargı, 160 trilyon lirasının 160 milyon YTL idari, 290 trilyon lirasının 290 milyon YTL vergi, 480 trilyon lirasının da 480 milyon YTL trafik cezalarından oluşması bekleniyor. 
     2006 yılında vatandaştan alınması öngörülen vergi ve diğer amme alacaklarına ilişkin gecikme zammı tutarı 1 katrilyon 238 trilyon lira 1 milyar 238 milyon YTL , cezai faiz 12 trilyon lira 12 milyon YTL olarak hesaplanıyor. Diğer cezaların da 150 trilyon lira 150 milyon YTL olması planlanıyor. 
     Bu durumda, yeni yılda vatandaştan günde ortalama 6.7 trilyon lira 6.7 milyon YTL , saatte de 280 milyar lira 280 bin YTL para cezası alınması öngörülüyor. 
     Bütçede, 2007 yılındaki toplam ceza geliri 2 katrilyon 697 trilyon lira 2 milyar 697 milyon YTL , 2008 yılında da 2 katrilyon 910 trilyon lira 2 milyar 910 milyon YTL olarak yer alıyor. 
     
</TEXT>
</DOC>
