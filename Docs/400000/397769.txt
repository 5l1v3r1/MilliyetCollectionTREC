<DOC>
<DOCNO> 397769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/dunya/axdun01.html </URL>
<DATE> 2005/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Schröder'den ders gibi istifa 
</HEADLINE>
<TEXT>


FRANKFURT Milliyet 


Aktif siyaset yaşamından 61 yaşında çekilen eski Almanya Başbakanı Gerhard Schröder'in yakın çevresine, "Ne yapsaydım, Meclis'te fosil gibi en arka sırada mı otursaydım" dediği belirtildi. 
Almanya başbakanlığını önceki gün Hıristiyan muhafazak r Angela Merkel'e devreden, dün de milletvekilliğinden istifa eden Schröder, yakın çevresine yaptığı bir açıklamayla yaşlı politikacılara ders verdi. Bild gazetesi, Schröder'in, siyaseti bırakma kararıyla ilgili olarak yakın çevresine, "Daha ne yapacaktım Bir fosil olarak en son sırada oturmak. Bu bir şey getirmez ki" dediğini yazdı. 

Dokunulmaz değil 
İstifasıyla dokunulmazlık zırhını da kaybeden Schröder, günlük yaşama hızlı bir dönüş yaptı. Uzun bir aradan sonra dün geç kalkan Schröder, öğleye doğru sade bir vatandaş olarak Berlin sokaklarında dolaştı. SPD merkezinin 4. katında yer alan yeni bürosu ile yeni evi arasındaki 500 metrelik yolu, yaya olarak kat etti. Alman devleti, Schröder'e 80 metrakarelik bir ev verdi. Schröder'e ayrıca, hayatı boyunca kullanması için büro, sekreter, büro elemanı, makam aracı ve koruma veriliyor. 
Schröder, avukatlık mesleğini icra edebileceği yeni bir büro daha arıyor. 


</TEXT>
</DOC>
