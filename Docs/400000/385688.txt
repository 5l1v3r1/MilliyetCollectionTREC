<DOC>
<DOCNO> 385688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/yasam/axyas01.html </URL>
<DATE> 2005/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk askerine 'şükran' 
</HEADLINE>
<TEXT>


Sesini duyurma çabasıyla yorgun düşmüştü. Bir ışık gördü ve kendisini çıkaran askere sıkı sıkı sarıldı. 52 saat enkaz altında kalan 43 yaşındaki Şiraz'ın "Şükran Şükran" sözleriyle teşekkür ettiği bir Türk askeriydi 


Pakistan'da arama-kurtarma çalışmalarını zorluklar içinde sürdüren Genelkurmay Başkanlığı Doğal Afet Kurtarma Taburu DAK , 52 saat enkaz altında kalan Şiraz 43 adlı kadını kurtardı. İngiltere'den getirilen Labrador cinsi özel eğitimli Ledi adlı köpeğin de yer aldığı kurtarma çalışmalarıyla hayata yeniden "Merhaba" diyen Pakistanlı kadın, Türk askerine "Şükran, şükran" diyerek teşekkür etti. 

Türkiye'den 93 kişi gitti 
Türkiye, Pakistan'da meydana gelen deprem nedeniyle felaket bölgesine toplam 93 arama-kurtarma ve sağlık personeli, 5 araç, 2 ambulans, 3 arama-kurtarma köpeği ve yardım malzemeleri gönderdi. 
İslamabad'a ulaşan ekipler, gece yarısı askeri kamyonlarla depremin ağır hasar verdiği Muzafferabad kentine doğru yola çıktı. Yardım malzemelerinin taşındığı kamyonlarla gerçekleşen yolculuk yaklaşık 8 saat sürdü. Soğuk hava ve bozuk yollardan olumsuz etkilenen ekipler, kente ulaşır ulaşmaz çalışmalara başladı. Türk ekipleri, halkı muayene etti tetanos ve difteriye karşı aşıladı. 

Salgın hastalık tehlikesi 
Kurtarma çalışmalarının zorlukla sürdüğü cesetle dolu sokaklarda ceset kokusu h kimdi. Yetkililer, salgın hastalık uyarısında bulunurken, uluslararası yardımın tam olarak ulaşamaması nedeniyle sedye sıkıntısı yaşandı. Cesetler kucakta taşınarak yol kenarlarına bırakıldı. Yaralılar helikopterlerle İslamabad'a taşındı. 
Yakınlarına ulaşamayanlar, ellerindeki fotoğrafları arama-kurtarma ekiplerine göstererek yakınlarını ararken, Muzafferabad'daki spor sahası, sahra hastanesi olarak kullanılmaya başlandı. 
Erzak dağıtımında izdiham yaşanıyor haberleşmenin sorun olduğu kente elektrik verilemiyor. 

Enkazda h l canlı insan var 
Başbakanlık Türkiye Acil Durum Yönetimi Genel Müdürlüğü'nden dün yapılan yazılı açıklamada, Türkiye'den giden yardım ekiplerinin, Muzafferabad'ın 2 stratejik yerinde kamp kurarak çalışmalara başladığı, Kızılay'ın da Pakistan Kızılay'ı ile İslamabad'da çalışmalara başladığı bildirildi. 
TSK-DAK Taburu ve GEA Arama Kurtarma Ekibi ile Sivil Savunma Arama Kurtarma Ekipleri'nin çalışmalarının sürdüğünün belirtildiği açıklamada, yıkıntılardan canlı insan kurtarılması ihtimalinin yüksek olduğuna işaret edildi. 

'17 Ağustos'tan da vahim' 

SERHAT OĞUZ İstanbul 
Pakistan'ı vuran depremin ardından, afet bölgesine ulaşan ilk ekip GEA'ydı. 23 saat içinde felaketin merkezlerinden Muzafferabad'a ulaşan 8 kişilik Türk arama kurtarma ekibi GEA, 2 günde 6 kişiyi enkaz altından kurtardı. GEA üyeleri, 17 Ağustos Marmara depreminden daha vahim bir tabloyla karşılaştıklarını söylediler. 
Çalışmalara, tamamen yıkılmış olan çocuk hastanesinden başlayan Özgür Bozoğlu liderliğindeki GEA, enkazdan 20 ceset çıkardı. Depremde yerle bir olan bazı binalardan çığlıklar gelmesi üzerine ekip 2'ye bölündü. National Bank ve çevresinde çalışan ekip, 14 saat içinde 6 kişiyi enkaz altından canlı çıkarmayı başardı. 

'Tek yardımcımız Türkler' 

LONDRA DHA 
Muzafferabad'da kurtarma çalışmaları yapan Türk ekibi, İngiliz Independent gazetesinin manşet haberinde yer buldu. Muhabir Justin Huggler, "Ölüm vadisinde umut ve keder" başlıklı haberinde, Türk ekibinin enkazdan bir afetzedeyi çıkarışını anlattı. Depremde 2 erkek kardeşini kaybeden Faiz Bangasa, Huggler'a, Pakistan hükümetinin kurtarma çabalarında yetersiz kaldığını belirterek, "Burada herkes kendi işini kendi görmek zorunda bırakılıyor, kimse bir şey yapmıyor. Bize tek yardım edenler Türkler" dedi. 

Pakistan'da 40 bin ölü 

Yardım helikopterlerinin gökyüzünden kefen atmaya başladığı ülkede 40 bin ceset, 2.5 milyonu aşkın da evsiz var 

DIŞ HABERLER SERVİSİ 
Birleşmiş Milletler BM , Güney Asya'da cumartesi sabahı meydana gelen 7.6 büyüklüğündeki depremin Pakistan bilançosunun sanılanın çok üstüne çıktığını ve 30-40 bin ölü olduğunu açıkladı. Bölgede 2.5 milyon kişinin de sığınağa ihtiyaç duyduğu belirtildi. 
Depremin vurduğu ülkelerden Hindistan'ın Cammu Keşmir eyaletinde ölü sayısı 656'ya, yaralı sayısı da 990'a ulaştı ölü sayısının 2 bini bulabileceği bildirildi. Hintli yetkili Naim Ahtar, bölgede birçok dağ köyüne ulaşılamadığını ve buralarda yaşayan yaklaşık 10 bin kişiden haber alınamadığını söyledi. 

'Çocuk çığlıkları geliyor' 
Pakistan'daki Balakot'ta okul binasının yıkıntıları arasından 6 yaşındaki Sultan adlı çocuk sağ kurtarıldı. Yöre sakinleri, okulun enkazı altında yaklaşık 400 öğrenci bulunduğunu ve enkazdan çocuk sesleri duyduklarını belirttiler. Öte yandan, Pakistan kontrolündeki Azad Keşmir'in başkenti Muzafferabad'da yağmalamaların arttığı, yağmacılarla dükk n sahipleri arasında arbede yaşandığı bildirildi. 

Türkiye'ye teşekkür 
ABD, Pakistan'a 50 milyon dolarlık bir başlangıç yardımı yapma kararı aldı. Kuveyt 100 milyon dolar, Malezya 1, Güney Kore de 3 milyon dolar bağış yapacağını açıkladı. Pakistan'ın Ankara Büyükelçisi emekli Korgeneral Syed Iftikhar Hussain Shah da yardımları için Türkiye hükümeti ve halkına teşekkür etti. 

Hindistan - Pakistan yakınlığı 
Nükleer rekabette yıllardır karşı karşıya kalan ve tartışmalı Keşmir bölgesi yüzünden birçok kez çatışan Hindistan ve Pakistan, iki ülkeyi de vuran deprem sayesinde yakınlaştı. Hindistan, deprem için önerdiği yardımın Pakistan tarafından kabul edildiğini, bu ülkeye 25 ton yardım malzemesi gönderileceğini bildirdi. 

Yardım etmek isteyenlere 
TC Ziraat Bankası Filistin Cad. GOP şubesi, Ankara 
3458112 5012 Amerikan Doları Hesabı 3458112 5011 Yeni Türk Lirası Hesabı 
Hükümet Sözcüsü Cemil Çiçek, Diyanet İşleri'nin 14 Ekim'de camilerde, yardım kampanyası başlatacağını bildirdi. 


</TEXT>
</DOC>
