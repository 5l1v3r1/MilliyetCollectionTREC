<DOC>
<DOCNO> 359294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sondun48.html </URL>
<DATE> 2005/07/08/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Kızıl Tugaylar'ın üç üyesine müebbet... 
</HEADLINE>
<TEXT>

     İtalya’da iki hükümet danışmanını katleden Kızıl Tugaylar örgütünün üç üyesi, bugün müebbet hapse mahkum edildi. 
     1970’li yıllarda İtalya’yı çok korkutan ve Başbakan Aldo Moro’yu 
     katleden Kızıl Tugaylar örgütünün üç üyesi Nadia Desdemona Lioce, Roberto Morandi ve Marco Mezzasalma, bugün Roma’da ağır ceza mahkemesince iki cinayetten ömür boyu hapse mahkum oldu. İtalya Çalışma Bakanlığı’nın danışmanı Massimo D’Antona 1999’da evinin önünde katledilmiş, katiller bulunamamıştı. 2002’de yine Çalışma Bakanlığı danışmanı Marco Biagi, evinin önünde öldürülünce derinleştirilen sonuşturmada iki cinayeti de "yeni Kızıl Tugay" örgünün üç üyesinin işlediği açığa çıkarıldı. Çalışma Bakanı Roberto Maroni, mahkeminin verdiği hükmü kutlayarak, canilere hak ettiği cezanın verildiğini söyledi. 
     
</TEXT>
</DOC>
