<DOC>
<DOCNO> 380984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sontur40.html </URL>
<DATE> 2005/09/23/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Köyde kızların müstehcen fotoğraflarını çekme ve tehdit iddiası... 
</HEADLINE>
<TEXT>

     Edirne’de bir köyde, kızların müstehcen fotoğraflarını çektiği öne sürülen 19 kişinin, fotoğrafları para karşılığında satarak, kızları ölümle tehdit ettiği iddia edildi. 
     Edinilen bilgiye göre, Edirne’ye bağlı Tayakadın Köyü’nde, akli dengesi yerinde olmadığı öne sürülen K.K, genç kızları evlerinde ilaçla uyutup, müstehcen fotoğraflarını çekerek, ölümle tehdit ettiği ve para karşılığı fotoğrafları sattığı iddiasıyla İ.Ç, N.K, A.K, Y.T, E.T, V.S, A.Ç, V.S, Y.S, A.K, F.İ, F.T, M.İ, M.T, N.T, F.T, A.M, F.İ ile H.B. hakkında cumhuriyet savcılığına suç duyurusunda bulundu. 
     İl Jandarma Komutanlığı yetkilileri, cumhuriyet savcılığına yapılan şikayet üzerine ifadeleri alınan 19 kişinin serbest bırakıldığını belirttiler. 
     Tayakadın Köy Muhtarı Vasfi Bucak, AA muhabirine yaptığı açıklamada, iddianın doğru olmadığını, K.K’nın şikayet ettiği kişilerle kavgalı olduğundan böyle bir girişimde bulunduğunu ileri sürdü. 
     Şikayet edilen kişiler arasında 70 yaşında insanlar olduğunu belirten Bucak, suçlananların şaşkın yaşadığını kaydetti. 
     İl Jandarma Komutanlığı yetkilileri, olayla ilgili soruşturmanın sürdürüldüğünü bildirdiler. 
     
</TEXT>
</DOC>
