<DOC>
<DOCNO> 360480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sontur06.html </URL>
<DATE> 2005/07/12/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Tunceli-Pülümür'de teröristler 40 aracı soydu, bir askeri kaçırdı... 
</HEADLINE>
<TEXT>

     Ferit DEMİR TUNCELİ, DHA 

      TUNCELİ- Erzuncan Karayolu'nu kesen bir grup silahlı PKK'lı, durdurdukları araçlarda bulunanların para ve ziynet eşyalarını aldı. Teröristler yaptıkları kimlik kontrolu sırasında birliğinden izinli olarak memleketine giden sivil kıyafetli Coşkun Kıran adlı askeri de silah tehditiyle kaçırdı. Teröristlerin bazı araçların akülerini de sökerek götürdükleri bildirildi. 
     Tunceli- Erzincan Karayolu'nu 35'inci kilometresindeki Zağge Mevkii'nde pusu kuran ve aralarında kadınların da bulunduğu yaklaşık 15 kişilik PKK'lı grup, ellerinde otomotik silahlarla yoldan geçen araçları durdurdu. Dağlık ve sarp ormanlık bölgede durdurdukları araçlarda bulunanları aşağıya indiren töreristler, örgüt propagandası yaptıktan sonra para ve ziynet eşyalarını topladı. 
     
     ASKERİ KAÇIRDILAR 

     Bu arada kimlik kontrolu yapan PKK'lılar, Adıyaman İl Jandarma Komutanlığı'nda vatani görevini yapan ve birliğinden izinli olarak memleketi Trabzon'a gittiği belirtilen sivil kıyafetli er Coşkun Kıran'ı diğer vatandaşlardan ayırdı. Coğrafi konum itibarıyla telsiz irtibatı ile cep telefonlarının çalışmadığı bölgede yol kesen teröristler bazı araçların akülerini de söktükten sonra er kıran'ı da yanlarında götürerek ormanlık alanda gözden kayboldu. 
     Teröristler gittikten sonra harakete eden vatandaşların ihbarı üzerine güvenlik güçleri olay yerine geldi. Aküleri alındığı için bölgede bekleyen vatandaşların yanına gelen güvenlik güçleri olay hakkında bilgi aldı. Emniyet Müdürü Osman Öztürk ile olay yerine gelen Vali Mustafa Erkal, incelemelerde bulunduktan yaptığı açıklamada şunları söyledi 
     Akşam saat 18.30 sularında bir grup terörist Tunceli Pülümür yolunu keserek vatandaşlarımızın para ve değerli eşyalarını gasp etmişlerdir, Ayrıca görgü tanıkları, sivil olarak araçta bulunan bir askerimizi de yanlarına aldıkları ve götürdüklerini söylüyor. Konu üzerinden çalışıyoruz ve çevre illerden bilgi istedik. Askerin kim olduğu ve nerde görevli olduğunu araştırdıktan sonra kamoyuna gerekli bilgiyi vereceğiz. Bölgede geniş çaplı operasyon başlatılmıştır.'' Güvenlik güçleri, PKK'lıların çıplak elleriyle kapılarını açtıkları ve akülerini aldıkları araçlarda parmak izi taraması başlattı. Kısa süre sonra yeniden açıklama yapan vali Mustafa Erkal, kaçırılan askerin Adıyaman İl Jandarma Komutanlığı'nda görevli Coşkun Kıran olduğunu ve izinli olarak memleketi Trabzon'a gitmek üzere birliğinden ayrıldığının belirlendiğini söyledi. 
     Emniyet yetkilileri ise aralarında kadınlarında bulunduğu silahlı 5 teröristin yola inip araçları durdurduğunu ancak, yaklaşık 10 teröristin ise çevrde koruma yaptığını belirtti. Teröristlerin yakalanması için bölgede geniş çaplı operasyon başlatıldı. 
     

     
</TEXT>
</DOC>
