<DOC>
<DOCNO> 386932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sonspo02.html </URL>
<DATE> 2005/10/15/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Real Madrid Alex için ilk resmi teklifi yaptı 
</HEADLINE>
<TEXT>

     
     Mehmet ÇİFTÇİ İSPANYA, DHA 

     
REAL Madrid, Fenerbahçe’ye Alex de Souza için ilk resmi teklifini yaptı. İspanyol kulübüne göre Alex’in fiyatı uluslararası futbol borsasında 8 milyon euro ediyor. Fenerbahçe bu teklifi kabul etmez ise Alex’i, Sarı-Lacivertli kulübe baskı yapması için devreye sokacak. 
     İspanya’nın dünyaca ünlü takımı Real Madrid, Alex’i devre arasında renklerine bağlamaya kararlı olduğunu açıkladı. Real Madrid’te özellikle teknik direktör Vanderlei Luxemburgo’nun istediği Alex’ i Ocak ayında ara transferde renklerine bağlayacağına kesin gözüyle baktığını yazan İspanyol medyası, "Alex ya Madrid’e gelecek ya da getirilecek bunun orta yolu yok" dedi. Alex için değer de biçen Real Madrid yönetimi bu oyuncunun fıyatının 8 milyon euro ettiğini açıklayarak Fenebahçe’nin bu rakamı kabul edeceğini idda etti. 
     Sport gazetesi , Luxemburgo’nun Alex için bastırdığını yazarak, Real Madrid’te kadronun darlığından yakınan Brezilyalı teknık adamın özellikle sol kanatta Alex’e acilen ihtiyaç duyduğunu kaydetti. Roberto Carlos’un Katar’dan çok önemli bir teklif aldığına da değinen Sport Gazetesi Real Madrid’in Alex operasyonu ucuza getirmek için bu futbolcu ile her konuda anlaştığını kaydederek, Alex’in Fenerbahçe’ye ayrılmak için baskı yapacağını öne sürdü. 

     
</TEXT>
</DOC>
