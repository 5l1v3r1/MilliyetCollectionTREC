<DOC>
<DOCNO> 363075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/soneko27.html </URL>
<DATE> 2005/07/21/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Döviz mevduatlarında çözülme sürüyor... 
</HEADLINE>
<TEXT>

     Türk parasındaki değerlenme sürecine paralel olarak gelişen döviz mevduatlarındaki azalış trendi temmuzun ilk haftasında da devam etti. 
     Merkez Bankası’nın verilerine göre bankalar ve özel finans kuruluşlarındaki yurt içi yerleşiklere ait döviz tevdiat hesapları 1-8 Temmuz günleri arasında 382 milyon dolar daha azalarak 56 milyar 640 milyon dolara kadar geriledi. Söz konusu hesaplarda yıl başından bu yana yaşanan toplam azalma da 3 milyar 201 milyon doları buldu. 
     Yabancılara ait döviz hesapları da söz konusu hafta 82 milyon dolarlık düşüşle 2 milyar 993 milyon dolara gerilerken, bankalar ve özel finans kurumlarındaki yurt içi ve yurt dışı toplam döviz mevduat hesaplarında yaşanan azalma 464 milyon doları buldu. 8 Temmuz itibariyle 59 milyar 633 milyon dolar olan bankalar ve ÖFK’lardaki toplam yurt içi ve yurt dışı kaynaklı döviz hesaplarında yıl başından bu yana ise 3 milyar 482 milyon dolarlık azalma gözlendi. 
     Bu arada yurt dışında çalışan Tüark vatandaşlarının Merkez Bankası nezdinde açtıkları kredi mektuplu ve süper döviz hesapları ise söz konusu hafta 125 milyon dolar azaldı ve 16 milyar 226 milyon dolara indi. 
     Banalar, ÖFK’lar ve Merkez Bankası’ndaki döviz mevduatlarının toplamı ise geçen hafta 589 milyon dolarlık bir azalma kaydetti. 8 Temmuz’da 57 milyar 859 milyon dolara gerileyen sistemdeki tüm döviz hesapları geçen yılın sonunda 81 milyar 718 milyon dolar seviyesinde bulunuyordu. Söz 
     konusu hesaplarda yıl başından 8 Temmuz’a kadar olan dönemdeki toplam azalma 5 milyar 859 milyon dolar olarak hesaplandı. 

ANKA 
     
</TEXT>
</DOC>
