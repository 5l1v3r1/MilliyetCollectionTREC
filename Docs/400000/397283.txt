<DOC>
<DOCNO> 397283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sondun50.html </URL>
<DATE> 2005/11/23/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Fransa'da, uçak biletlerine vergi koyulmasını öngören yasa kabul edildi 
</HEADLINE>
<TEXT>

     Fransa'da bakanlar kurulu, yoksul ülkelerdeki yaygın hastalıklarla daha etkili mücadele etmek için, mali kaynak yaratılması amacıyla uçak biletlerine vergi koyulmasını öngören yasa tasarısını kabul etti. 
     Tasarı, onaylanmak üzere parlamentoya gönderildi. 
     Yasa tasarısı, parlamentoda onaylandıktan sonra 1 Temmuz 2006 tarihinde yürürlüğe girecek. Yasa tasarısı, her bir bilet için, uçuşların, ''ekonomi'' veya ''first class'' olması ya da uzun veya kısa mesafeye bakılarak, uçak şirketlerine 1 ila 40 avro arasında vergi koymalarını öngörüyor. 
     Cumhurbaşkanı Jacques Chirac, daha önce yaptığı açıklamalarda, ''yoksul ülkelerle dayanışma amacıyla'' bu verginin gerekli olduğunu savunmuş ve diğer zengin ülkelerin de aynı yöntemi izlemesini talep etmişti. 
     Kesilecek özel vergiyle Fransa'da yılda 200 milyon avro dolayında kaynak yaratılması amaçlanıyor. 
     Fransızlar, bu uygulamanın dünya geneline yayılması halinde ise her yıl 10 milyar avroya kadar bir kaynağın oluşacağını düşünüyorlar. 
     
</TEXT>
</DOC>
