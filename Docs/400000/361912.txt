<DOC>
<DOCNO> 361912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/son/sontur05.html </URL>
<DATE> 2005/07/17/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Erkek arkadaşına kızıp evini yaktı... 
</HEADLINE>
<TEXT>

     İzmir'in Konak İlçesi'ndeki bir apartmanda, erkek arkadaşıyla tartışan bir kadının evinde yangın çıkardığı öne sürüldü. 
     Alınan bilgiye göre, 174. Sokak'taki bir apartmanda N.E'nin 42 yaşadığı evden dumanlar çıkmaya başladı. 
     Olay yerine gelen itfaiye ekipleri, yangını bir süre sonra kontrol altına aldı. 
     Yangında, apartman sakinleri dairelerini boşaltırken, 3. katta yaşayan lise öğrencisi Hasan Dağdeviren 16 , yoğun duman nedeniyle evinden çıkamadı. Balkona çıkan Dağdeviren, yardım istediği itfaiye ekiplerince kurtarıldı. İlk müdahalesi 112 Acil Servis görevlilerince yapılan Dağdeviren, Yeşilyurt Atatürk Eğitim Araştırma Hastanesi'nde yapılan tedavinin ardından taburcu edildi. 
     Öte yandan, yangın sırasında fenalık geçiren apartman sakinlerinden birinin tedavisi olay yerinde yapıldı. 
     Yangın sırasında can kaybı yaşanmazken, evde büyük çapta maddi zarar meydana geldiği belirlendi. 
     Bu arada, yangının, erkek arkadaşına kızan 3 çocuk annesi N.E. 42 tarafından çıkarıldığı iddia edildi. Psikolojik rahatsızlığı olduğu iddia edilen kadın, ifadesi alınmak üzere karakola götürüldü. N.E'nin çocuklarının akrabalarının yanında olduğu öğrenildi. 
     Olayla ilgili soruşturmanın sürdürüldüğü kaydedildi. 
     
</TEXT>
</DOC>
