<DOC>
<DOCNO> 376572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/ekonomi/eko06.html </URL>
<DATE> 2005/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelir artışı var ama 'refaha' yansımıyor 
</HEADLINE>
<TEXT>


UNDP raporunda, Türkiye'nin ekonomik 'başarı hik yesi'ne rağmen insani gelişmede zorluklar yaşadığı belirtildi 


Kemal Derviş'in başkanlığını yaptığı BM Kalkınma Programı UNDP raporunda, gelir düzeylerindeki artışa rağmen, Türkiye'nin 'insani gelişme' alanında halen bazı zorluklarla karşı karşıya bulunduğu bildirildi. 
177 ülkenin gelişmişlik düzeyini içeren UNDP 2005 İnsani Gelişme Raporu'nda, Çin ve Hindistan gibi küreselleşmenin 'başarı hik yeleri' arasında yer alan Türkiye'nin küreselleşmenin getirdiği bazı zorluklar çerçevesinde, artan gelir düzeyinin 'refah yaratma, yükselen gelirlerin, ortalama ömür beklentisinin ve okur yazarlık düzeyinin yükseltilmesine dönüştürülememesi' sorunları ile karşı karşıya olduğu kaydedildi. 

Türkiye 2 basamak yükseldi 
Raporda, gelir düzeyindeki artışa rağmen, insani gelişmede yaşadığı zorlukların Türkiye'yi, 177 ülke arasında bu yıl, 'Orta Düzeyde İnsani Gelişmeye Sahip' ülke konumuyla, 94. sıraya yerleştirdiği kaydedildi. Buna göre eski verilerle geçen yıl 88. sırada bulunan Türkiye, yeni endekse göre iki basamak yükselerek 96. sıradan 94. sıraya yükselmiş oldu. 
Bu arada Kemal Derviş, UNDP raporundaki verileri değerlendirirken, "Dünyanın aşırı yoksulluğa son vermek için bilgisi, kaynakları ve teknolojisi var ancak zamanımız giderek azalıyor" dedi. 


</TEXT>
</DOC>
