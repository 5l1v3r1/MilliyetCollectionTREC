<DOC>
<DOCNO> 375427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sontur31.html </URL>
<DATE> 2005/09/03/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Safranbolu'da tecavüz iddiası 
</HEADLINE>
<TEXT>

     Safranbolu’da bir fabrikanın güvenlik görevlisi, zihinsel engelli kıza tecavüz ettiği iddiasıyla gözaltına alındı. 
     AA muhabirinin aldığı bilgiye, Safranbolu Özel Rehabilitasyon Merkezi’nde eğitim gören M.K’nın 13 , Beşbinevler Mahallesi’nde sokakta oynadığı sırada otomobille yanına gelen komşuları evli ve 1 çocuk babası K.Ç’nın aracına binerek bölgeden uzaklaştığı iddia edildi. 
     Kızlarının uzun süre ortalıkta olmadığını fark eden ailesinin durumu "155 Polis İmdat"a bildirmesinin ardından ekipler arama çalışması başlattı. 
     Bu arada olayı duyan ve M.K’nin mahalleye yakın yerde otomobilden indiğini gören bir vatandaş, polislere söz konusu aracın plakasını ve rengini bildirdi. 
     Ekiplerin yaptıkları araştırmada, otomobilin K.C’ye ait olduğunun belirlenmesi üzerine bu kişi gözaltına alındı. 
     Öte yandan M.K’nın annesi kızının tecavüze uğradığı iddiasıyla K.C’den şikayetçi oldu. M.K’nin hastanede yapılan muayenesinde tecavüze uğradığı belirlendi. 
     Gözaltına alınan K.C’nin ifadesinin ardından adliyeye sevk edileceği bildirildi. 
     
</TEXT>
</DOC>
