<DOC>
<DOCNO> 351896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sonspo26.html </URL>
<DATE> 2005/06/14/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Milanlı Kaladze, Chelsea ile görüşüyor... 
</HEADLINE>
<TEXT>

     AC Milan'ın Gürcü savunma oyuncusu Kakha Kaladze'nin İngiltere Presmier Ligi şampiyonu FC Chelsea ile görüştüğü bildirildi. 
     Gürcistan'ın Sarbieli spor gazzetesine yaptığı açıklamada Kaladze, FC Chelsea'den bir yetkiliyle yüzyüze görüşmek için bugün Moskova'ya gideceğini belirtti. 
     27 yaşındaki Gürcü oyuncu, ''Bugün Moskova'ya gidiyorum. Chelsea'nin beni transfer edip etmeyeceğini açıklığa kavuşturmayı arzuluyorum. Bu toplantı transfer konusunu açıklığa kavuşturacak. Ancak Milan da beni bırakmak istemiyor'' dedi. 
     FC Chelsea Kulübü'nün Gürcü futbolcunun transferi için yaklaşık 7.24 milyon dolar teklif edeceği kaydedilirken, AC Milan'ın bu rakamın çok üstünde bir teklifte bulunduğu bildirildi. 
     
     
     Cech, ülkesinde yılın futbolcusu seçildi 

     İngiltere Premier Ligi takımlarından FC Chelsea'nin kalecisi Petr Cech, ülkesi Çek Cumhuriyeti'nde yılın futbolcusu seçildi. 
     23 yaşındaki genç futbolcu, gazetecilerden oluşan jüride, en fazla oyu alarak kariyerinde ilk kez bu unvana ulaştı. 
     Geçen yıl bu unvanı alan FC Juventus'un orta alan oyuncusu Pavel Nedved, bu yıl 2. sırada yer alırken, FC Liverpoollu Milan Baros da ankette 3. sırada kendisine yer buldu. 

     
</TEXT>
</DOC>
