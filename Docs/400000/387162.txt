<DOC>
<DOCNO> 387162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/son/sontur08.html </URL>
<DATE> 2005/10/16/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Prof. Yücel Aşkın'ın tutuklanmasına YÖK'ten tepki... 
</HEADLINE>
<TEXT>

     Yükseköğretim Kurulu, Van Yüzüncü Yıl Üniversitesi Rektörü Prof. Dr. Yücel Aşkın’ın tutuklanması sırasında "görevlilerin sınırı ve amacı aşan davranışlarının yükseköğretim camiasında büyük bir infial uyandırdığını" bildirdi. 
     Van Yüzüncüyıl Üniversitesi Rektörü Prof. Dr. Yücel Aşkın’ın tutuklanmasına Yükseköğretim Kurulu YÖK tepki gösterdi. YÖK’ten yapılan açıklamada, hukuki gerçeği araştırma ve ortaya koymanın millet adına kullanılan bir devlet yetkisi olduğu ve bundan hiçbir şüphenin bulunmadığı belirtilerek, şöyle denildi 
     "Bu yetki de bağımsız mahkemelerce kullanılır. Ancak, bu yetki kullanılırken, Van Yüzüncü Yıl Üniversitesi Rektörü Prof. Dr. Yücel Aşkın’ın mevcutlu olarak götürülmesi esnasında, görevlilerin Rektörümüze karşı sınırı ve amacı hayli aşan davranışları, Yükseköğretim camiasında büyük bir infial uyandırmıştır. Kamuoyuna üzüntüyle duyurulur." 

ANKA 

     
</TEXT>
</DOC>
