<DOC>
<DOCNO> 360011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sondun19.html </URL>
<DATE> 2005/07/11/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Filistin'de siyasi kriz... Polise, gösterilere katılmayın çağrısı... 
</HEADLINE>
<TEXT>

     Devlet Başkanı Gloria Macapagal Arroyo hakkındaki iddialar nedeniyle siyasi krizin patlak verdiği Filipinler'de, polise, gösterilere katılmaması ve tarafsız olması çağrısı yapıldı. 
     Filipinler'de 115 bin kişilik ulusal polis gücünün şefi Arturo Lomibao, partizanca siyasi faaliyetlerde yer alacak polis memurlarının, haklarında yasal işlem ve kovulma dahil çeşitli idari yaptırımlarla karşı karşı kalacağını bildirdi. 
     Lomibao, ''Filipin ulusal polisi üyelerinden bazılarının, devlet başkanının istifa etmesi çağrısına yönelik siyasi hareketlere destek verdiğinin ya da katıldığının farkında olduklarını'' söyledi. 
     Personelinden kendilerine yapılan siyasi çağrılara uymamasını isteyen Lomibao, ayrıca başkent Manila'daki 15 bin polisin protestolar nedeniyle alarmda olduğunu kaydetti. 
     Seçimlere hile karıştırdığı ve ailesinin yolsuzluk yaptığı iddiaları karşısında güç duruma düşen Arroyo'nun kabinesinden bazı bakanlar Cuma günü istifa etmiş, Arroyo da kabinede revizyon istemişti. Bu gelişmelerin ardından, ordu başkent Manila'da kırmızı alarma geçmişti. 
     
</TEXT>
</DOC>
