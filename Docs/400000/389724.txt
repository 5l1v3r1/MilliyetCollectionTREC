<DOC>
<DOCNO> 389724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/yazar/asik.html </URL>
<DATE> 2005/10/26/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Neresi doğru ki 
</HEADLINE>
<TEXT>


İstanbul'u en iyi tanıyanlardan biri... Eski İstanbul Belediye Başkanı Nurettin Sözen'e Dubai projesini soruyoruz. Yanıtı 
- Şehircilik açısından yanlışlarını... Bölgedeki trafiği felç edecek olmasını, su, kanalizasyon gibi altyapıda doğuracağı sonuçları, vs. bir tarafa bırakıyorum. Bir kere projenin 1 5 binlik plana uygun olup olmadığına bakmadan ve arsanın daha değer tespiti bile yapılmamışken anlaşma imzalanması kabul edilir şey değil. Kurulacağı söylenen Gayri Menkul Yatırım Ortaklığı'na GMYO Belediye'nin sadece yüzde 20 ile ortak olması da öyle... Belediyenin payı normalde yüzde 60 olmalıydı. Yüzde 20 sembolik bir paydır ve kanımca bu da Dubaililer tarafından Belediye'ye doğacak sorunları çözmesi karşılığında verilmiştir. Payın ne kadar yetersiz olduğunun kanıtı da var. Cevahir İş Merkezi'nin inşa edildiği arsanın yarısı Belediye'nindi, ama oradan aldığı pay yüzde 55 oldu. 
- Başkan Kadir Topbaş değişik kişilerle görüştüklerini, en iyi teklifi Dubaililerin verdiğini söylüyor. 
- Kimlerle görüşmüş Ne zaman görüşmüş Kim ne teklif vermiş Bunları açıklasın o zaman. Bana göre buraya böylesine bir proje gerçekten herkese duyurulsaydı bırakın yabancıları, yerli işadamlarımızdan bile çok daha iyi teklif verenler çıkardı. 

İstanbul'a 300 metre yükseklikte gökdelen yapılacakmış. 
Şehir enine yeteri kadar büyümüştü, biraz da boyuna büyüsün bakalım... 
H. Ertem 

İstanbul'u satıyorum gözüm kapalı Matkap gibi kıvrılarak gökyüzüne yükselen büyüleyici 2 cam kule... İçinde otel, rezidans, ofisler, sağlık merkezi, spor salonları, İstanbul'u panoramik gören lüks daireler. Temeli 2006'da atılacak, 2 yıl içinde bitecek, bittiğinde gözleri kamaştıracak. 
İstanbul'a dikilecek rüküşlük abidesi Dubai Towers'ın cilası dün böyle vurulmuştu... 
Biz nasıl olup da 300 metrelik ikiz gökdelen projesinin 4 haftada hazırlandığını, Dubai Holding Başkanı El Gargawi'nin bu kadar kısa zamanda kulelerin fotoğrafını çantasına koyup getirdiğini merak etmiştik. 
Merakımızı Mimar Ahmet Vefik Alp'in gönderdiği fotoğraf giderdi... 
Meğer Dubai Towers diye İsveç'in Malmö kentinde yapımı süren Mimar Santiago Calatrava imzalı, 200 metrelik Torso Tower'ın bilgisayar çıktısını getirip dayamışlar. Eskiden böyle numaraları Batılılar cahil Araplara yapardı. 
Şimdi Araplar bize yapıyor. 
İstanbul'a damgasını vuracak iki dev kule şapkadan tavşan çıkarır misali getirilip önümüze konuyor. Mimar Vefik Alp'in dediği gibi, bu projede paylaşım yok, Türk halkı yok, Türk mimarları yok, Türk meslek odaları yok, Türk üniversiteleri yok, Türk sivil toplum kuruluşları yok, Türk zevki yok. Ama birilerinin cebine akan paralar var kuşkusuz. 
Türkiye Mimarlar Odası Başkanı Oktay Ekinci'ye göre 
- Dubai sermayesinin tasarladığı 300 metrelik ikiz kuleler, "sonradan görme bir zenginliğin yarattığı ŞIMARIKLIK ABİDELERİ"dir. Tarihi yarım yüzyılı geçmeyen ve zenginliğini sadece petrolden alan bir ülkenin, binlerce yıllık geçmişi olan Türkiye'nin 2600 yaşındaki kentine böylesine bir "saygısızlık projesini" dikmeye aday olması ise onların değil, ülkemizi ve İstanbul'u yönetenlerin kabahati 
İstanbul depreme karşı önlem bekliyor... Altyapı, ulaşım projeleri, yerleşim projeleri bekliyor. Hoyrat pazarlamacıların derdi ise bir tane Para... 

Başbakan Erdoğan, Cumhurbaşkanı Sezer'in tüm üniversite rektörlerini 29 Ekim resepsiyonuna çağırmasını, "Bayram değil, seyran değil" diye yorumlamış. 
İşte bütün mesele de bu... 
29 Ekim'i bayram olarak görüp görmemek... 

Tahkim Futbol Federasyonu Tahkim Kurulu, Gençlerbirliği'nden Fenerbahçe'ye geçen Deniz'le ilgili kararından sonra Sarı-Lacivertli kulübün baskısına uğradı. Bunun üzerine üyeler teker teker istifa etti. Aziz Yıldırım, dün Fanatik gazetesinde diyor ki 
- Uzun zamandır "Bu tahkim gitsin" diyoruz... Gitsin... Ama federasyonun şimdilik gitmesine gerek yok. Yeni kurulu düzgün yapsınlar ve kurullarına h kim olsunlar... 
Eskiden üç büyükler vardı. Futbol dünyası giderek tek kutuplu hale geliyor. Federasyonda kimin kalıp kimin gideceğine bile bu kutup karar veriyor... Bu yol Türk futbolunu nereye mi götürür Maçların tek kale oynanacağı bir düzene... 



</TEXT>
</DOC>
