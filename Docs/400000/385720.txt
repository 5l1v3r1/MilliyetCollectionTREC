<DOC>
<DOCNO> 385720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sondun09.html </URL>
<DATE> 2005/10/11/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Cammu-Keşmir'de ölenlerin sayısı 1244'e çıktı... 
</HEADLINE>
<TEXT>

     Güney Asya'yı vuran 7,6'lık depremde, Cammu-Keşmir'de ölenlerin sayısının 1244'e çıktığı bildirildi. 
     Polis yetkilisi Cavit Makdumi, son bilgilere göre 1194 kişinin öldüğünü, 5 bin 769 kişinin de yaralandığını söyledi. 
     Bir ordu sözcüsü, ateşkes hattında görev yapan 50 askerin de depremde hayatını kaybettiğini bildirdi. 
     Bu arada Sınır Tanımayan Doktorlar MSF örgütü, Muzafferabad'da salgın riskine karşı uyarıda bulundu. 
     AFP'ye açıklama yapan MSF-Pakistan şefi İsabelle Simpson, Pakistan'ın Keşmir bölgesinin başkenti Muzafferabad'ın depremde fazla zarar gördüğünü belirterek, ''Binlerce insan açıkta kaldı, bu da salgın riskini artırıyor'' dedi. 
     MSF yetkilisi, depremden kurtulanların içme suyuna ihtiyacı bulunduğunu, oysa su şebekesinin çöktüğünü hatırlatarak, insanların açık su kaynaklarına yönelmek zorunda kaldığını, bunun da hastalık riskini artıran başka bir etmen olduğunu anlattı. 
     Paktistanlı yetkililere göre, dörtte üçü yerle bir olan Muzafferabad'da 11 bin kişi hayatını kaybetti. 
     
</TEXT>
</DOC>
