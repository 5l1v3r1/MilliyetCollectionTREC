<DOC>
<DOCNO> 379151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/spor/spo09.html </URL>
<DATE> 2005/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine motor sesleri 
</HEADLINE>
<TEXT>


Formula 1'in yankıları henüz sona ermeden, İstanbul Park Pisti şimdi de Dünya Binek Otomobil Şampiyonası'na ev sahipliği yapıyor. Dünkü antrenmandan sonra bugün sıralama turları koşulacak 

MURAT AĞCA 


İstanbul Park'ta motor sesleri yeniden yükselmeye başladı. Formula 1 heyecanının yaşandığı pist, ev sahipliği yapacağı Dünya Binek Otomobil WTCC ve FIA GT şampiyonalarının dün yapılan antrenman turlarıyla hareketlendi. Bugün de 15.15'te sıralama turu yapılacak. Dünya Otomobil Federasyonu FIA tarafından düzenlenen üç büyük organizasyondan biri olan WTCC ile FIA GT şampiyonalarında iki Türk pilot da mücadele edecek. 
Tamamen binek otomobillere benzeyen araçların yarıştığı, 270 beygirlik kategoride, Opel Motorsport'un Türkiye Pist Şampiyonası lideri Erkut Kızılırmak, Seat Toledo Cupra ile start alacak. 
400 ile 650 beygir iki ayrı kategorideki araçların yarışacağı FIA GT'de ise GP2'deki temsilcimiz Can Artam yer alacak. Eurosport'tan yayınlanacak iki yarışın, 5 kıtada 200'den fazla kanal aracılığıyla 54 ülkeye ulaşması bekleniyor. 
Öte yandan "SEAT Cup Türkiye"nin sezondaki 6. yarışı olan Dunlop ayağı da 18 Eylül Pazar günü WTCC ve FIA GT ile aynı gün İstanbul Park Pisti'nde gerçekleştirilecek. 

Pilotlar klasmanı 1. Dirk Müller BMW 69 2. Andy Priaulx BMW 68 3. F. Giovanardi Alfa Romeo 57 4. Jörg Müller BMW 45 5. G. Tarquini Alfa Romeo 43 6. Rickard Rydell SEAT Sport 43 7. Antonio Garcia BMW 43 8. James Thompson Alfa Romeo 38 9. Augusto Farfus Jr Alfa Romeo 38 10. Peter Terting SEAT 21 11. Jordi Gene SEAT 19 12. Alessandro Zanardi BMW 17 

Takımlar klasmanı 1. BMW 193 puan 2. Alfa Romeo 164 puan 3. Seat 136 puan 4. Chevrolet 45 puan 5. Ford 8 puan1 


</TEXT>
</DOC>
