<DOC>
<DOCNO> 384106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/yazar/gureli.html </URL>
<DATE> 2005/10/05/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Şiddet ve bireysel silahlanma çılgınlığı 
</HEADLINE>
<TEXT>


Şu saptamalara bakınız. 
Radyo Televizyon Üst Kurulu'nun Alo RTÜK 179 şik yet hattına 10 Ocak-5 Eylül 2005 arasında televizyonlarla ilgili olarak gelen 39 bin 646 şik yetten ancak 3 bin 396'sı şiddet içerikli yayınlara yönelik. Yani, TV yayınlarından yakınanların ancak yüzde 8.5'i şiddet içerikli yayınlardan şik yetçi. Şiddete karşı çıkanların ise, ancak yüzde 6.4'ü silahla ilgili. Bireysel silahla ilgili şik yetler ise, genel şik yetler içinde binde 5 oranında kalıyor. 
Demek oluyor ki, TV'lerdeki şiddet ve silah içerikli yayınlara karşı çıkanların ayakları yere basmıyor. Onlar TV'lerden şik yetçi, ama izleyenler değil. Baksanıza, şiddetten şik yet edenlerin oranı yüzde 8.5, silaha karşı çıkanlar ise bin de 5. 
Televizyonlar açısından arz-talep meselesi. Bir bakıma, şiddet toplumu olmuşuz. Alan razı, veren razı. 
Bireysel silahlanma da hızla artıyor. 2003 yılında Türkiye'de 1 milyon 954 bin ruhsatlı silah varken 2005'te 2 milyon 145 bine yükseldi. Ruhsatsız silah sayısı ise, bireysel silahsızlanmaya kendini adamış Umut Vakfı Başkanı Nazire Dedeman'ın da belirttiği gibi, ruhsatlıların 3-4 katı olarak tahmin ediliyor. 
Umut Vakfı, 10. yılında geçen hafta düzenlediği "Türkiye'de Bireysel Silahlanma Sorunu Çözüm Önerileri" başlıklı arama toplantısında sosyal durum, medya, hukuk, güvenlik olmak üzere 4 ayrı çalışma grubu halinde sorunun boyutları uzmanlarca tartışıldı, çözüm önerileri saptandı. 
Dileriz, rapor haline getirilen öneriler, siyasi irade ve öteki yetkililer tarafından da dikkate alınır. 

Bir kitap 
Yılların gazetecisi Nurettin Tekindor anılarını öykü ve romanla harmanlayan ilginç bir kitap çıkardı. Hayat Yarınını Bilmez, Troya Yayıncılık, 2005 . Cumhuriyete geçiş döneminin toplumsal tarihi niteliğindeki kitabı için Tekindor "Okulunu kendi yapan, öğrencilerini kendi bulan sıradan bir köy muallimiyle, daha on altı yaşındayken iki atın dört göz heybesine sığdırdığı çeyizlerini köy odalarında, cami eyvanlarında açan bir 'millet mektebi' eğitmeninin anıları" diyor. 
Bu anıların kahramanları kimler mi "Garip ve fakir Anadolu çocukları, akşam Arap Elifba'sı ile yatıp, sabah Latin Abece'si ile uyananlar başlarında akşam fes, sabah şapka olanlar." 
Zevkle okunacak bir kitap. 

Bir şiir 
Bu haftaki dizelerimiz, Oya Görkmen'den Sessiz Mor Düşler, Ekip Yayınları, Ankara, 2005 
"Gölgesizlik nedir Bilir misin Kaygısız yaşamak mı Ne mümkün. Korkuları gömmek mi Ne mümkün. Uzayda hiç gölge yok Bilir misin " 



</TEXT>
</DOC>
