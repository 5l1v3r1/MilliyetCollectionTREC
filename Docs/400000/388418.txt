<DOC>
<DOCNO> 388418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/guncel/gun02.html </URL>
<DATE> 2005/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeşil iç çamaşırına yasak 
</HEADLINE>
<TEXT>


Cezaevindeki ilginç yasaklar rapor oldu. İşte örnekler Kadın hükümlüye getirilen 'yeşil' dona, asker rengi olduğu gerekçesiyle izin verilmedi. Erkeğe gelen kolyeye de 'kadınlar takar' denilerek el konuldu 

İSTANBUL ANKA 

Hükümlülerce Dayanışma Ağı Derneği'ne gönderilen mektuplardan derlenerek hazırlanan bir raporda, son dönemlerde cezaevlerinde özellikle 'amacı dışında kullanım' ve 'güvenlik' gerekçeleriyle birçok ilginç konuda yasak getirildiği belirtildi. Raporda yer alan ve cezaevi yönetimlerinin uygulamaları çerçevesinde ortaya çıkan bazı yasaklar şöyle 
Bolu F Tipi Cezaevi'ndeki kadın hükümlüye yakınlarınca gönderilen 'asker yeşili' iç çamaşırına güvenlik gerekçe gösterilerek izin verilmedi. Hükümlünün yakınlarına, "Siyah don getirin" denildi. Tutuklu ve hükümlülerin kırmızı donları bayrak olarak kullandığını düşünen cezaevi yönetimince, yeşilin asker, lacivertin gardiyan kıyafetinin rengi, bordonun ise kırmızıya yakın olduğu belirtilerek, sadece siyah, beyaz ve gri iç çamaşırına izin verildi.Yine Bolu F Tipi Cezaevi'nde turşu yapmak isteyen erkek hükümlülerin lahana ve domateslerine, 'amacı dışında kullanım' ve 'kantinde turşu olması' gerekçeleriyle el konuldu.Mahk mların spor yaparken boyunlarının altına koyduğu gazeteler de gardiyanlarca "Amacı dışında kullanılamaz" denilerek alındı. 

'Erkek, kolye takmaz' 
Tekirdağ F Tipi Cezaevi'nde, erkek hükümlülere yakınlarınca gönderilen kolye ve fotoğraf albümlerine el konuldu. Dilekçe yazarak kolye ve albümlerini isteyen mahk mlara, "Kolye kadınlar için" yanıtı verildi.Aynı cezaevindeki Şükran Duman adlı hükümlü, gözlerindeki rahatsızlıktan dolayı üst katta kitap okumak amacıyla doktor raporu alarak bir masa temin etti. Ancak bir süre sonra cezaevi idaresi, "Talep çok" diyerek Duman'ın masasını geri aldı.Bolu F Tipi Cezaevi'ndeki hükümlülerin TV sehpası veya çöp kutusu olarak kullandığı pet şişelere de cezaevi yönetimince 'amacı dışında kullanılamaz' gerekçesiyle el konuldu. Hükümlülere sadece 3 adet 8 litrelik pet şişe bulundurma hakkı verildi. 

</TEXT>
</DOC>
