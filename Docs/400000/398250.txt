<DOC>
<DOCNO> 398250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/son/sontur09.html </URL>
<DATE> 2005/11/26/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Ev sahibini bacaklarından vurdu 
</HEADLINE>
<TEXT>

     
     Kemal ATLAN ESKİŞEHİR, DHA 
     
ESKİŞEHİR’de bir kiracı, kendisini evden çıkarmak isteyen ev sahibi 29 yaşındaki Tuncer Acar'ı tabancayla bacaklarından yaraladı. 
     Teksan Sanayi Sitesi’nde mobilyacılık yapan Tuncer Acar, bu akşam atölyesine gelen soyadını bilmediği Kurtuluş adlı kiracısı ile tartıştı. Tartışma sırasında tabancasını çeken kiracı Acar'ı her iki bacağından vurup kaçtı. Eskişehir Devlet Hastanesi’ne kaldırılan Acar tedavi altına alındı. 
     Tuncer Acar, Sultandere Mahallesi’ndeki evini aylık 125 YTL karşılığında kiraya verdiğini söyleyerek, TIR şoförlüğü yapan ve soyadını bilmediğim Kurtuluş adlı kiracıma evden çıkmasını söylemiştim. Kirayı düzenli ödemiyordu. Evimi bir akrabama verecektim. Ancak kiracı evi boşaltmadı. Ben de mahkemeye başvurup tahliye davası açtım. Kiracım bu akşam atölyeme gelip bana ateş etti ve kaçtı'' dedi. 
     Her iki bacağına birer kurşun isabet eden Tuncer Acar’ın tedavisi devam ederken, Jandarma olaydan sonra kaçan kiracıyı yakalamaya çalışıyor. 
     
</TEXT>
</DOC>
