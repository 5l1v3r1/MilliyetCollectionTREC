<DOC>
<DOCNO> 385143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sontur35.html </URL>
<DATE> 2005/10/08/ </DATE>
<TIME> 21.25 </TIME>
<AUTHOR>  </AUTHOR>
<HEADLINE>
Hakkari İl Müftüsü Kolukısaoğlu "Hatasız kul olmaz" 
</HEADLINE>
<TEXT>

     Hakkari İl Müftüsü Mustafa Kolukısaoğlu, önceki akşam ezanın erken okunması nedeniyle orucunu erken açan vatandaşları teravih namazı öncesi verdiği vaazla bilgilendirdi. 
     Kolukısaoğlu'nun Merkez Hacı Sait Camii'nde verdiği vaaz, merkezi sistemle kentteki 38 camide dinlendi. Kolukısaoğlu, şunları söyledi 
     ''Daha önceki vaazlarımızda, 'iftar vaktinde hiç vakit geçirmeden orucumuzu açmalıyız' dedik. Ancak imsakiyelerde iftar saatleri var ve buna da dikkat edilmesi gerekir. Bazı vatandaşlarımız önceki akşam buna dikkat etti, bazıları ise ezanı duyar duymaz orucunu bozdu. Dünyada hatasız kul olmadığını hepimiz biliyoruz. Biz de hata ettik ve hiçbirimiz bu hatadan salim değiliz. Önceki akşam 2 dakika erken okunan ezanla orucunu bozan vatandaşlarımızın Ramazan Bayramı'ndan sonra 1 gün kaza orucu tutması gerekiyor.'' 
     
</TEXT>
</DOC>
