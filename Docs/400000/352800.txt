<DOC>
<DOCNO> 352800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/spor/spo08.html </URL>
<DATE> 2005/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
River kolay geçilmez 
</HEADLINE>
<TEXT>


Arjantin Kapanış Ligi'nde bitime üç hafta kala dört takım şampiyonluk mücadelesi veriyor. Velez ve Estudiantes aldıkları sürpriz yenilgilerle Arsenal Sarandi ve Racing Club'ü de umutlandırdılar 


Lider Velez Sarsfield 14 hafta sonra ilk mağlubiyetini Instituto'dan alarak zirvede arayı açma şansını kullanamadı. Dört haftalık mağlubiyet serisinden sonra toparlanan River Plate, evinde Velez'e rahat geçit vermez. Önce beraberlik düşünülmeli. 

Estudiantes - Independiente 
Gümnasia'ya farklı yenilerek şampiyonluk yolunda çok önemli üç puan kaybeden Estudiantes, iç saha ve seyirci avantajıyla Indepentiente'yi geçecek güçte. 

Arsenal Sarandi - Gimnasia 
Herkes Velez yada Estudiantes'in şampiyon olacağını düşünüyorken, hiç hesapta olmayan Arsenal Sarandi potaya girdi. Calderon'un olağanüstü formuyla 6 haftada 16 puan toplayan Güney Amerika'nın Arsenal'i, Gimnasia karşısında tek farkla da olsa kazanacaktır. 

Racing - Lanus 
Racing son 3 maçta 3, Lanus son 6 maçta 5 beraberlik aldı. Sadece 4 puanın ayırdığı iki kuvvetli ekibin mücadelesi beraberlik kokuyor. 

Newell's - Boca Juniors 
Ortega'lı Newell's, düşen formuyla Açılış Ligi şampiyonluğuyla yetinmek zorunda kalırken, Boca Juniors da şaşaalı günlerinden çok uzak. Üç ihtimalli bir maç. Martin Palermo, Guglielminpietro ve Delgado gibi birçok yıldız oyuncusu olmasına rağmen son 6 haftada yalnızca 4 puan alabilen Boca tatsız. Üç ihtimalli bir maç. 



</TEXT>
</DOC>
