<DOC>
<DOCNO> 397100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sontur04.html </URL>
<DATE> 2005/11/22/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
Okul konserinde taciz skandalı 
</HEADLINE>
<TEXT>

     Yaşar ANTER BODRUM Muğla , DHA 

BODRUM'da bir lisede görevli fizik öğretmeni 32 yaşındaki R.Ö., kız öğrencilere bir yıldır sözle ve elle tacizde bulunduğu iddiasıyla savcılığa şikayet edildi. Son olarak okuldaki bir konser sırasında öğrencileri kandırıp boş sınıflara çekerek taciz ettiği ve bir öğrencinin bayılmasına yol açtığı iddia edilen öğretmen R.Ö. gözaltına alındı. 
     Turgutreis Beldesi'nde iki yıl önce hizmete giren Hayırlı Sabancı Lisesi'ndeki skandal, dün öğleden sonra yaşandı. Okulun konferans salonunda öğrenciler için düzenlenen müzik konserini izlemeye gelen bekar fizik Öğretmeni R.Ö., iddiaya göre konserde görevli öğrencilerden 15 yaşındaki N.T.'yi, ardından da yine görevli öğrenci 16 yaşındaki D.G.'yi boş sınıfa çağırdı, sarkıntılık etti. 
     İki öğrenci de öğretmenin elinden kurtulup konser alanına döndü. Ancak D.G., salona döner dönmez, korku ve heyecandan yere yığılıp kaldı. D.G. Bodrum Devlet Hastanesi'ne kaldırılırken, N.T., Mutlaka bana yaptığını, D'ye de yapmıştır'' diyerek salonda bulunanlara, öğretmeni şikayet etti. Aileler çağrıldı, jandarmaya haber verildi. R.Ö., konser salonunda gözaltına alındı. 
     
     3 KIZ ŞİKAYETÇİ OLDU 

     D.G., babası İ.G. ile birlikte, N.T. de annesi S.G. ile birlikte, beraberlerindeki 8 öğrenci velisi ve 30'a yakın öğrenci Bodrum Adliyesi'ne gelerek suç duyurusunda bulunup savcılıkta ifade verdi. Fizik öğretmeni R.Ö.'nün geçen yıl sarkıntılık ettiği yüzme bilmeyen 15 yaşındaki öğrenci Y.G.'nin de kendisini denize atarak intihara kalkıştığı ve çevredekiler tarafından denizden çıkarılarak kurtarıldığı ortaya çıktı. İki arkadaşının şikayetçi olduğunu duyan Y.G. de babasıyla birlikte adliyeye gelerek şikayetçi oldu. Y.G., Bu öğretmen geldiği günden beri önce sözlü daha sonra elle tacizlere başlamıştı. Her gördüğünde beni evine çağırıyor, ağza alınmayacak sözler söylüyor, bazen iltifat ediyordu'' dedi. 
     
     GAZETECİLERİ YANITLAMADI 

     Öğretmen R.Ö.'yü adliyede gören D.G. ve N.T. sinir krizleri geçirdi, adliye koridorunda bayıldı. R.Ö., gazetecilerin sorunlarını yanıtsız bıraktı. Öğretmen R.Ö.'nün, jandarmaya verdiği ifadede Ben tüm öğrencilerimi ailem gibi görüyorum, onlara bir aile şefkati ile yaklaşıyorum, beni yanlış anladılar galiba'' dedi. 
     
     SENİN DUDAKLARIN YANAKLARIN NE GÜZEL’ 

     N.T., jandarma ve savcılığa verdikleri ifadede Öğretmenim seninle özel görüşeceğim, sınıfa kadar gelir misin’ dediğinde ne olduğunu anlayamadım, sınıfta arkadaşlarımın da olduğunu söylemişti. Ancak sınıfa girdiğimizde sınıf boştu. Bana sarılınca kaçmaya çalıştım. Bırakmadı, itekleyerek kaçtım. Daha önce öğretmenim bana cep telefonundan aşk mesajları gönderiyordu, Sen ne güzelsin, seninle olmak istiyorum. Gel kucağıma otur. Pasta yaptım gel evimde yiyelim. Senin dudakların yanakların ne güzel, sana sarılmak istiyorum. Ne olur izin ver’ gibi sözlü tacizlerde bulunuyordu. Öğretmenin tacizde bulunmadığı kız arkadaşımız yok gibi. Aşk şarkıları ve romantik sevgili görüntüleriyle aşk CD'leri yapıp kız öğrencilere dağıtıyordu'' dedi. 
     
     KONSER SALONUNDA BAYILDI 

     Konser salonunda bayılan, kaldırıldığı hastanede omuz ve sırt bölgesinde morluklar saptanan D.G. ise verdiği ifadesinde şunları söyledi 
     Daha önce de kız arkadaşlarım kendilerine fizik öğretmeninin sürekli elle ve sözle tacizde bulunduğunu söylüyordu. Okul idaresine şikayette bulunduk, ancak ciddiye almadılar. Benim başıma gelince şok oldum. Boş sınıfta beni sıraların üzerine yatırmaya çalıştı, saçlarımı koklamaya başladı, hırlama sesleri çıkarıyordu ve gözleri sanki yerinden oynamıştı, çok korktum. Sen benim bebeğimsin, öğrencim değil sevgilimsin, evime çağırıyorum neden gelmiyorsun’ diyordu. Ellerinden güçlükle kurtulup konser alanına döndüğümde bayılmış kalmışım. Gözümü hastanede açtım.'' 
     
     ÖĞRETMEN KALIRSA ÇOCUKLARIMIZI OKULDAN ALIRIZ’ 

     Öğrenci velisi İ.G. Kızımın ve arkadaşlarının buna benzer el ve sözle sarkıntılık şikayetlerini daha önce okul idaresine bildirdik, ancak bunu örtbas etmeye ve ilgisiz kalmaya devam ettiler. Komşumuzun kızı taciz nedeniyle kendisini denize atarak intihar etmeye kalktı, son anda kurtarıldı. Bu öğretmenin rahatsızlıklarına idareciler dur diyemeyecekse bu okulda cinayet işlenir. Küçücük kızlarımıza sarkıntılık eden bu şahsın en ağır şekilde cezalandırılmasını istiyoruz. Bu işin peşini bırakmayacağız. Öğretmen bu okulda kalırsa çocuklarımızı okuldan alacağız'' dedi. 
     
     OKUL MÜDÜRÜ DELİL OLMADIĞI İÇİN SUÇLAYAMIYORDUK, GEREKEN YAPILACAK 

     Hayırlı Sabancı Lisesi Müdürü Tülay Aydoğan, olayların öncesinin olduğunu, ancak delil olmadığı için kimseyi suçlayamadıklarını söyledi. Aydoğan, Pazar günü patlak veren olaylar bardağı taşırdı. Adli ve idari soruşturma başladı. Gereken yapılacak. Öğretmen bu tür davranışlarda bulunduysa bizim kurumumuzda görev yapamaz'' dedi. 
     Bodrum Milli Eğitim Müdürü Mustafa Özcan da öğretmen hakkında idari ve adli soruşturma başlatıldığını ve olayın üzücü olduğunu belirterek şöyle konuştu 
     Geçen yıl da adı geçen lisede bu buna benzer olayların olduğunu öğrendiğimizde jandarma ile olayları araştırmaya başlamıştık. Ancak olayların bu boyuta ulaşabileceğini biz de tahmin edemedik. Doğruysa gereken yapılacak. Bu yaştaki öğrencilerimizin psikolojik dengelerinin bozulmasına neden olayları açıklığa kavuşturacağımızdan kimsenin kuşkusu olmasın.'' 
     
</TEXT>
</DOC>
