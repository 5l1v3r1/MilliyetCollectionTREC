<DOC>
<DOCNO> 362221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sonyas14.html </URL>
<DATE> 2005/07/18/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
2050'de dünya nüfusu ne kadar olacak 
</HEADLINE>
<TEXT>

     AFP 

      Dünyada yarım asır içinde 'büyükbaba patlaması' yaşanacak Fransa'daki 25'inci Uluslararası Nüfus Konferansı'nda bir araya gelen uzmanların açıklamasına göre 'demografik şok' olarak nitelendirilen bu durum nedeniyle, çalışan ve çalışmayan nüfus arasında hassas bir denge oluşacak. 
     Konferansın başlıca konusu, dünya nüfusunun son iki asırda altıya katlanarak 6.5 milyara ulaşması. 2050'de bu rakamın 9 milyara ulaşması bekleniyor. Büyüme, özellikle Asya ve Afrika ülkelerinde meydana gelecek. 
     Uzun ömür beklentisi de giderek artıyor. Gelişmiş ülkelerde ortalama yaşam süresi 76 yıldan 82 yıla az gelişmiş ülkelerde 51 yıldan 67 yıla çıktı. Konferansta dikkat çeken bir başka istatistik ise her iki insandan birinin kentte yaşaması. 
     Aralarında Almanya, İtalya, Yunanistan ve Slovenya'nın da olduğu ve nüfusun giderek azaldığı 74 ülkenin uluslararası arenadan önemli göç alması bekleniyor. Günümüzde her 100 kişiden 61'i Asya'da, 14'ü Afrika'da, 11'i Avrupa'da, dokuzu Latin Amerika'da, beşi ise Kuzey Amerika'da yaşıyor. 
     Dünyanın yaş ortalaması 28. Her gün 365 bin doğum, 155 bin ölüm meydana geliyor. Yani nüfus her gün 210 bin kişinin katılımıyla artıyor. 
     
</TEXT>
</DOC>
