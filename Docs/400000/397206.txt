<DOC>
<DOCNO> 397206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/spor/ygokce.html </URL>
<DATE> 2005/11/23/ </DATE>
<TIME>  </TIME>
<AUTHOR> Atilla GÖKÇE  </AUTHOR>
<HEADLINE>
Ofsayttasınız Sayın Şahin 
</HEADLINE>
<TEXT>


Futbolun yanında "ötekiler" de yanıyor... Devlet, resmen "istifa" talep ediyor. 
Devlet Bakanı ve Başbakan Yardımcısı Sayın Mehmet Ali Şahin'i tüylerim ürpererek dinliyorum 
"Göreve gelirken, kendilerine bir yıl süre verdik. Hedeflerini belirlemelerini ve beklediğimiz başarıyı gerçekleştirmelerini istedik. Şimdi, aradan geçen bir yıldan sonra, kendi aralarında toplanıp bir değerlendirme yapmalarını, o değerlendirmeden sonra yola devam edip etmemek konusunda karar vermelerini istiyorum. Başarısız federasyonlarla yola devam edemeyiz.. Onlar yapmazsa, biz gereğini yaparız ". 
Sayın Bakan, federasyon ayrımı yapmıyor. Tüm federasyonlara sesleniyor. Futbol da bundan nasibini alıyor. Gazetecilerin meraklı sorularını yanıtlarken, son play off travması nedeniyle bakan olarak denetim ve gözetim yetkisini başbakanlık müfettişleri kanalıyla kullanmakta olduğunu, denetleme raporlarının sonuçlarına göre yasanın kendisine verdiği yetkilere göre hareket edeceğini açıklıyor. 

Seçmene saygı 
Türkiye'de iki farklı federasyon yapısı var. En başta futbol, sekiz federasyon basketbol, voleybol, motor sporları, briç, satranç, kayak, beyzbol farklı yasa ve yönetmeliklerle de olsa "özerk" statüye sahip. 
Kendi genel kurullarıyla toplayıp, kendi başkan ve yöneticilerini seçiyorlar. 
Geri kalan federasyonlar da özerk değil ama, yönetmeliğe göre seçimle işbaşına getirilen federasyonlar... 
Hepsi de dört yıllık süreler için işbaşına geldiler. Adaylar, yola çıkarken programlarını bu süreye göre belirlediler. Hedeflerini bir yıllık değil, dört yıllık plana ve programa göre seçtiler. 
Seçim kültürüne sahip olması gereken bir politikacı ya da bakan, bu sürenin ilk çeyreğinde böle bir istifa talebinde bulunabilir mi Bu talep doğrudan başarı kriterine dayalıysa o başarıyı başarısızlığı kim tesbit edecek 
Performans Kurulu adıyla geçen yıl kurulmuş olan kurul, federasyonlara tek tek karne notu verip Sayın Bakan'a iletecek. 
Sayın Şahin de bakacak. Filan federasyon kendi içinde yaptığı toplantıda göreve devam etme kararı veriyor, başarılı olduğuna inanıyor ama, Performans Kurulu'nu ikna edemediyse vay haline Sayın Bakan, gereğini yapacak. Onları görevden alacak. 
Peki seçimde oy kullananların tercihlerine karşı saygı nerede kalacak Dört yıllık çalışma süresinin daha ilk çeyrekte sonlandırılması ayıp olmayacak mı 

Kural dışı 
Şimdi sayın Bakan'a sormak istiyorum 
Siz aynı mantıkla, beş yıl için seçimle iktidara gelen bir partinin kurduğu hükümete çalışma döneminin ilk yılı sonunda "Başarısızsın, istifa et" diyebilir misiniz Muhalefetin böyle bir talebine karşı "Durun daha ilk yılımızı doldurduk. Çok iyi çalışıyoruz, hedeflerimize önümüzdeki yıllarda ulaşacağız " demez misiniz 
Siyasetle sporun zaman zaman uyumlu olabileceğini düşünsek de günün birinde işte böyle çatışabileceğini, popülizmin olimpizme kural dışı tekme atıp çelme takacağını da hiç unutmamak gerekiyor. 
Sayın Bakan, ofsayta düşmüş, penaltı bekliyor... 
Yanlış 

Kurban kültürü 

Play off'ta yaşadığımız travmatik İsviçre maçından sonra kurban kültürümüz yine tüm yanlışlarıyla gündeme geldi. 
Fatih Terim'in başarılarına sığınan, ona tanrısal beceriler ve karizmalar yükleyip eleştirilemez yenilemez , tartışılamaz özellikleri nedeniyle tapanlar, şimdi kellesini istiyor. 
Korkunç bir azgelişmişlik ve toplumsal cinnet örneğidir bu... 
En acısı, yarı tanrı kurban statüsünün dünkü federasyon kurulu toplantısında da yönetim kurulu üyelerini ikiye bölmesidir. 
Düne kadar Terim'e toz kondurmayan, ona karşı dürüst eleştiri borcunu unutup sadece kerametine sığınıp şeyhi uçuranlar, bugün istifasını talep ediyor... 
Ayıp 
İster yarı tanrı yaparak tapının, ister kurban edin onu, Fatih Terim'i değiştiremezsiniz. 
Terim, aldığı emaneti yerine ulaştıramamıştır. Başarısızdır... Hem lider olarak yanlışlar yapmıştır, hem de futbolcularının yaptığı yanlışları önlemek bir yana, onlara seyirci kalmıştır. 
Fatih Terim, bu ülkenin en değerli ve en başarılı teknik direktörüyse, onu bu kadar kolay harcayamazsız... 
Elbette hepimiz gibi o da hatalarından ders çıkarmalı, kusurluysa cezasını çekmeli, ama görevine devam etmelidir. 
Onu beş yıl için göreve getirdik. Önüne beş yıllık hedefler koyduk. 
Milli Takımları yeniden yapılandırmasını, önümüzdeki yakın ve orta vadeli hedeflere ulaştırmasını istedik. 
2006, onlardan biriydi sadece, olmadı 
Ama 2010'a kadar yapacağı o kadar çok iş var ki 

Dip notları... 

Siyasetle gelen siyasetle gider. Bakan Şahin'in verdiği mesajlar, TFF'yi bağlayabilir. Çünkü futbolun kendi içindeki doğal dinamiklerle seçilmediler. Siyasetin yönlendirici rüzg rlarına yelken açtılar. Şimdi rüzg r dindi. Onlara da gemiyi terk etmek düşüyor. Kaldı ki, Dünya Kupası hedefini tutarsız karar ve politikalarla krize dönüştürüp travmayı yaratanlar da kendileridir Tribünle gelenler de tribünle giderler. Beşiktaş'ı Beşiktaş yapan felsefe ve ilkeleri unutup korkunç popülizm ve yaranma örnekleriyle taraftara dayananlar, her sorunu, transferi arap saçına döndürerek, hoca değiştirerek çözmeye çalışanlar, şimdi belki pişmandır. Cesaretleri varsa, Süleyman Seba'ya gidip af dilesinler, yol göstermesini istesinler Şifo Mehmet, istifa etmiş. FIFA'da savunmasını yapmadan faturayı kendine kesmiş... Bu istifa onu rahatlattıysa sorun yok. Ama asıl sorun, Terim'in tavrıdır. Hocanın gidişine onay verdiyse büyük hatadır Medya, medya. Sadece Türkiye'de değil, kamuoyunda tepki yaratan her olayda, her skandalda asıl sorumlulardan önce medya suçlu ilan edilir. Bu suçlamayı yapanların önemli bir bölümü de medya mensuplarıdır. Bu ezberi bozalım artık Medya dediğiniz tek tip haber yayıp, yorum yapan bir sektör değildir. İşin kolaycılığına kaçıp ezbere ahkam kesenler, kendine gelsin... Aynalara baksın... İyi ki medya var. Kimsenin aynaları kırmaya hakkı yok 




</TEXT>
</DOC>
