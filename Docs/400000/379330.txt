<DOC>
<DOCNO> 379330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/guncel/gun08.html </URL>
<DATE> 2005/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu gece Berat Kandili 
</HEADLINE>
<TEXT>


ANKARA Milliyet 

Diyanet İşleri Başkanı Ali Bardakoğlu, Berat Kandili dolayısıyla yayımladığı mesajda, "Ülkemizde huzur ve barış içinde asırlardır birlikte yaşamış insanlarımızı birbirine düşman etmek için gündeme getirilen dini, siyasi, kültürel ve etnik ayrılıkları değil, ortak değerleri yaşatalım" dedi. Kandillerin, günün yoğun ve stresli hayat akışı içinde kaybolup giden ve öze dönüşümü ihmal eden insanlar için, içe dönük bakış ve öz denetim fırsatı olduğunu ifade eden Bardakoğlu, masum bir insanın kanını dökmenin, Allah katında beratının önündeki engellerden biri olduğunu belirtti. Bardakoğlu, "Kim adına ne maksatla yapılırsa yapılsın savaş, terör ve şiddetin sona ermesi, açlık, sefalet ve cehaletin yok olması, barış ve huzurun h kim olması için dua ve niyazda bulunalım" ifadesini kullandı. 


</TEXT>
</DOC>
