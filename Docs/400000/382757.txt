<DOC>
<DOCNO> 382757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/yasam/ayas.html </URL>
<DATE> 2005/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbullu sizden cevap bekliyor 
</HEADLINE>
<TEXT>


Şantiye alanına dönen İstanbul'da saatlerce trafikte çile çeken vatandaş "Trafik sorunu ne zaman çözülecek " derken, yetkililer sessiz kalmayı tercih ediyor 

ŞENOL DEMİRCİ İstanbul 

Vatandaşları çileden çıkaran trafik sıkışıklığı ile ilgili İstanbul'un üst düzey yöneticileri sessizliğini koruyor. Vatandaş, "Sorun ne zaman çözülecek " diye sorarken, İstanbul Valisi Muammer Güler, sorumluluğun Büyükşehir Belediyesi'nde olduğunu söyledi. Başkan Kadir Topbaş ise ihale yasasını suçladı. 

Vatandaş perişan oldu 
İstanbul yolları şantiye alanına dönerken, vatandaş trafikte saatlerce perişan oldu. İnşaat çalışmalarının yapıldığı noktalarda trafik polisi görmek mümkün değil. Sessizliğini sürdüren bir yönetici de İstanbul Emniyet Müdürü Celalettin Cerrah. Sürücüler, "Trafik polisleri valilik ve emniyet müdürlüğüne bağlı değil mi Neden bu noktalarda trafik polisi yok " diye soruyor. Büyükşehir Belediyesi Ulaşım Daire Başkanı Doç. Rafet Bozdoğan gazetecilerin konuyla ilgili görüşme taleplerini geri çeviriyor. 

'Kaçınılmaz bir sonuç' 
Son günlerdeki trafik sıkışıklığının yollardaki inşaat çalışmalarından kaynaklanmasının kaçınılmaz bir sonuç olduğunu kaydeden Topbaş, çalışmaların gelecekte yaşanacak daha büyük sıkıntıların çözüme kavuşturulmasına yönelik olduğunu söyledi. Topbaş, "İstanbul'un her yanı şantiye dolu. Yazın sıkıntı hissedilmedi. Çünkü trafikteki araç sayısı bu mevsimde daha az. Doğrusu da bu gibi zamanlarda çalışmak. İşimiz bir tane değil ki. Biri bitiyor, diğerine başlıyoruz" dedi. 

Topbaş Suçlu ihale yasası 
Topbaş, çalışmaların başlama zamanıyla ilgili şunları söyledi "Önce proje hazırlanıyor, ihaleye çıkılıyor, ihale sonuçlanıyor, ihaleye itiraz ediliyor, istimlakta sorunlarla karşılaşıyorsunuz. Bunlar geciktirici durumlar. Birinde aksaklık zamanlamanızı altüst ediyor. Sistem böyle. Yani inşaata başlama tarihi belirleme gibi şansınız yok. Buna bir de başbakanımızın dediği gibi 'Bürokratik oligarşi'yi eklediğinizde tüm planlarınız sapıyor." 

İşte cevap verecek sorumlular 

3030 sayılı Büyükşehir Belediyelerinin Yönetimi hakkındaki yasanın 7. maddesi uyarınca oluşturulan Ulaşım Koordinasyon Merkezi UKOME yöneticilerinden yaşanan trafik çilesine cevap vermesi bekleniyor. Başkanlığını Topbaş'ın yaptığı UKOME, şu kişi ve birimlerden oluşuyor 
Başkan Yardımcısı İBB Genel Sekreteri Prof. Ramazan Evren Ulaşım Daire Başkanı Doç. Dr. Rafet Bozdoğan İstanbul Emniyet Müdürlüğü temsilcisiFen İşleri Daire Başkanı Yunus BaltaKarayolları 1. Bölge TemsilcisiKarayolları 17. Bölge Temsilcisiİl Jandarma Komutanlığı TemsilcisiİETT Genel Müdür YardımcısıİDO Temsilcisiİstanbul Ulaşım A.Ş. TemsilcisiİBB Ulaım Koordinasyon MüdürüTCDD TemsilcisiLiman Başkanlığı Temsilcisi 



</TEXT>
</DOC>
