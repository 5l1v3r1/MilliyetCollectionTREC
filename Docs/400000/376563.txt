<DOC>
<DOCNO> 376563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/astro/index.html </URL>
<DATE> 2005/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniliğe açık bir gün 
</HEADLINE>
<TEXT>


Bugün hem sezgilerimize güvenebiliriz hem de yenilikler yapabiliriz. Özellikle öğleden sonra saatlerinde şimdiye kadar fark edemediğiniz şeyleri ortaya çıkarabiliriz. Meraklı olmak çok şey kazandıracak. 
Koç'lar enerjilerini doğru yönde kullanabilmeli. Yakın çevrelerinde yapıcı yanlar ve uyum öne çıkıyor ama, duygusal hassaslık gösterebilirler. Boğa'lar ikili ilişkilerinde alınganlıklarıyla gerginlik yaratabilirler. Ortaklaşa alanda yapıcı yanlar ve duyguların kullanılması gerekli. İkizler günlük işlerde yeni teknikler denemeli ve beceriler geliştirmeli. İşlerini toparlamak için acele etmemeliler. Düzen gerektiren konular artık ihmal edilmemeli. Yengeç'ler için rahat şartlar göze çarpıyor. Aşk hayatında ve yaratıcı konularda onlara heyecan getirecek yenilikler var. Aslan'lar sabırlı olmalı ve eve ait konularda çaba göstermeliler. Güvenlikle ilgili uğraşlar onları yorabilir. İş ve ev arasındaki yoğunluktan sıkılacaklar. Başak'lar düşünceleriyle ilgi toplarken, duygusal olarak rahat bir gündeler. Hareket ve iletişim onlara iyimserlik katıyor. 
Terazi'ler para konularında yeniliklerden korkmamalı. Orijinal düşünceler beklenmedik şanslar getirebilir. Alışveriş arzularını bugünlerde kontrol etmeye çalışmalılar. Akrep'ler son derece ilgi çekiyorlar. Duygu ve düşüncelerin uyumu ilişkilerine olumlu yansıyor. Kişisel girişimlerde başarı öne çıkıyor. Yay'lar kendilerini toparlamalı ve gereksiz endişelerden kaçınmalı. Geçmişle ilgili konularla ilgilenmek bir derece doğru olabilir. İyimser planlar ise unutulmamalı. Oğlak'lar yeni planları üzerinde durmalı ve kararlı olmalılar. Bu arada grup çalışmalarında yenilikler denemek fayda getirecek.Kova'lar için iş hayatında harekete geçirici şartlar bulunuyor. Dikkat çekici kariyer konusu gündeme gelecek. Balık'lar iyimserler ve yeni fikirlere açıklar. Bu sayede süregelen pürüzler ortadan kalkabilecek. 
</TEXT>
</DOC>
