<DOC>
<DOCNO> 368329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/soneko20.html </URL>
<DATE> 2005/08/09/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Bankalar tarafından sağlanan kredilerde artış... 
</HEADLINE>
<TEXT>

     Türkiye'de, bankalar tarafından sağlanan toplam kredilerin hacmi, 2005 yılının ilk yarısında geçen yılın aynı dönemine göre, yüzde 46.4 oranında artarak 94 milyar 59 milyon YTL'ye yükseldi. 
     Aynı dönemde, bankalar tarafından sağlanan tüketici kredisi tutarı yüzde 76.9, 2004 yılı sonuna göre de yüzde 48.8 oranında arttı. 
     Merkez Bankası'nın verilerine göre, 2004 yılının ilk yarısında bankalar tarafından sağlanan kredilerin toplam tutarı 64 milyar 267 milyon YTL idi. 
     Türkiye'de 2005 yılının ilk yarısında sağlanan kredinin yüzde 25.3'ü 23 milyar 808 milyon YTL kamu bankaları, yüzde 68.9'u özel bankalar 64 milyar 810 milyon YTL tarafından sağlandı. 
     Aynı dönemde, kamu bankalarının sağladığı kredi miktarı yüzde 40.8, özel bankaların sağladığı kredi tutarı yüzde 48.7 artış gösterdi. 
     Türkiye'de bankalar tarafından sağlanan 94 milyar 59 milyon YTL tutarındaki kredinin yüzde 54.6'sını ticari, yüzde 9.1'i ihtisas, yüzde 20.4'ü tüketici ve yüzde 15.9'u da kredi kartından oluştu. 
     Buna göre, bankalar tarafından 2005 yılının ilk yarısında sağlanan kredinin 51 milyar 344 milyon YTL'sı ticari, 8 milyar 565 milyon YTL'si ihtisas, 19 milyar 232 milyon YTL'si tüketici ve 14 milyar 918 milyon YTL'sini de kredi kartını içerdi. 
     Alt gruplar itibarı ile bankaların sağladığı ticari kredi tutarı 2005 yılının ilk altı ayında geçen yılın aynı dönemine göre, ticari kredilerde yüzde 36.9, ihtisas kredisinde yüzde 25.2, tüketici kredisinde yüzde 76.9, kredi kartından yüzde 64.7 artış oldu. 
     Bankalar geçen yılın ilk yarısında, 37 milyar 496 milyon YTL tutarında ticari, 6 milyar 839 milyon YTL değerinde ihtisas, 10 milyar 873 milyon YTL tutarında tüketici ve 9 milyarı 59 milyon YTL değerinde de kredi kartı sağlamıştı. 
     
     KREDİLERDE 2004 YILI SONUNA GÖRE DURUM 
     Türkiye'de kamu, özel ve yabancı bankalar tarafından sağlanan toplam kredi yılbaşından bu yana yüzde 21.2 oranında arttı. 
     2005 yılının ilk yarısında alt gruplar bazında en yüksek artışı yine yüzde 48.8 ile tüketici kredileri sağlarken, ticari krediler yüzde 18, ihtisas kredisi yüzde 15.2, kredi kartı yüzde 8.5 yükseldi. 
     Bankalar tarafından 2004 yılı sonu itibarıyla toplam 77 milyar 628 milyon YTL tutarında kredi sağlanırken, bunun 43 milyar 513 milyon YTL'si ticari, 7 milyar 437 milyon YTL'si ihtisas, 12 milyar 925 milyon YTL'si tüketici, 13 milyar 7 milyon YTL'si de kredi kartından oluştu. 
     
     KAMU BANKALARI 
     Kamu bankalarının 2005 yılının ilk 6 ayında geçen yılın aynı dönemine göre sağladığı kredi tutarı yüzde 40.8, 2004 yılı sonuna göre yüzde 15 artış gösterdi. 
     Verilere göre, kamu bankaları 2004 yılının ilk yarısında 16 milyar 906 milyon YTL, 2004 yılı sonu itibarıyla 20 milyar 702 milyon YTL kredi sağlarken, 2005 Haziran ayı sonu itibarıyla bu miktar 23 milyar 808 milyon YTL'ye çıktı. 
     2005 yılının ilk yarısında, kamu bankaları tarafından sağlanan krediler içinde en büyük artışı yüzde yüzde 61.2 ile tüketici kredileri sağlarken, ticari ve ihtisas kredilerin artış oranı yüzde 34.4, kredi kartının artış oranı ise yüzde 42.7 olarak belirlendi. 
     Kamu bankalarının 2004 yılı sonuna göre kredi kartı performansı içinde en yüksek artış yüzde 45.1 ile tüketici kredileri olurken, ticari ve ihtisas kredi toplamı yüzde 7.7, kredi kartlarında yüzde 2.4 yükseliş kaydedildi. 2005 yılının ilk yarısında, kamu bankalarının sağladığı ihtisas ve ticari kredi kartı toplamı 16 milyar 565 milyon YTL'ye, tüketici kredisi 6 milyar 95 milyon YTL'ye ve kredi kartı da 1 milyar 148 milyon YTL'ye ulaştı. 
     
     ÖZEL BANKALAR 
     Özel bankaları 2005 yılının ilk 6 ayında geçen yılın aynı dönemine göre, sağladığı kredi tutarı yüzde 48.7, 2004 yılı sonuna göre yüzde 23.5 artış gösterdi. 
     Verilere göre, özel bankalar 2004 yılının ilk yarısında 43 milyar 581 milyon YTL, 2004 yılı sonu itibarıyla 52 milyar 491 milyon YTL kredi sağlarken 2005 Haziran ayı sonu itibarıyla 64 milyar 810 milyon YTL'ye çıktı. 
     2005 yılının ilk yarısında, özel bankalar tarafından sağlanan krediler içinde en büyük artışı yüzde yüzde 79.1 ile tüketici kredileri sağlarken ticari ve ihtisas kredilerin artış oranı yüzde 37.5, kredi kartının artış oranı ise yüzde 67.2 olarak belirlendi. 
     Özel bankalarının 2004 yılı sonuna göre kredi kartı performansı içinde en yüksek artış yüzde 49.9 ile tüketici kredileri olurken, ticari ve ihtisas kredi toplamı yüzde 22.4, kredi kartlarında yüzde 9 yükseliş kaydedildi. 
     2005 yılının ilk yarısında, özel bankalarının sağladığı ihtisas ve ticari kredi kartı toplamı 40 milyar 805 milyon YTL'ye, tüketici kredisi 11 milyar 494 milyon YTL'ye ve kredi kartı da 12 milyar 511 milyon YTL'ye ulaştı. 
     
</TEXT>
</DOC>
