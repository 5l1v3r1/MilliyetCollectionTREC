<DOC>
<DOCNO> 375724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/soneko08.html </URL>
<DATE> 2005/09/05/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Volkswagen 10 bin kişiyi çıkarabilir 
</HEADLINE>
<TEXT>

     Avrupa'nın en büyük otomobil üreticisi Volkswagen'ın sektördeki rakipleri ile daha iyi rekabet edebilme yolunda önümüzdeki dönemde 10 çalışanının işine son verebileceği ileri sürüldü. Almanya'nın ünlü dergisi Spiegel'in haberine göre işten çıkarmalar Batı Almanya'daki fabrikalarda gerçekleşecek. 
     Euronun güç kazanması ve satışların düşmesi Volkswagen'ı bu kararı hayata geçirmeye zorluyor. Çalışanlara yüksek ücret ödenen Almanya'da, Volkswagen maliyetleri azaltmak için bir süradir sendikalarla görüşüyor. Volkswagen ve sendikalar yaptıkları görüşme sonucu geçen yılın kasım ayında 2007'ye kadar ücretleri dondurma kararı aldı. 103 bin çalışana da 2011'in sonuna kadar işgarantisi verildi. 
     
     Portekiz seçeneği 

     Volkswagen firması şu anda lüks sportif arazi aracı denilen SUV araçları üretmeyi düşünüyor. Ancak firma bunu Almanya'daki parçaları yerli yerine takabileceği Wolfsburg'ta mı yoksa düşük ücretlere üretebileceği Portekiz'de mi üreteceğini konusunda kararsız. Volkswagen'ın dahili ürün strateji komitesi lüks arazi araçlarının 2007'den itibaren Portekiz'de yapılması önerisinde bulunurken Portekiz'de üretilen her aracın maliyetinin Wolsburg'taki fabrikadan bin dolar daha düşük olacağı belirtildi. Eğer üretimin Wolfsburga'da olması halinde çalışanlardan yüzde 20'lik bir fiyat kırılması ve onlardan daha çok çalışmaları sağlanacak. 

Referans Gazetesi 
     
</TEXT>
</DOC>
