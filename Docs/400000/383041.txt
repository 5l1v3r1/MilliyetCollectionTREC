<DOC>
<DOCNO> 383041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/spor/yozer.html </URL>
<DATE> 2005/10/01/ </DATE>
<TIME>  </TIME>
<AUTHOR> Halil ÖZER  </AUTHOR>
<HEADLINE>
Tarihi hatalar 
</HEADLINE>
<TEXT>



Galatasaray, 14 yıl şampiyon olamadı, seyircinin sesi çıkmadı. Acaba neden şimdi çıkıyor Sarı-Kırmızılı taraftarlar, sadece yönetimin kara kaşını, kara gözünü beğenmediği için mi bu kadar çok tepki gösteriyor Sezon başından bu yana süren beş dakikalık protestoyu elleri kaşındığı için mi yapıyor 
Tabii ki hayır... Ve ne yazık ki, tribünde hiç küfür etmeden, kaderine isyan eden bu insanları "satılmış" diye suçlamak, tam bir at gözlüğü takmaktır. 
Yönetim kendini sütten çıkmış ak kaşık mı sanıyor Kimsenin aklına son 3.5 yıla bakıp "Arkadaşlar biz ne yaptık ki h l burada duruyoruz " diye sormak gelmiyor. Normal şartlarda, daha birkaç yıl önce UEFA Kupası'nı kazanan bir takımın taraftarı, ne kadar başarısız olursa olsun, yıllarca hiç sesini çıkarmaz. Ama neden Galatasaray taraftarı sesini çıkarıyor Bunu hiç düşündünüz mü Yaptığınız tarihi hataların bunda hiç mi suçu yok 
Başkan Canaydın, Lucescu'nun görevden alınışını "Galiba hata yaptık. Bir yıl daha kalmalıydı" sözleriyle satır arasında geçiştirirken, bu hatanın nelere mal olduğunun h l farkında değil mi 
Ne idüğü belirsiz oyunculara harcanan milyon dolarlar, yılan hikayesine dönen projeler, tefecilere kaptırılan paralar, bitmeyen stat, ödenmeyen borçlar, FIFA'ya giden futbolcular, kötü sonuçlar, darmadağın bir yönetim, küstürülen insanlar, bıktırılan yöneticiler, lisenin ayrımcılığı, bölünen camia, umutsuzluk, mutsuzluk ve uzayıp giden bir liste. Bunlar kimin eseri Ve hangi yönetim kurulu üyesi "Hayır bunları biz yapmadık" diyebilir. 
Hep boş işlerle uğraşıldı. Yaraya neşter hiç atılmadı. Dertlere çare bulunmadı. Takım sahaya çıkacak, yönetim h l Song ile Gerets'in kavgasını kimin basına uçurduğunun peşinde. Sanki böyle bir şey daha önce hiç olmamış gibi. Florya'da yaşanan olay nedeniyle Mecidiyeköy'de çalışan bir bayanı, sadece bu iş için kovdular. Hem de sadece haberi yapan muhabirin arkadaşı olması yüzünden. Tromso'ya elendiler, Başkan h l "Ben Real Madrid'in kapısında beklemedim. İşte belge" diye açıklama yapıyor. Seyirciyi kimin kışkırttığını araştırıyorlar. Sanki provokatörlere gerek varmış gibi. Ergun Gürsoy, o kadar şey olurken, "Beni dövmediler" diye basın mensuplarına çıkışıyor. Seyirci bunları değil, bu kulübün ayağa kaldırılmasını istiyor. 
Ve son söz de muhalefete... 130 milyon dolar borç hepsinin gözünü korkutmuş. Eğer koca Galatasaray'da, bu borç korkusu yüzünden kimse ortaya çıkmıyorsa, o zaman söyleyecek tek söz yok. Devam edin böyle. 
Ve yine bir son. Chelsea de Tromso'ya yenildi ama, rövanşta yarım düzineye yakın gol attı. Eğer büyüksen futbolda şansa yer yoktur. 


</TEXT>
</DOC>
