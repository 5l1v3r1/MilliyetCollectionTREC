<DOC>
<DOCNO> 355032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sondun10.html </URL>
<DATE> 2005/06/24/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Kürtler Barzani'den ne bekliyor 
</HEADLINE>
<TEXT>

     İhsan DÖRTKARDEŞ DHA 

      KUZEY Irak’ın Erbil kentindeki ’Kürdistan Parlamentosu’ tarafından ’Kürdistan Bölge Başkanı’ seçilen Irak Kürdistan Demokrat Partisi IKDP lideri Mesut Barzani, Kerkük’ün Kürt bölgesine bağlanması için temaslarını sürdürürken, Kürtlerin yüzde 23’lük bölümünün ’Bağımsız Kürdistan’ı ilan edeceğine inandıkları bildirildi. 
     Kuzey Irak’taki Kürdistan İslam Birliği’nin yayın organı konumundaki ’Yekgirtu gazetesi’ Barzani’nin neler yapıp-yapamayacağı konusunda anket yaptı. Erbil, Duhok ve Süleymaniye’ de 100 kişi arasında yapılan ankette çoğunlukla Kürdistan Bölgesi Başkanı Barzani’nin yapacağı işler hakkında sorular soruldu. Açıklanan sonuçlara göre, ankete katılanların yüzde 23’ü ’Kürdistan Bölge Başkanı’ Barzani’nin ’Bağımsız Kürdistan’ı ilan edeceğine inandıklarını söyledi. 
     Ankete katılanların yüzde 33’ü ise Barzani’nin Kerkük’ü Kürt bölgesine katacağına inandığını söylerken, yüzde 9’u idari yapılanmada iyileşmeler yapacağını, yüzde 5’i partiyi yavaş yavaş daha iyiye götüreceğini, yüzde 17’ si de bölge başkanının bunlardan hiçbirini yapmayacağını söyledi. 
     
</TEXT>
</DOC>
