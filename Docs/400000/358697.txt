<DOC>
<DOCNO> 358697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sonspo06.html </URL>
<DATE> 2005/07/06/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Çobanoğlu Görevimden alındığıma dair bana iletilmiş bir şey yok 
</HEADLINE>
<TEXT>

     Murat ÇAKIR- Kürşat DEMİRHAN İSTANBUL, DHA 

      İSPANYA'da düzenlenen 15'inci Akdeniz Oyunları’nda ikinci olarak gümüş madalya kazanan Olimpik Milli Futbol Takımı yurda döndü. Havaalınında konuşan Milli Takımlar Menajeri can Çobanoğlu, görevinden alındığına dair kendisine iletilmiş bir şey olmadığını söyledi. 
     Milli takım kafilesini havaalanında kimsenin karşılamaması dikkat çekti. Milli Takımlar Menajeri Can Çobanoğlu, İspanya’dan mutlu ve gururlu bir şekilde döndüklerini söyleyerek, Çok yorucu bir dönem geçirdik. Ama Türkiye’nin adını orada son ana ve kapanış törenine kadar duyurduğumuz için mutluyum. Futbolcularımızı ve teknik heyetimizi kutluyorum. İspanya’dan kupayla dönmek isterdik ama yinede futbolumuzun geleceği parlak diye düşünüyorum'' dedi. Can Çobanoğlu son günlerde görevinden alınmasıyla ile ilgili tartışmalara da Bana iletilmiş resmi bir şey yok. Benim patronum futbol federasyonudur. Hepimiz oranın saygınlığını korumak için burdayız. Ama şu ana kadar böyle bir şey duymadım'' diye konuştu. Menajerlik siteminin kaldırmasını doğru bulmadığını vurgulayan Çobanoğlu, Bu konuyla ilgili kararı federasyon verecektir. Benim bu konuyla ilgili bir şey söylemem yanlış olur. Ama doğru bulmadığım bir işi yapmam. İleri futbol ülkeleri böyle çalışıyor. Bende işimi severek yapıyorum'' diyerek sözlerini tamamladı. 
     
</TEXT>
</DOC>
