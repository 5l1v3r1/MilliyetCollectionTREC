<DOC>
<DOCNO> 371319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sonyas04.html </URL>
<DATE> 2005/08/19/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Jennifer Garner, medyaya kırgın... 
</HEADLINE>
<TEXT>

     Amerikalı oyuncu Jennifer Garner, daha yakın çevresi ve dostlarıyla paylaşamadan hamilelik haberinin medyada çıkmasının kendisini üzdüğünü açıkladı. 
     InStyle dergisine konuşan Garner, özel hayatına yapılan bu ihlalin sonucu olarak özel hayatını çok fazla korumaya aldığını, insanların hamileliği ya da evliliği konusunda çok fazla şey okumalarından rahatsız olduğunu belirtti. 
     Bebeğinin babası Ben Affleck ile 29 Haziran'da gözlerden uzak bir düğünle evlenen Garner, derginin eylül sayısında yer alacak röportajda düğün hakkında ayrıntılar vermekten kaçınarak, duygularını, ''Çok güzel ve bize özel bir düğünümüz olduğu için çok mutluyum'' diye ifade etti. 
     Bir senedir birlikte olan çiftin evliliği, medyada sürpriz olarak yorumlanmıştı. 
     Bu arada bir yıldır ABC televizyonunda yayınlanan ''Alias'' adlı popüler bir televizyon dizisinde yer alan ve kısa bir süre önce hamileliği yüzünden diziden ayrılmayı düşünmediğini açıklayan Garner'a dizinin yapımcılarından da destek geldi. 
     Yapımcılar, Garner'in hamileliğini diziye de taşıyacaklarını bildirerek, oyuncunun yanında olduklarını gösterdiler. 
     
</TEXT>
</DOC>
