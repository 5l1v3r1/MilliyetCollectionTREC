<DOC>
<DOCNO> 356486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/spor/spo04.html </URL>
<DATE> 2005/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İçime sinmedi 
</HEADLINE>
<TEXT>


Güneş, mevcut kadroyu koruyup, kaliteli bir kaleci transfer etmek istediklerini söyledi, "Ancak Tolga gitmek üzere, Fatih, Şampiyonlar Ligi ön elemesinde olmayacak" diye serzenişte bulundu 

ERGUN ATA 


Şenol Güneş'in hedefi büyük, gözü yüksekte, gönlü ise bir engin kadar derin... İlk amacı, Şampiyonlar Ligi'ne yükselen ilk Anadolu takımının başındaki teknik direktör olabilmek. Ancak yolu dikenli, çok ter dökmek gerektiğini o da biliyor. 
Belli ki Kazım Koyuncu'nun genç yaşta ölümü, Şenol hocayı çok derinden sarsmış. Türkiye'nin "değer"lerine gerektiği kadar sahip çıkamamasından yakınan Güneş, yazar Sunay Akın'ın, Koyuncu'nun cenaze töreninde dediği, "Doğum insanları eşitler, ölüm ise seçkinleri ortaya çıkarır " sözüne atfen, "Önemli olan seçkinlere yaşarken hak ettiği değeri vermek değil mi Maalesef yapamıyoruz, yapmıyoruz bunu " diyor. 
Arkasından da, Futbol Federasyonu ile girdiği hukuk mücadelesini, Trabzonspor'daki çalışmalarını ve transferlerle ilgili olayları bir bir sıralıyor 
Milli Takım'daki görevime son verildikten sonraki gelişmeleri herkes biliyor. Özellikle bu işte taraf olanlar her şeyin farkında. Ama nedense bir türlü kimse doğruyu söylemiyor. Ben hakkımı istiyorum, para peşinde değilim. Bir onur mücadelesi yapıyorum. 55 bin dolara anlaştım. 6 aydan sonra herkesin parasını Merkez Bankası kurundan, benimkini Digitürk kurundan vermeye başladılar. Maaşım 25 bin dolara düştü. Tahkim Kurulu yanıltıldı, Yargıtay'da dosyam kayboldu nasıl olduysa. Şimdi futbolculara, teknik direktörlere mukavele imzalatılıyor. İmzalatılsa ne olur Benim vardı da ne oldu Devlet adamı bu duruma "hukuk kepazeliği" diyor. Hukukun güç olmasını sağlayana kadar işin peşindeyim, İş Mahkemesi, AHİM, yol nereye giderse oraya kadar gideceğim. Bu iş için Başbakan'a gitmem. Bu iş hukuk işidir. Bir ülkede, bir şehirde değerler kolay yetişmiyor. Politikada sporun içinden gelen, bu kulüpte futbolcu ve başkan olarak hizmet yapan Faruk Özak'a destek olalım, Özkan Sümer'den, Ahmet Suat Özyazıcı'dan aktif değilseler bile fikir olarak yararlanalım, Atay Aktuğ, bu işi yaparken, yanında olalım, kendisine güç verelim. Konumuza daha çok yakın oldukları için söylüyorum, Mustafa Denizli'leri, Ersun Yanal'ları, Fatih Terim'leri harcamayalım.Transferde çıkış noktamız şuydu Mevcut kadroyu korumak, iyi bir kaleciyle takviye etmek. Ama Tolga büyük ölçüde gitmek üzere. Fatih, Şampiyonlar Ligi ön eleme maçlarına yetişemiyor ve kaleci sorunu uzadı. Bu nedenle transfer çalışmaları içime tam olarak sinmedi. Petkoviç, "maç kurtaramıyor" inancı herkeste hakim olduğu için bu güveni yeniden yakalamakta zorlanır. Uruguay Milli Takım kalecisi Vieri'ye talip olduk. 5 milyon doları bulan maliyeti çok yüksek geldi. Jeferson da iyi kaleci. Genç ve refleksleri güçlü.Zurawski'yi ben istedim. Ama 29 yaşında ve 3 milyon Euro. Büyük para. 25 yaşın altında olsa, gözünü kırpmadan ver.Tolga Seyhan için 4 milyon dolar söz konusuysa gitsin dedim. Her şey para işi. Bu nedenle transfer içime sinmedi diyorum. Bir yanda büyük transfer, bir yanda kulübün geleceğini ipotek altına almak. Tercihini yap. Güven'in durumu yanlış aksetti. "Ben istemiyorum demedim", öyle yansıtıldı. "Orta alanda şimdilik ihtiyacım yok. Maliyeti yoksa olabilir" dedim. Ama yanlış aksedince futbolcu da haklı olarak bozuldu.Hazırlık dönemine eksik başladık. Kadro yeni tamamlandı. Millilere zorunlu olarak tatil izni verdik. Çünkü arkadaşları tatildeyken onlar ter döküyordu. Ama iyi olan bir şey var, futbolcularım dikkatli tatil yaptılar. Kendilerini koyuvermediler, hazır gibi geldiler. Kilo fazlaları çok değildi.Gerede'de daha çok kondisyon çalışmaları yaptık. Teknik - taktik çalışmaları son günlere bıraktık. İsviçre'de özellikle güçlü takımlarla hazırlık maçı yapmayı istedik. Eksiğimiz varsa yenilelim. Hiç önemli değil. Ön eleme maçlarında Fatih yok. Bu nedenle Fatih'siz hazırlık maçlarında Mehmet Yılmaz ve gelecek santrforu deneyeceğiz. Uyumlarını sağlarsak işimiz kolaylaşır.Şampiyonlar Ligi ilk ön elemesinde Hajduk Split, Malmö ve Dinamo Minsk'i diğerlerine oranla daha güçlü görüyorduk. Ama Kıbrıs Rum takımında da önemli Gürcü oyuncular var. 

Jefferson dağıttı 

Trabzonspor'un, Petkoviç'in yerine Brezilyalı kaleciyi transfer etmesi Botafogo kulübünü karıştırdı. Brezilyalı taraftarlar, önceki gün kulübü protesto yağmuruna tutarlarken, bu kez de Teknik Direktör Faulo Cesar Gusmao istifasını verdi. Ligde liderliği de kaybeden Botafogo'nun çalıştırıcısının, kendisine danışılmadan Jefferson'un satılmasına tepki verdiği bildirildi. Bu arada sambacı kalecinin cuma günü ülkesinde nişanlanacağı, pazar günü de Trabzon'a geleceği öğrenildi. 

Trabzonspor vites küçülttü 

Gerede'deki yeni sezon hazırlıklarını günde üç idman yaparak devam ettiren Trabzonspor, dün sabah yapılan kros ağırlıklı çalışmayı yapmadı. 
Bordo - Mavililer'in ilk antrenmanında futbolcular, dar alanda pas çalışması, koşu ve minyatür kale maç yaptı. Kampa daha sonradan katılan Trabzonspor'un milli futbolcuları Gökdeniz ve Hüseyin ise takımdan ayrı çalıştı. 
Teknik Direktör Şenol Güneş ile Sivasspor çalıştırıcısı Werner Lorant arasındaki muhabbet dün de devam etti. Aynı otelde kamp yapan iki hoca kısa bir süre sohbet etti. Alman teknik adam, Güneş'ten çalışma yerleri ve saatleri hakkında bilgi aldı. 

Tolga için şartlı sözleşme 

Trabzonspor Başkanı Atay Aktuğ, Ukrayna'ya giden oyuncunun, Türkiye'ye dönmesi durumunda Bordo-Mavililer dışında başka bir takımda yer alamayacağını açıkladı 

TBMM Genel Sekreter Yardımcısı Ali Osman Koca, Trabzonspor Başkanı Akay Aktuğ'u ziyaret etti, Avni Aker Stadı'nda bir halk konseri düzenlenmesi için buranın kiralanmasını talep etti. Aktuğ, bu teklifi olumlu karşıladı. 
Bu ziyaret sırasında basına açıklama yapan Aktuğ, transferler konusunda bilgi verdi. Wisla Krakow'dan Zurawski'den kesinlikle vazgeçtiklerini belirten Trabzonspor Başkanı, "Tolga, Türkiye'ye dönerse, Trabzonspor'dan başka bir kulüpte forma giyemeyecek. Bu konudaki isteğimizi anlaşmamıza koydurduk. Brezilya'daki çalışmalar son aşamaya geldi. Bir stoper ve forvetle ilgili olarak anlaşma aşamasındayız. Her an bitebilir. Görüşme yapılan futbolculardan biri Ponto Prita'lı Eduardo de Souza" dedi. 

Şenol Güneş Belarus'ta 

Şenol Güneş, Şampiyonlar Ligi ön elemedeki muhtemel rakiplerinden biri olan Dinamo Misk'i izlemek için dün Belarus'a gitti. Yanına Azeri doktor Murat Merdanlı'yı da alan Güneş, Minsk'in bugün oynayacağı maçı izledikten sonra yeniden Gerede kampına dönecek. 

Fatih Tekke seferberliği 

Kazakistan milli maçının ardından fıtık ameliyatı olan Kaptan Fatih Tekke'nin bugün kampa katılacağı, tedavisine Gerede'de devam edeceği belirtildi. Havuz tedavisini sürdürecek olan futbolcunun, İsviçre kampının ilk günlerinde de bunu devam ettireceği, 10 gün sonra da düz koşulara başlayacağı açıklandı. 
Teknik Direktör Şenol Güneş'in, sağlık heyetiyle görüşerek Fatih'in en kısa sürede takıma dönmesini sağlamalarını istediği öğrenildi. 

Petkoviç ile Karel'e talip 

Trabzonspor ile Sivasspor'un aynı otelde kamp yapması, iki ekibin teknik adamlarının da yakınlaşmasına neden oldu. Şenol Güneş ile Werner Lorant arasındaki toplantıda Alman çalıştırıcı, Trabzonspor'dan Karel D'Haene ve kaleci Petkoviç'i istediklerini belirtti, iki oyuncu hakkında Güneş'in bilgisine başvurdu. 
Lorant'ın istediği iki futbolcu için Güneş'in, "Benim için bir mahsuru yok. Bizim yönetimle, sizin yöneticiler oturup anlaşsın ve bu iş bitsin" dediği öğrenildi. 

Bu Tolga başka Tolga 

Tolga Seyhan'ı Ukrayna'ya göndermeye hazırlanan Trabzonspor, yeni bir Tolga'yı futbol vitrinine sunmaya hazırlanıyor. Bordo - Mavililer'in 22 yaşındaki ümit milli kalecisiyle yakından ilgilenen Teknik Direktör Şenol Güneş, onu geleceğe hazırlıyor. 
Tolga'nın çok başarılı ve kaliteli bir kaleci olduğunu söyleyen Güneş, "Çeşitli nedenlerle geçen sezon kendisine gerekli şansı veremedim. Ama hazırlık maçlarında forma giyecek. Türk futboluna çok kaliteli bir kaleci kazandıracağız" diye konuştu. 

Belçika yolcuları 

Bordo - Mavililer'in geçen sezon başka takımlara kiralık gönderdiği isimlere Belçika kulüpler kanca attı. 
Geçen yıl Akçaabat Sebat formasını giyen Ali Şen ile Yimpaş Yozgat'ta oynayan Emre Aygün'e Belçika'nın Moleenbek ekibinin talip olduğu, Erzurumspor'da oynayan Muhammet'i de Mouscron'un istediği ifade edildi. Menajer Adnan Demir, "Üç futbolcunun da bu sezon Belçika'da oynaması kimseyi şaşırtmasın" dedi. 


</TEXT>
</DOC>
