<DOC>
<DOCNO> 364243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/guncel/gun05.html </URL>
<DATE> 2005/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
SİZ SORUN, BİZ CEVAPLAYALIM 
</HEADLINE>
<TEXT>


MEF Dershaneleri Rehberlik Birimi uzmanları sorularınızı yanıtlıyorlar. 


SIK SORULAN SORULAR 
Meslek seçiminde etkili olan etmenler nelerdir Neye göre karar vermeliyiz 
Meslek seçiminin önemi üzerinde durduğumuzda hem bireyin mutlu ve doyumlu bir yaşamı hem de ülkenin insangücünü en verimli şekilde değerlendirmesi ön plana çıkıyor ve bu durum "Peki bu denli önemli bir konu ülkemizde doğru ve bilinçli bir yönlendirmeyle gerçekleşiyor mu " sorusunu akla getiriyor. Ülkemizde son yıllarda bu konu önemsenir hale gelmiş, meslek seçiminde bireyin kendisini tanıması, meslekleri tanıması ve doğru karara ulaşmak için bir süreç sonunda mesleki eğitim alması konuları üzerinde durulmuştur. Şimdi doğru bir mesleki karar oluşturmak için neleri dikkate almak gerektiği üzerinde duralım. Meslek seçiminin yaşama "hedef ve anlam" katan bir yönü bulunmaktadır. Gelişimsel açıdan bakıldığında mesleki karar vermenin eğitim süreci içindeki kritik dönemi, lise dönemi olmaktadır. Bu dönemde ergenlik dönemi ile oluşması gereken gelişim görevleri de genci zorlamaktadır. Özellikle hayata dair önemli karar oluşturulurken gerçekçi karar nasıl verilebilir sorusu eğitimcileri, aileleri ve kararı verecek olan genci ilgilendiren bir sorun olmaktadır. İşte bu noktada devreye olumsuz karar oluşturmaya etki edebilecek değişkenler girmektedir. Bunlar nedir diye baktığımızda, bu değişkenlerin bir kısmı evrensel, bir kısmı da bize özgü türden konulardır. 

Meslek seçiminde ne tür güçlükler yaşanmaktadır 
Mesleki karar aşamasında gencin kendisini tanımasında güçlükler yaşanabilmektedir. Bu güçlüğün nedeni de gelişimin devam etmesi, gencin kendi istek, beklenti, ilgi ve yeteneklerini farklı algılamasından kaynaklanmaktadır. Gencin kendisinden ve çevresinin etkisinde kalmasından kaynaklanan sürekli değişken ilgi alanları oluşabilmektedir. Bazen yeteneklerine güven azlığı bazen de kapasitesinin üzerinde beklentiler nedeniyle ilgiler sürekli değişebilmektedir. Bizim sınav sistemimiz içinde de seçim yaparken gençler ulaşabilecekleri puan aralığı ile sınırlı kalmak durumunda kalabiliyorlar. Ayrıca her mesleğin eğitimi için farklı üniversitelerde farklı standartlar da zaman zaman sözkonusu olabilmektedir. Bununla beraber aile ve çevre beklentileri, arkadaş grubunun etkisi ile de gencin kararı etkilenmektedir. Bu durumda genç kendine "Ben hangi mesleği seçmeliyim, benim özelliklerim nedir, nelere ilgi duyuyorum, neleri başarabilirim, neleri yapmam beni mutlu" eder gibi sorular sorduğunda yanıtını kendisinin verebilmesi güç olmaktadır. İşte bu noktada gence destek ve bilimsel yardım gereklidir. 

Sağlıklı bir mesleki kararın oluşturulması için neler yapmalıyız 
Öncelikle bireyin kendini tanıması kavramından sözetmiştik. Kendini tanıma, "Ben ne yapabilirim, ne tür özelliklerim var, ilgi yetenek ve gereksinmelerim nedir, nasıl bir gelecek istiyorum " sorularında düğümlenmektedir. Yani burada özellikle "Ben kendimden neler bekliyorum " sorusu önemlidir. Bu beklentilerimiz ile kendi özelliklerimizin çakışması mutluluk ve başarılı bir gelecek için araç olabilir. Kendimizi tanırken neleri önemsemeliyiz sorusuna gelince şunlar söylenebilir İlgi alanlarımız bizim zamanımızı harcamaktan keyif aldığımız, kısıtlayıcı koşullar olsa dahi yapmaktan hoşlandığımız faaliyetleri kapsar. İlgi duyulan alandan mutluluk ve başarı gelebilir. Ancak her ilgi duyulan alandan başarı elde edilmeyebilir de. Örneğin pilot olmak isteyebilirim, bu alana ilgi duyabilirim ancak pilot olabilmek için gerekli yetenekler ve koşulları taşımıyorsam mesleki seçim için bir engel vardır. 

Meslek seçiminde yeteneğin önemi nedir 
İlgiden sonra ele alınması gereken diğer konu ise yeteneklerdir. İlgi duyulan alanda başarı için gerekli çeşitli temel yetenekler, beceriler ve akademik yetkinlik meslek seçiminde dikkate alınmalıdır. Yetenekleri temel başlıklarıyla grupladığımızda "sayısal yetenek, sözel yetenek, şekil uzay ilişkileri yeteneği, bedensel yetenekler görme, işitme, el becerisi, el göz ayak koordinasyonu, kas kuvveti , zihinsel yetenekler, duygusal beceriler heyecanı kontrol, sabır, soğukkanlılık öğrenmeye karşı tutumlar ve öğrenme" yeteneği olarak sıralanabilir. Bu yetenek ve beceriler mesleği etkili ve başarılı biçimde yapabilmenin ön koşullarıdır. Örneğin iyi bir doktor olabilmek için tıp sağlık bilimlerine ilgi ve yeteneğin yanında sosyal yardımdan mutlu olma, bedensel olarak hastane koşullarına dayanıklılık, stresle yoğun biçimde başedebilme, temel bilimlerde yetenekli olma, kan görmekten etkilenmeme vb. koşullar gereklidir. Yetenek ve becerilerle ilgili özellikle beceriler konusunda burada değinilmeyen yüzlerce beceri bulunmaktadır. Bu becerilerin hepsi de mesleği daha iyi yapabilme konusunda gereklidir. Yetenek ile beceriler arasındaki fark ise şudur Yetenekler, belirli bir gerçekleştirilebilirlik potansiyeli ile sınırlıdır. Oysa becerilerin bir kısmı ilgi ve çaba ile geliştirilebilir. Her meslek öğrenilirken geliştirilebilir beceriler dikkate alınmalı ve bu becerilerin mesleki eğitim boyunca ne ölçüde edinilip edinilemeyeceği gözden geçirilmelidir. 

Değerlerimiz meslek seçiminde etkili midir 
İnsanların yaşamlarında beklentileri ve bu doğrultuda hareketlerini, davranışlarını belirleyen değerleri vardır. Büyük oranda hayata karşı çabayı, isteklerimizi, motivasyonumuzu, neler yapıp neleri yapmak istemediğimizi, isteklerimizin şiddetini, hangi işlerden daha fazla doyum sağladığımızı ve bunlar gibi birçok davranışı belirleyen değerlerimizdir. Yaşamda yönelimlerimizi belirleyen değerlerimizin uzun vadede doyurulması için bir amaç peşinde hareket edilmesinden dolayı, değerlerin meslek seçiminde etkisi çok yüksektir. Hatta ilgi alanlarımızın da değerlerimiz doğrultusunda oluştuğu söylenmektedir. 
Okul hayatımızda bilimsel gerçekler öğretilirken, değerlerimizin nasıl farkına varacağımız ve bunlarla hayatımıza nasıl yön vereceğimiz pek öğretilemiyor. Nelere değer verdiğimizi kendi kendimize sorarak ve farkına vardığımız değerlerin yönlendirmesiyle daha sağlıklı seçimler yapabilir, hayatımızı daha anlamlı kılabiliriz. Bazı değerler vardır, yaşamımızın olmazsa olmazıdır, bazı değerler birbirleri ile ilişkilidir, bazı değerler de yere, zamana ve koşullara göre farklı düzeylerde bizim için önemli olurlar. Önemli olan bunları fark etmemiz ve kendi yaşamımıza doğru yön vermede faydalanmamızdır. Burada genelde bilinen bazı değerleri sıralamak gerekirse "özgürlük, mutlu bir yaşam, sosyal onay, güvenlik, dostluk, başarı hissi, bilgelik, aile güvenliği, eşitlik, kendine saygı, iç huzur, rahat bir yaşam, zevk, bağımsızlık, cesaret, hırs, sabırlı olmak, yardımseverlik, kendini kontrol edebilmek, entellektüellik, duygusallık, ait olma, yarışmacılık, sağlıklı olmak, terfi, tanınmak, saygınlık, ekip çalışması, toplumsallık" Bu değerlerin dışında kuşkusuz başka değerlerde olabilir. Ancak yaşam ilkelerini belirleme ve insanların seçimlerini etkilemeleri açısından önemli görülenler yukarıdakilerdir. Bu değerlerin içinde önemli olanları belirlemek ve sonra ne tür bir seçim bu değerlerle çakışır sorusunun yanıtını aramak gerekir. Önemli olan değerlerinizin, şu an sizdeki tatmin düzeyi ile ileride olacak tatmin düzeyi ve beklentilerinizin farkına varmanız, nasıl bir seçim yapmanız gerektiğine yön verecektir. 

YANLIŞ BİR KARAR VERMEMEK İÇİN DİKKAT 

Sevgili gençler, yaşamınızın şu ana kadar olan bölümünü öğrenci kimliği altında sürdürmektesiniz. Yapacağınız seçimler ile bundan sonra bir süre daha öğrenci olacak, bu öğrenciliğin size kazandıracağı mesleğin sahibi ve ülkemizin geleceği olacaksınız. Kendinize uygun kararı oluşturmak için bu verilerden yararlanıp doğru kararı vermelisiniz. Bazen aşağıda belirtilenler gibi yanlış kararlar verilebilmektedir. Bu konuya dikkat edin. 
Genç, sevdiği ve beğendiği kişi ya da kişilerin mesleğine yönelip kendini tanımadan karar verebilir. Anne baba çeşitli beklentilerini gence yansıtabilir. Genç bunlardan etkilenip kendi ilgi yetenek ve değerlerini gözardı edebilir. Genç kendisine açık olan tüm alternatifleri tanımadan en fazla tanıdığı mesleği seçebilir. Sadece çok para kazandıran meslek istenebilir. Bu durumda psikolojik doyum tam sağlanmayabilir. İş bulma açısından rahat ve popüler alana yönelinir. Daha sonra yığılmadan dolayı beklenti karşılanamaz. Toplum ve çevrenin etkisinde kalınabilir. Başarı konusunda endişelenip potansiyelini tam kullanmadan düşük puanla girilen yerlere ulaşmak hedeflenebilir. Mesleklerle ilgili olumlu olumsuz uç düzeydeki fikirlerden etkilenerek doğru olmayan yargılara varılarak karar verilebilir. Tüm bunların etkisiyle kendini tanımadan, meslekleri tanımadan duygusal ya da etki altında kalınmış bir karar verilebilir. 

MESLEKLER NEYE GÖRE GRUPLANDIRILIYOR 

1- MÜHENDİSLİK VE TEKNİK BİLİMLER 
Mühendislik ve teknik bilimler, dayalı olduğu bilim alanları ve insanın yaşamına katkı oranı itibarıyle öncelikle değerlendirilebilir. Genel anlamda doğal kaynaklardan verimlilik esasına göre yararlanarak, bilimsel çalışmalar yapıp sonunda elde edilenleri uygulamaya geçirir. Bu amaç ile teknoloji geliştirmek gibi bir görev üstlenir. Temelde fen ve matematik bilimlerinin verilerini günlük hayatın kolaylaştırılması, insanın doğaya hakim olabilmesi ve bu alanda teknoloji geliştirilmesi için kullanır. Mühendislik kavramının çeşitli dillerde dayandığı köken olarak yapı ustası, deha ve hesap işleri ile ilişkili anlamlarla yüklü olduğunu görüyoruz. Mühendis gibi düşünmek denir ya, bundan analitik düşünme, var olan soruna teknik açılardan yaklaşma, doğada var olan sorunu insanın yaşamını kolaylaştırmak için kullanma kastedilmektedir genelde. Günlük yaşamımızda kullandığımız pek çok araç gerecin geliştirilmesinden otomobile, elektriğe, elektroniğe, yeraltı kaynaklarına, enerjiye kadar çok geniş bir alanda mühendislik bilimlerinin araştırma, teknoloji geliştirme ve uygulama boyutlarında etkin olduğunu görüyoruz. Bu alanlardan ve mühendislik kavramının dayalı olduğu düşünce sisteminden yola çıktığımızda, mühendisin, problem çözme becerileri yüksek, analitik düşünebilen, temel bilimler alanında güçlü bir akademik yeteneğe sahip olması, yaratıcı, teknolojiyi izleyen özellikler taşıması gerektiği söylenebilir. 

HANGİ ÖZELLİKLER GEREKLİ 
Temel bilimler ve özellikle matematiğe hakim olma, bu bilim dallarını etkin kullanabilmek hem teorik birikim hem de uygulamaya yönelik düşünme becerisinin olması mühendislerin sahip olması gereken özelliklerdendir.Yaratıcılık kavramının bu alanda öneminden bahsetmiştik. Özellikle sorunlara birden fazla yönden bakabilme, çeşitli olasılıkları dikkate alarak plan ve uygulama gerçekleştirme bu alanın gereğidir. Mühendisçe düşünebilmenin özellikleri arasında şu konu da çok önemlidir. Mühendis bir problem, durum ya da olayla karşılaştığında sistemli bir yaklaşım ortaya koymak neyi, nasıl bir yöntemle, nasıl bir süreçte, ne tür maliyetlerle ele alacağını planlamak durumundadır. Kendi alanında ve alanına yakın bölgelerdeki teknolojiyi, yenilikleri izlemek, araştırmacı bir merak duygusuna sahip olmak mühendisliğin gerekleri arasındadır. Mühendislik bilimlerinin temel dayanağının insan yaşamının kolaylaştırılması için doğadaki kaynaklardan yararlanma ve bunu teknolojiye dönüştürme işlevi olduğundan bahsetmiştik. Bu durumda doğadan elde edilen hammaddelerden yararlanma ve enerji konuları ön plana çıkmaktadır. Bildiğimiz enerji kaynaklarının üretimi, uygun teknoloji ile insanın kullanımına sunulması esastır. Diğer yandan üretimin dayandığı çeşitli malzemelerin geliştirilmesi ve kullanımı ön plana çıkmaktadır. Tüm bu mühendislik bilimlerinde başarı için her alanda geçerli olan çeşitli gereklilikler de bulunmaktadır. Bunlar teknik bilgiye hakim olma, liderlik özelliği, bilgisayar kullanımı, araştırma geliştirmeye ilgi, yabancı dil, iletişim becerileri, ekip çalışmasına uygunluk, yönetimsel bilimlere hakim olma ve uygulamaya dönük düşünebilme yeteneği olarak sıralanabilir. 
Mühendislik bilimleri şemsiyesi altında bulunan tüm mühendislik dallarının alt dalları ve kendi içinde sınıflaması da aşağıdaki şekilde gruplanmaktadır. Bu gruplamalarda bizlerin daha çok bildiği üretim mühendisliği, yapım mühendisliği, ar ge mühendisliği, tasarım mühendisliği, son yıllarda etkin olan işletme ve yönetim mühendislikleri gibi kavramları görmekteyiz. 

Üretim Mühendisi Üretim sektöründe üretimi yapılan mal ve hizmetlerin kalite kontrolünün değerlendirilmesi, geliştirilmesi, üretim sürecinin planlanması, denetlenmesi aşamalarında görev yapılması üretim mühendislerinin işidir. Bu, tüm mühendislik dalları için geçerlidir. Örneğin kimya mühendisinin üretim sürecinde çalışması ve bu alanda gelişmesi. 
Yapım Mühendisliği Üretim yapılabilmesi için uygun ortamın sağlanması, belirli bir sistemle üretim için gerekli alt yapıyı ve personeli geliştirmek yapım alanında çalışan mühendisin görevidir. 
Mühendisliğin tasarım alanı uygulaması Bu alanda çalışacak mühendisler ürünün ya da oluşturulacak yapının tasarlanması aşamasında görev yapıp uygun yöntemi önerir, malzemenin niteliğine, işletme yönteminin nasıl olması gerektiğine karar verir. 
Araştırma ve geliştirme alanı Mühendislik Bilimlerinin temel alanlarından biri de araştırma geliştirme alanıdır. Bu alanda çalışanlar bilimsel yöntemleri kullanarak teknoloji geliştirme, kendi alanında yeni bilgi ve ürünleri üretmenin alt yapısını oluşturma gibi alanlarda araştırma geliştirme çalışmaları yapar. 
Mühendisliğin yönetimsel uygulaması Yönetim Mühendisliği yapım, üretim, araştırma geliştirme çalışmalarının yapıldığı alanlarda çalışanları ve kurumu yönetme işlevleri olan alandır. Bu alanda mühendisliğin teknik bilgilerinin yanında ekonomi, hukuk, yönetim bilimi gibi bilim dallarından da yararlanmak gerekir. 
Burada genel olarak verilen mühendislik uygulama alanlarının dışında bilimsel ve teknolojik gelişmelere göre çeşitli alt dallar oluşabilmektedir. Özellikle bilgi çağının gerekleri olarak ortaya çıkan uygulama alanlarının eğitimi için temel olarak üniversitedeki eğitimden iyi düzeyde yararlanmak gerekmektedir. Ülkemizde üniversitelerde verilen temel mühendislik eğitimlerinin içerisinde belirli oranlarda aşağıda yazılı olan mühendislik alanlarına kapı açacak olan eğitimler verilmektedir. Ancak bilim ve teknolojideki gelişmeler, toplumsal sosyal, ekonomik gelişmeler yeni bazı alanları ön plana çıkarmıştır. 
Bu alanlar içinde değişen ve artan çeşitli bilgilerin akışını bilimsel yöntemlerle yapmayı amaçlayan Enformasyon Mühendisliği sayılabilir. Bilgisayar Mühendisliği alanı içinde gelişen Network Mühendisliği de gelişen koşullarda ihtiyaç duyulan bir alan olmuştur. Biyoteknoloji alanında ve genetik alanındaki gelişmeler, Moleküler Biyoloji ve Genetik alanını gelecekte işlevleri artacak bir alan olmasını sağlamıştır. Teknoloji ve ürünlerin tasarımı aşamasında tasarım mühendislerinin uluslararası ölçekte geleceğin ihtiyaçlarına yönelik çalışmaları ön plana çıkmaktadır. Tıp bilimlerindeki gelişmeler bu alanda geliştirilecek teknoloji konusunda araştırma geliştirme ve üretim çalışmalarına ihtiyaç duyulmasını sağlamaktadır. Bunun için elektronik, bilgisayar, makine mühendisliği gibi alanlarda yetişmiş mühendisler bu alanda çalışarak Tıp Bilimlerinin gereksinim duyduğu makine ve çeşitli araçların üretilip geliştirilmesini sağlarlar. 
Görüldüğü gibi tüm mühendislik alanları insanların yaşamını kolaylaştıracak, yaşam kalitesini arttıracak, kurumların işleyişinde verimliliği, hizmet ve ürünlerin kalitesini geliştirecek çalışmalar yapmakla uğraşmaktadır. İnsanların yaşamla ve doğayla ilişkisi karmaşık hale geldikçe ihtiyaç duyulan şeylerin oranı, niteliği değişmektedir. 

2- TIP VE SAĞLIK BİLİMLERİ 
İnsan sağlığının korunması ve iyileştirilmesi, hastalıkların önlenmesi, tedavi edilmesi, bu yolla insanın daha uzun ve mutlu yaşamasının sağlanması konularında uğraş veren çok çeşitli alandaki insanların bir arada ya da ilişki içinde sundukları hizmetler genel sağlık hizmetleri grubu içinde değerlendirilebilir. Tıp doktor denilince genel olarak teşhis tedavi vb. kavramlar akla gelmekle birlikte son yıllarda tıbbın hasta tedavisini ele alan yönünün yanısıra koruyucu hekimlikte tıbbın ayrılmaz bir parçası haline gelmiştir. 
Sağlık hizmetleri alanında da doktordan başlayarak diyetisyene, hemşireye, eczacıya ve diğer bölümlerde çalışanlara kadar bir grup görüyoruz. Tıp ve sağlık bilimleri alanlarında eğitim, ülkemizde sağlık meslek liselerinden üniversitelere kadar geniş bir yelpazede görülmektedir. Tıp eğitimi söz konusu olduğunda insanların aklına eğitim süresinin uzunluğu ve uzmanlaşmada yaşanan güçlükler ve özellikle saygınlık, insanlık için önemi yüksek bir meslek alanı akla gelebilmektedir. 
Sağlık hizmetleri alanlarında görülen mesleklerin genelini kısaca belirtip bu alanda özellikle Tıp, Eczacılık, Diş Hekimliği gibi daha çok bildiğimiz mesleklerin ne tür genel özellikler taşıdığına değinelim. 
Tıp eğitimi sonucunda elde edilen ilk ünvan pratisyen hekimliktir. Pratisyen hekim insan sağlığını koruyucu önlemler alan, hastalıklara tanı koyan ve tıbbi tedavi yöntemlerini uygulayan kişidir. Pratisyen hekimliğin belirli bir uzmanlık alanı kazanabilmesi için "Tıpta Uzmanlık Sınavında" başarılı olması ve çeşitli dallardan birinde uzmanlık eğitimi alması ve bu eğitimi başarıyla tamamlaması gerekmektedir. Tıpta temel uzmanlık alanlarında dört kategori bulunmaktadır. 

1. Koruyucu Hekimlik Uzmanlık Alanları 
a Halk Hekimliği 
b Aile Hekimliği 
c Deniz ve Sualtı Hekimliği 
d Enfeksiyon Hastalıkları ve Klinik Mikrobiyoloji 
e Spor Hekimliği 
f Hava ve Uzay Hekimliği 

2. Tedavi Edici Uzmanlık Alanları 
a Anestezi ve Reonimasyon 
b Beyin ve Sinir Cerrahisi nöroşirurji 
c Göz Hastalıkları 
d Göğüs Hastalıkları ve Tüberküloz 
e Göğüs Cerrahisi 
f Genel Cerrahi 
g Fizik Tedavi ve Rehabilitasyon 
h Dermatoloji deri ve zührevi hastalıklar 
ı Çocuk Cerrahisi 
i Çocuk Sağlığı ve Hastalıkları 
k Dahiliye iç hastalıkları 
l Kalp Damar Cerrahisi 
m Jinekoloji 
n Kulak Burun Boğaz Hastalıkları 
o Nöroloji asabiye 
ö Ortopedi ve Travmatoloji 
p Plastik ve Rekonstrüktif mikro Cerrahi 
r Ruh Sağlığı ve Hastalıkları psikiatri 
s Üroloji 
ş Radyoloji 
Yukarıda sayılan uzmanlık alanları hepimizin hastanelere gittiğimizde bildiğimiz alanları kapsıyor. Bu alt dalların her birinde 3 5 yıl süren uzmanlık süreleri bulunmaktadır. Elbette insan sağlığı söz konusu olunca ağırlıkla uygulamaları kapsayan uzmanlık eğitimi söz konusu olmaktadır. Burada bu alt dalların tanıtımına girilmeyecektir. Bu konularda detaylı bilgiler için Tıp eğitimi veren fakültelerden, öğretim üyelerinden, doktorlardan bilgi alınmalıdır. Çünkü her bir ana dalın kendi içinde farklı gerekleri bulunabilmektedir. Bunları hedefleyen bir öğrencinin de tıp alanının gereklerinden bu özel bilgilere kadar tüm bilgileri edinmesinde yarar görülmektedir. 
Bir diğer uzmanlık grubu kategoriside 

3. Laboratuvar Uzmanlık Alanları 
a Biyokimya 
b Mikrobiyoloji 
c Patoloji 
d Tıbbi Farmakoloji 
e Tıbbi Parazitoloji 

4. Akademik Uzmanlık Alanları 
a Anatomi 
b Adli Tıp 
c Fizyoloji 
d Fizyopatoloji 
e Nükleer Tıp 
f Tıbbi Genetik 
g Tıbbi Histoloji ve Embriyoloji 
h Tıp Tarihi ve Deontoloji 

Tıp alanının içerisindeki uzmanlık alanları bilimsel gelişmelerin paralelinde değişebilmekte, özellikle teknolojinin tıbbi bilimlere uygulanması, yeni oluşan sağlık problemlerine getirilecek çözümlerin araştırılması vb. gibi konular bu alanı etkilemektedir. İleride Tıp ile ilgili geniş tanıtım bilgileri de verilecektir. 
Sağlık Bilimleri meslek alanına giren diğer meslekler şöyle sıralanabilir Eczacılık, Diş Hekimliği, Diyetisyenlik, Fizik Tedavi ve Rehabilitasyon Fizyoterapist , Hemşirelik, Sağlık Yöneticiliği, insan sağlığı ile direk ilgilenmese dahi Veterinerlik, bu bölümlerle ilgili tanıtım bilgilerini ilerleyen sayfalarda bulacaksınız. Ancak bu bölümlerin de sağlık bilimleri alanının gerektirdiği ortak bilim dallarına dayalı eğitim özelliği, çalışma alanı ve uygulamalarının ortaklığı, birbirleriyle ilişkili çalışma alanları, mesleklerin gerektirdiği özellikler, çalışma ortamları açısından değerlendirdiğimizde ortak paydalarının çok olduğu görülmektedir. Bu durumda bu meslek gruplarının güçlükleri de ortak olabilmektedir. 
Çalışma ortamlarında enfeksiyon oluşma ihtimali, ilaç ve tibbi malzemelerin kokusu, eğitim süreleri ve içeriğinin biyoloji, kimya, fizik ve matematiğe dayalı oluşundan da bahsedilebilir. Tıp ve Sağlık Bilimleri alanına dahil edilebilecek yükseköğretim programlarından 2 yıllık bazıları şunlardır. Diş Protez, Anestezi, Diyaliz, Protez ve Ortez, Odiyometri, Radyoloji, Radyoterapi. 
Ülkemizde sağlık bilimlerinde çalışma özveriyi, özel güçlükleri göze almayı, bu meslekleri ve insana yardımı sevmeyi, mesai saatlerindeki düzene uyum sağlamayı, temel bilimler konusunda ilgi ve başarıyı, elleri ve gözleri iyi kullanabilmeyi ve bilimsel çalışma anlayışına sahip olunmasını gerekli kılmaktadır. Bu koşullar konusundaki kararlılık ve isabet bu alanda çalışacakları mutlu ve başarılı kılacak, dolayısıyla hizmet alan insanlarda sağlıklı ve mutlu olacaktır. 

3- YÖNETİM-EKONOMİ VE ULUSLARARASI İLİŞKİLER 
Doğadaki kaynakların insanın kullanımına sunulması aşamasında gelişen bir bilim dalı da ekonomidir. Temel ekonomi kuram ve ilkeleri doğrultusunda bir ülkenin elindeki kaynakların o ülkedeki halk tarafından paylaşılması söz konusudur. Ekonominin içeriğinin gelişimi mal ve paranın dönüşümü ile yakından ilişkilidir. Bir ülkenin gelişim düzeyini o ülkedeki ekonomik verilerin gösterdiğini de biliyoruz. Ekonominin gelişmesi o ülkede eğitim, sağlık, güvenlik, adalet hukuk , teknoloji alanlarında insanların daha kaliteli hizmet almalarını ve yaşamlarını mutlu biçimde sürdürmelerini sağlayacaktır. 
Ekonomi bilimi, ülkenin tüm sektörlerinde gerekli olan planlı gelişmeleri ve buna bağlı olarak da insanların yaşamlarına katılacak maddi manevi değerleri belirleyici bir faktördür. Ekonomik faaliyetler, mal ve hizmetlerin insanlara sunumu ve bu sunuma olan ihtiyacın gerçekleşmesi için üretim faaliyetlerinin gerçekleşmesidir. Ekonomi bilimi ile yakından ilişkili olan yüksek öğretim programları Ekonomi iktisat , Bankacılık, Enformatik, İşletme, Maliye, Muhasebe gibi bölümleridir. 

Mal ve hizmetlerin ekonomik alan içinde sınıflamasında çeşitli alt başlıklar şöyle oluşmaktadır 
İletişim telekomünikasyon hizmetleri alanı, medya sektörü, internet vb. Turizm hizmetleri otelcilik, seyahat şirketleri Bilgi aktarımına dayalı hizmetler alanı, eğitim sektörü Mali hizmetler alanı Bankacılık sektörü, Borsa, Finans kurumları vb. Müteahhitlik hizmetleri alanı Yapı sektörü, çeşitli projeler, ulaşım, enerji vb. yatırımlar alanı 
Bu alt dallar içerisinde birçok meslek dalı bulunmakla birlikte, bu sektörlerin işleyişi bütünüyle makro ekonomik gelişmelere paralel oluşmaktadır. 

HANGİ ÖZELLİKLER GEREKLİ 
Uluslararası düzeyde rekabete dayalı bilgi birikimine sahip olmak, bilgi üretmek. Geleceğin gelişen yapılarına hazırlıklı olmak. İnternet, e ticaret, globalleşme, risk yönetimi vb. , Çok yönlü düşünebilme, mesleki bakış ve düşüncede zihinsel esnekliğe sahip olabilmek. Sıradan, vasat sonuçlarla yetinmemek, gelişmeye yönelik güdüye sahip olmak. Kendi alanı ile ilişkili olabilecek yan bilim dallarında da kendini geliştirmek. Matematiksel düşünebilme, sayılarla düşünebilme yeteneği ile sayısal verilerden sonuçları çıkarabilmek. Sosyal bilimlere ilgi duymak ve başarılı olmak. İnsanların ve toplumların davranışlarını anlayacak bilgiye sahip olmak ve kültürel gelişmelerin farkında olmak. İnsan ilişkilerinde etkili ve başarılı olmak. Eğitim süresi içerisindeyken iş dünyası ile tanışma çabası içerisinde olmak. Mesleğini uluslararası düzeyde yapma hedefi oluşturmak. Bir ya da daha fazla yabancı dil bilmek. Bilgisayar ve enformasyon teknolojilerinden yararlanabilmek, kullanmak. 

3- SOSYAL BİLİMLER 

Ülkemizde sosyal bilimler alanı adı altında bir mesleki gruplama yaptığımızda sosyal bilimlerin dayalı olduğu ders alanlarına göre bir gruplama yapmak gerekmektedir. Bu gruplamada sosyoloji, psikoloji, tarih, coğrafya, antropoloji, kültür bilimi vb. derslere dayalı ve bunların üzerinde uzmanlaşmaya dayalı derslerin görüldüğünü söyleyebiliriz. 
Ancak bu alanlarda da amaç başarılı bir meslek yaşamı olduğunda çeşitli yan bilim dalları ile ilişki ve yetkinlik gerekiyor. Bu nedenle sosyal bilim kategorisinin sınıflamasında iletişim, halkla ilişkiler, reklamcılık, medya ve iletişim sistemleri gibi meslek alanlarında da sosyal bilimlere ilgi ve başarının yanında, teknolojiyi, bilgisayarı etkin kullanabilme, matematiksel düşünebilme, stratejik değerlendirme yapabilmek için ekonomik bilimlerden yararlanabilme, bu alanın gereklerindendir. Özellikle bu başlıklar doğrultusunda çok yönlü yetişmiş bireylerin daha yetkin meslek sahibi olacağı söylenebilir. 
Bu gruplama içinde sosyal bilimler alanı içinde olabilecek fakat gerektirdiği özellikler açısından ekonomik, yönetimsel bilimler alanıyla daha yakın olan Hukuk, Siyaset Bilimi, Kamu Yönetimi, Uluslararası İlişkiler gibi yükseköğretim programları da söylenebilir. Ancak gerektirdiği özellikler, akademik gereklilikler açısından temelde matematiksel düşünme, sayılarla düşünebilme ve doğru deyişle çok yönlü bilgiye sahip olmayı gerektirdiğinden bu alt dallarda ÖSS'de başarılı olanları seçme gibi bir anlayışla puan açısından eşit ağırlıklı puandan öğrenci almaktadırlar. 
Sosyal Bilimler alanındaki gelişmeler bir toplumun gelişimine çok önemli katkılarda bulunmaktadır. Bu nedenle bu alana giren meslek bölüm dallarında başarı önemlidir. Özellikle bu meslek alanındaki veriler, toplumu, bireyi anlamaya, tarihsel gelişimin ışığında topluma yön vermeye, eğitim alanındaki programlara ışık tutmaya, toplumsal gelişmeler doğrultusunda ekonomiye, teknolojiye, bilimsel gelişmelere kaynaklık edecek verileri elde etmeye, toplumun tarihsel, kültürel özelliklerini anlayarak planlama yapmaya katkıda bulunur. Bu saydıklarımızı gerçekleştirebilmek için sosyal bilimler alanında yetişen öğrencilerin sosyoloji, psikoloji, tarih, iletişim, halkla ilişkiler, radyo TV ve sinema vb. sadece kendi alanları ile ilgilenmeleri yeterli olmayacaktır. Araştırmacı bakış açısı için istatistik bilimine, matematiğe ekonomik yararlılık ve gelecek planlama becerisi için ekonomik bilimlere ilgi ve bu alanlarda da yetkin olmak gerekecektir. 
Sosyal bilimler alanının diğer bilim dallarını da etkilediğini görüyoruz. Örneğin etik ahlak konusu felsefenin ilgi alanı içerisindedir. Bununla beraber her meslek dalının kendi etik kurallarını oluşturmada felsefenin bu dalı ile tanışmasında yarar görülmektedir. Örneğin genetik biliminin gelişmesi bazı etik soruların yanıtlanmasını gerektirecektir. Bu nedenle iyi bir mühendis teknik bilginin yanında etik kaygılara da sahip olmalıdır. 
Deprem sonrası yaşananlar her meslek dalı için bu etik boyutun önemini ortaya koymuştur. Bu anlamda sosyal bilimlerin bir ülkenin geleceğine, gelişmesine ve toplumsal ütopyasının gerçekleşmesine katkısı yüksek olacaktır. 
Sosyal Bilimlerle ekonomik ve uluslararası ilişkiler iç içe girdiğinden kültürel gelişmeleri anlamaya, toplumsal dinamikleri tarihsel süzgeç içinde değerlendirebilmeye, tüketici davranışlarını anlamaya, bireysel ve toplumsal olayları, olguları anlamaya kadar birçok alandaki gelişmeler sosyal bilimlerin katkıları ile gelişebilecektir. 
Ülkelerin gelişim düzeyi ile ilgili çok önemli üç alandan bahsedilir. Bunlar 
1. Eğitim, 
2. Sağlık, 
3. Adalettir. 
Ekonomik planlamalar, mühendislik uygulamaları, sanayideki gelişmeler, teknolojideki gelişmeler vb. üst yapıdaki birçok faaliyetin ekseni bu üç alandır. Mesleki kalite, ekonomik gelişme, adalet, eğitimle ilgili değişkenlere bağlı değişebilmekte, adaletin iyi işlemesi toplumsal ve siyasal gelişmeyi iyi düzeye getirmekte milli gelirin yüksekliği her alanı olumlu şekilde etkilemektedir. Bu nedenlerle adalet alanındaki gelişmelerde hukuk eğitiminden mahkemelerin işleyişine, hukuksal düzenlemelerin toplumsal ve teknolojik gelişmelere adaptasyonuna, uluslararası ilişki ve işbirliklerinin gelişmesiyle gereksinim duyulan uluslararası hukuk kurallarının gelişimine kadar çok geniş bir alanda hukuk kavramı etkisini göstermektedir. 

HANGİ ÖZELLİKLER GEREKLİ 
Kitap okuma alışkanlığı ve merakına sahip olmak. Bilimler arası ilişkilerle düşünme yeteneğine sahip olmak. Yani bir olay ya da olguyu tüm değişkenleriyle açıklayabilecek zihinsel beceriye sahip olmak. Sözel yeteneklere dayalı bilim dallarında bilgi ve birikime sahip olmak. İletişim ve etkili ifade yeteneğine sahip olmak. Gelişmeye açık ve mesleğindeki gelişmeleri yakalama güdüsüne sahip olmak. Teknolojideki gelişmeleri izlemek ve toplumsal etkileriyle ilgilenmek. Üniversitede alınan temel eğitimin üzerine özgün bilgi ve birikimler eklemek olarak sıralanabilir. 

MESLEKLERİN TANITIMLARI 

AKTÜERYA-AKTÜERYA BİLİMLERİ 
Bölümün Tanımı, Programın Kapsamı ve Amacı Aktüerya sigorta ve finans alanında bir bilim dalıdır. Bölümün amacı sigortacılık ve sigortacılık tekniğine ilişkin, yatırım, finans ve demografi nüfus konularında olasılık ve istatistik teorilerini uygulayan, sigortacılık konusunda tablolar oluşturan, yasal düzenlemelere uygun bir şekilde tarife ve teknik esasları belirleyen, rezerv ve k r paylarını hesaplayan ve bunlara dair finansal raporları onaylayan kişiler yetiştirmektir. Bu bölümün eğitim programı, temel ekonomi ve hukuk bilgileri ile bölümün özgün derslerini içerecek kapsamda oluşturulmuştur. 
Adaylar Ne Tür Özellikler Taşımalı Aktüer olmak isteyen adayların, matematik bilgisi güçlü, ayrıntılarla uğraşmaktan sıkılmayan, bilgisayardan yararlanarak sayısal analizler yapmaktan hoşlanan, en az bir yabancı dili çok iyi derecede bilen, girişimci, araştırmacı ekonomi, sigortacılık, bankacılık ve borsayla yakından ilgili kişiler olmaları gerekir. Ayrıca, yeniliklere açık olmaları, insanlarla rahat iletişim kurabilmeleri de önemlidir. 
Çalışma Alanları, İş Bulma Olanakları ve Geleceği Aktüerler, bir sigorta firmasında, oluşabilecek risklerin getireceği maddi zararların miktarını, hayat poliçesi alan kişilerin ne kadar prim öderlerse teminat olarak ne kadar alacaklarını tahmin etmeyi, herhangi bir yerde olacak bir depremin getireceği hasar miktarının tahmini olarak belirlenebilmesi için ödenecek sigorta primlerini hesaplarlar. Ayrıca oluşacak finansal risklerin analizini yapabilmeleri nedeniyle firmaların stratejilerini belirlemede, karar almada söz sahibidirler. 
Aktüerler, Sosyal Güvenlik ve Sağlık Bakanlığı'nda görev üstlenebilirler. 
Mezunların, banka, yatırım firmalarında, büyük kuruluşların emeklilik ve istihdam planlaması bölümlerinde, muhasebe alanında, sigorta branşında ve istatistik, hukuk, finans gerektirecek her türlü işte kendilerini değişen dünya koşullarına uygun olarak geliştirdikleri takdirde iş alanları oldukça geniştir. 
Bu bölüm farklı üniversitelerde "Aktüerya", "Aktüerya Bilimleri" adıyla geçmektedir. 

BESLENME VE DİYETETİK 
Bölümün Tanımı, Programın Kapsamı ve Amacı Bu programın amacı, beslenme ve besinlerle ilgili ilkelerin, sağlığın korunması ve hastalıkların iyileştirilmesi çalışmalarının uygulanması alanlarında çalışacak insan gücünü yetiştirmek ve bu alanda araştırma yapmaktır. Bölüm uluslararası meslek sınıflamasında tıp, diş hekimliği, hemşirelik ve benzeri mesleklerle birlikte sağlık sınıfı içinde yer almıştır. 
Adaylar Ne Tür Özellikler Taşımalı Bu bölümü isteyen öğrencilerin teorik bilgiyi uygulamaya aktarabilen, fen bilimlerine ilgili, sabırlı, işbirliğine uygun, düşüncelerini başkalarına aktarıp onları etkileyebilen kişiler olmaları gerekmektedir. 
Çalışma Alanları, İş Bulma Olanakları ve Geleceği Mezunlar "diyetisyen" ünvanı alırlar. Akademisyenliğin yanı sıra yataklı tedavi kurumlarında çocuk ve yaşlı bakımevlerinde ana çocuk sağlıklarında, özel diyet polikliniklerinde rehabilite ve tedavi edici, eğitici, araştırmacı, yönetici olarak hizmet verirler. Ayrıca gıda teknolojisinde eğitimci danışman olarak da görev alırlar. Diyetisyenlik ülkemizde yeni gelişen bir meslek dalıdır. 

BİLGİSAYAR MÜHENDİSLİĞİ 
Bölümün Tanımı, Programın Kapsamı ve Amacı Bilgisayar Mühendisliği programı bilgisayar sistemlerinin yapısı, tasarımı, geliştirilmesi ve bu sistemlerin kullanımları konularında eğitim ve araştırma yapar. Bu bölüm, yönetim, endüstri ve hizmet alanlarında sistem çözümleyici ve programcısı olarak çalışan, bilgisayar donanımını tasarlayan, bilgisayara girecek verilerle ilgili çalışmalar yapan elemanlar yetiştirmeyi amaçlar. 
Adaylar Ne Tür Özellikler Taşımalı Yazılım ve donanım uygulamaları, karmaşık ve etkileşimli sistemlerdir. Bu nedenle bilgisayar mühendisleri problemleri analitik çözümleme becerisine sahip, fen ve matematik ilgisi olan, öğrenmeye açık, yeniliklere meraklı, yaratıcı, sosyal iletişim yeteneği gelişmiş ve geliştirdikleri ürünlerin insana yönelik sonuçları konusunda bilince sahip kişiler olmalıdır. 
Çalışma Alanları, İş Bulma Olanakları ve Geleceği Bilgisayar Mühendisleri, endüstri ve hizmet alanlarında sistem çözümleyici ve uygulama programcısı, bilgisayar donanım ve yazılımı üreten ve pazarlayan firmalarda ve genellikle bilgi işlem merkezlerinde sistem programcısı, bilgi işlem merkezlerinde yönetmen, yönetim bilişim sistemleri alanında kurucu ve yönetici mühendis, veri tabanı yönetmeni, bilgisayar destekli endüstriyel sistemlerinin tasarımında ve gerçekleştirilmesinde araştırma geliştirme mühendisi olarak görev alabilirler. 

DİŞ HEKİMLİĞİ 
Bölümün Tanımı, Programın Kapsamı ve Amacı Bölüm, ağız ve diş sağlığının korunması, diş ve diş eti hastalıklarının tedavisi, diş ve çene ameliyatları ile protez diş yapımı konularında çalışmak üzere eğitim verir ve bu alanda araştırmalar yapar. 
Adaylar Ne Tür Özellikler Taşımalı Bu bölümü seçecek olan adayların üstün bir akademik yeteneğin yanı sıra fizik, kimya özellikle biyoloji konularına ilgili ve bu alanda başarılı, el ve parmaklarını ustalıkla kullanabilme yeteneğine sahip, şekil uzay ilişkilerini rahatlıkla görebilen, estetik anlayışı yüksek, hoşgörülü, sabırlı, dikkatli ve sorumluluk sahibi kimseler olmaları gerekmektedir. 
Çalışma Alanları, İş Bulma Olanakları ve Geleceği Diş Hekimliği Fakültesi mezunları, kamu kurumlarına bağlı sağlık ünitelerinde veya özel sektöre ait kuruluşların sağlık ünitelerinde diş hekimi olarak çalışabilecekleri gibi serbest diş hekimi olarak kendi muayenehanelerinde de çalışabilirler. Diş Hekimliği Fakültelerinin çeşitli bilim dallarında doktora yaparak uzmanlaşabilir veya başarılarına göre akademik kariyer yapma hakkını elde edebilirler. 

FİZİK TEDAVİ VE REHABİLİTASYON 
Bölümün Tanımı, Programın Kapsamı ve Amacı Programın amacı özürlü hasta kişilerin daha sağlıklı olarak topluma kazandırılmaları için gerekli olan fizyoterapi ve rehabilitasyona yönelik ölçme, değerlendirme ve tedavi yaklaşımları ile ilgili bilgi ve beceri kazandırmak, fiziksel uyumu arttırarak hastalık ve sakatlıkların önlenmesini sağlamaktır. Fizyoterapist, hekim tarafından tanısı konmuş hastalıkların fizik tedavi ve rehabilitasyon programını planlar, uygular, sağlıklı kişilerde özel egzersiz ve eğitim programları ile fiziksel uyumu arttırarak hastalık ve sakatlıkların önlenmesini sağlar. 
Adaylar Ne Tür Özellikler Taşımalı Fizyoterapist olmak isteyenlerin fen bilimlerine özellikle biyoloji ve fiziğe ilgili, bedence güçlü ve dayanıklı, el göz koordinasyonu gelişmiş, sosyal yardım yönü ağır basan, hoşgörülü, dikkatli, sevecen ve sorumluluk sahibi kişiler olmaları gerekir. 
Çalışma Alanları, İş Bulma Olanakları ve Geleceği Fizyoterapistler hastanelerin özellikle yoğun bakım, akut bakım, özel bakım veren hastanelerin nöroloji, dermatoloji, kardiyoloji, pediatri, ortopedi, kadın doğum bölümlerinde, ayakta tedavi eden kliniklerde, kronik ve uzun süreli bakım veren yerlerde, eğitim ve araştırma merkezlerinde, ortopedik, görme, işitme engelliler için kurulmuş okullarda, barınma merkezlerinde, endüstriyel sağlık merkezlerinde, fitness merkezlerinde, spor kulüplerinde, özel fizyoterapi merkezlerinde çalışabilirler. 

ELEKTRİK-ELEKTRONİK MÜHENDİSLİĞİ 
Bölümün Tanımı, Programın Kapsamı ve Amacı Bölüm, kuvvetli elektrik ve zayıf elektronik akımlarla çalışan alet ve sistemlerin yapımı, geliştirilmesi, elektrik üretimi, iletimi, dağıtımı ve sistemin bakımıyla ilgili eğitim verir ve araştırma yapar. Elektrik Elektronik Mühendisliğinin uygulama alanları ve konuları oldukça geniş kapsamlı olup bilgisayar yapımından iletişim sistemleri tasarımına, elektronikten optiğe, radardan uydu iletişimine, robot yapımından elektronik tıbbi cihazlar yapımına, mikrodalga kuramından sistemler ve kontrol kuramına kadar endüstrinin ve temel bilimlerin her türlü konusunu içermektedir. Güç, elektronik, haberleşme, kontrol disiplinlerine ilişkin teorileri, tasarımları, uygulamaları ve ortaya çıkan problemlerin çözümünü hedefler. 
Adaylar Ne Tür Özellikler Taşımalı Bu alanda eğitim görmek isteyen adayların özellikle matematik, fizik ve kimya derslerinde başarılı, hayal gücü zengin, yaratıcı ve araştırmacı olmaları gerekmektedir. 
Çalışma Alanları, İş Bulma Olanakları ve Geleceği Mezunlar Enerji Dairesi, Elektrik İşleri Etüt Dairesi, DSİ, YSE, Etibank, İller Bankası, belediyeler, elektrik santrallerinde, haberleşme ve bilgisayar sektörlerinde, TRT, PTT, Aselsan, THY gibi kuruluşlarda alanları ile ilgili olarak çalışabildikleri gibi özel kuruluşlarda da çalışabilmektedirler. Ayrıca serbest çalışma alanlarına da sahiptirler. Mezunların iş bulma olanakları geniştir. Mezunlar iş deneyimi ve idari deneyimi edindikten sonra idarecilik görevlerine gelebilirler. 
Ayrıca bu bölüme benzer eğitim veren Elektronik Mühendisliği, Elektronik ve Haberleşme Mühendisliği bölümlerinde de her türlü elektronik alet ve iletişim sistemlerinin planlanması, yapımı ve işletilmesi en basit haberleşme cihazından uydu haberleşmesine kadar yayılan çok geniş bir alanda kullanılan sistemlerin tasarlanması ve geliştirilmesi ile ilgili elemanlar yetiştirmeye yönelik eğitim verilmektedir. 

ENDÜSTRİ MÜHENDİSLİĞİ 
Bölümün Tanımı, Programın Kapsamı ve Amacı Endüstri Mühendisliği, ürün ya da hizmet üreten kuruluşların tasarımını yapmak, verimliliğini yükseltmek ve geliştirmek amacıyla insan, makine, malzeme, para ve bilginin etkin bir biçimde kullanılması için yöntem ve teknikleri geliştiren ve uygulayan bir mühendislik alanıdır. Çalışmalarda matematik, fizik ve toplum bilimlerindeki özel bilgi ve beceriyi, mühendislik ilkeleri ile birleştirerek oluşacak sistemlerden elde edilecek sonuçları tahmin etmek ve değerlendirmek amaçlanır. Endüstri Mühendisliği sadece nesnelerle değil, insanlarla da ilgilenen bir mühendislik alanıdır. Bu ayrıcalık endüstri mühendisliği mezunlarına, yöneticilik alanında öncelikli bir yer kazandırmıştır. Endüstri Mühendisliğinin diğer mühendislik alanlarından ayrılan bir yönü de uygulamalarının endüstri dışında hizmet sektöründe ve de ticari kamu etkinliklerinde kullanılıyor olmasıdır. 
Adaylar Ne Tür Özellikler Taşımalı Bu bölümü seçmek isteyen adayların analitik düşünebilen, yaratıcı, öngörü sahibi, mekanik planlama yeteneği olan, çok yönlü karar alabilen sürekli kendini geliştirebilen, insanlarla iyi ilişkiler kurabilen, düşüncelerini başkalarına kolay ve etkili bir biçimde anlatabilen, ekip çalışmasına yatkın, organizasyon yeteneği gelişmiş kimseler olmaları gerekmektedir. 
Çalışma Alanları, İş Bulma Olanakları ve Geleceği Endüstri Mühendisleri çeşitli alanlarda iş bulma olanağına sahiptirler. İmalat sektöründe, kamu kuruluşlarında, turizm işletmelerinde, bankalarda, sağlık, eğitim ve araştırma vb. kurum ve kuruluşlarda görev alabilirler. Üretim, satış, pazarlama, finansman, bilgi sistemleri, proje yönetimi, danışmanlık ve insan kaynakları alanları endüstri mühendislerinin çalışabileceği başlıca alanlarıdır. 

GIDA MÜHENDİSLİĞİ 
Bölümün Tanımı, Programın Kapsamı ve Amacı Fiziksel, kimyasal ve biyolojik bilimlerin, gıdaların işlenmesinde, saklanmasında, taşınmasında ve yeni gıdaların üretilmesinde uygulama alanı bulduğu bir mühendislik dalıdır. Gıda üretiminde ve işlemede çalışanlar bizzat üretimi denetler ve karşılaşılan sorunların giderilmesi ile uğraşırlar, kalite kontrol dalında ise işletmeler bünyesindeki ünitelerde ara aşamalarda işlenmiş madde kontrollerini yaparlar, tüketime sunulmuş gıdaların denetimi ile ilgilenirler. 
Programın amacı beslenme değeri yüksek ve sağlık açısından güvenilir besin üretmek gıda işlemede biyokimyasal, teknolojik ve ekonomik değerlendirmeleri yaparak yeni işleme teknikleri ve yöntemleri geliştirmek atıklardan yeni gıdalar üretmek hammaddeden çok yönlü yararlanma ve böylece gıda çeşitliliğini arttırmaktır. 
Adaylar Ne Tür Özellikler Taşımalı İyi bir gıda mühendisi olabilmek için fen bilimlerine ilgi duymak, sistemli ve disiplinli çalışmak, matematik, biyoloji, fizik özellikle kimya ve ekonomiyle ilgili olmak, insanlarla iyi ilişkiler kurabilmek, okumayı, araştırmayı sevmek, yenilikleri izleyebilecek bir yapıda olmak gerekmektedir. 
Çalışma Alanları, İş Bulma Olanakları ve Geleceği Mezunlar, kamu sektöründe Bakanlıklarda Sağlık, Tarım, Ticaret, Gümrük , Dış Ticaret Müsteşarlığında, TSE'de, DPT'de, belediyelerde, TÜBİTAK Enstitülerinde, öğretim elemanı, araştırıcı, bürokrat, analizleyici, denetleyici olarak çalışabilirler. Özel sektörde üretim, kalite kontrol, pazarlama, proje mühendisliği alanlarında üretim mühendisi, kalite güvence mühendisi, analizleyici, satış mühendisi, araştırmacı olarak görev alabilirler. Gıda mühendisleri gıda sanayinin çeşitli alt sektörlerinde üretim-tüketim zincirinin hemen her kademesinde yer alabilmektedirler. 

YARIN 
Hangi puanla hangi fakültelere giriliyor 


</TEXT>
</DOC>
