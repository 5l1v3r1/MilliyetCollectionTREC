<DOC>
<DOCNO> 374971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/yazar/asik.html </URL>
<DATE> 2005/09/02/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Okullar - oyunlar 
</HEADLINE>
<TEXT>


Okullar 12 Eylül'de açılıyor. Çözüm bekleyen sayısız sorun varken Milli Eğitim Bakanı Hüseyin Çelik, yine imam hatip liseleri konusunu gündeme getirdi. Ne yapmak mı istiyor CHP Milletvekili Mustafa Gazalcı anlatıyor 
- Sayın Bakan YÖK yasasını değiştiremeyince yasaya karşı hile yoluna gidiyor... Fark derslerinin sınavını verecek öğrenciler böylece genel lise diploması ardından mühendis, doktor, yargıç gibi mesleklerin sahibi olacak. Burada amaç ortaöğretimi İHL'ye dönüştürerek eğitimi dinselleştirmektir. Bu durum yeni karmaşa ve sakıncalara yol açacaktır. Öğretim Birliği ilkesi daha da bozulacaktır. Üniversite önündeki yığılmayı artıracaktır. Dershaneye giden öğrenci sayısı çoğalacak, eğitim biraz daha ticarileşecektir..." 
Bir Batı ülkesinde çocukların önce papaz okullarında okutulup oradan doktor, savcı, kaymakam vs. yapılması düşünülebilir mi Akıl ve mantık böyle bir şeyi kabul eder mi Bizde ise mevcut hükümetin baş çabası ortaöğretimi din öğretimine dönüştürmek, yarının gençlerini, din adamı olmasalar dahi yarınlara din okullarında hazırlamaktır. Tek öncelikleri bu... Sonra da AB'ye girmekten falan söz ediyorlar. 
Herhalde şaka yapıyorlar... 

Soru Vatandaşın silahlanması neden Turgut Özal döneminde hız kazanmaya başladı 
Yanıt Çünkü Özal sıkı bir Redkit okuruydu... 
Haldun Ertem 

Hızlı ambulans Kadıköy Mühürdar'da araçlar tek yön yukarı çıkarken kenardaki dar tramvay yolundan aşağı hem tramvay hem araç inebiliyor. Yayalar aşağıdan gelen araçlara dikkat kesildiğinden, yukardan gelenlere gafil avlanıyor, burada sık sık insan eziliyor. Dün de bir BMW, İSKİ'den çıkan 2 emekliyi ezdi. Orada bulunan polis ambulans çağırdı. Ambulans 3 dakika ötedeki Numune Hastanesi'nden oraya tam 20 dakikada geldi. Olayın tanığıyız. Ve İl Sağlık Müdürlüğü'ne soruyoruz Bu laçkalık sizce olağan mı 

Kültür Bakanı Atilla Koç, tiyatroculara karşı oyundan oyuna geçiyor. Son dedikodusu Tiyatroya uğramadan maaş alan sanatçılar var. Meclis'e uğramadan maaş alan milletvekilleri yok sanki... 

Üniversite bahşişi Üniversiteler imam hatip dayatmasına boyun eğmeyince hükümet ve yandaşları "Neden dünyanın en iyi 500 üniversitesi arasında Türk üniversitesi yok" diye karalama kampanyası başlatmışlardı. Bir öğretim üyesi okurumuz, dün şu notu gönderdi 
"Memura 2006 için layık görülen yüzde 5 zam, bir profesöre ortalama yıllık 100 YTL zam olarak yansıyacak. Doçent 70 YTL, araştırma görevlisi 40 YTL civarında zam alacak. Bir yılda yol parası, kira, okul taksiti gibi giderlerdeki artış ise yüzde 20 - 25 dolayında olmuştur. Bu zam oranı dünya üniversiteleri arasında kaçıncıdır " 

Danone'nin sırrı Profesör Mithat Bahçeci'nin, Danone - Activia adlı yoğurdun televizyonlarda yayımlanan ve dışkılama sorununa iyi geldiği noter huzurunda yapılan testlerle kanıtlandığı iddia edilen reklamıyla ilgili, "Ben bir hekim olarak yoğurdun etki testinin noter huzurunda nasıl yapıldığını anlamak istiyorum. Bu noter kim Ayrıca etkili olduğu nasıl değerlendiriliyor " sorularının noter bölümünü Ankara Üniversitesi İletişim Fakültesi'nden Doç. Nuran Yıldız'a... Diğer bölümünü aynı fakültenin dekanı, aynı zamanda Reklam ve Tanıtım Ana Bilim Dalı Başkanı Prof. Ahmet Tolungüç'e sorduk. Önce Yıldız'ı dinliyoruz. 
"Noterin etki testi yapması ya da etki testinin noter huzurunda yapılması diye bir şey söz konusu değildir. Noter, o reklamda tanıklık makamı olarak kullanılıyor. O sadece, evet, bu hanımlar bu sözleri benim huzurumda söyledi, buna tanığım, diyor. Ama tabii ki reklamda bilinçli olarak tüketicide yanlış algılama yaratılıyor. Noter, sanki yoğurdun etkisine tanıklık etmiş gibi bir izlenim uyandırılıyor." 
Şimdi de Tolungüç'e kulak veriyoruz. 
"Sözünü ettiğiniz reklam, rakip firmanın, tüketici aldatılıyor şeklindeki şik yeti üzerine Reklam Kurulu'na geldi ve reddedildi. Bana göre de o reklamda aldatma yok. Ama, aldatmaya ramak diyebileceğimiz bir durum var. Dikkat edilirse reklamda, kabızlık lafı hiç kullanılmıyor. Sadece sindirim sistemini düzenler şeklinde bir cümle var. Ülkemizde büyük oranda kabızlık sorunu yaşandığı için insanlar, noteri de görünce kolayca algılama yanılgısına düşebiliyor. Oysa elma, portakal da sindirim sistemini düzenler mesela. Benzer aldatıcılığı bazı kozmetik ürünlerinin reklamlarında da görüyoruz. Onlarda da selülit sorununu çözer izlenimi uyandırılıyor. Ama bilindiği gibi selülit yaşa bağlı bir sorundur, dolayısıyla tümüyle çözülmesi mümkün değildir. Olsa olsa hızı bir ölçüde düşürülebilir." 

AB Büyükelçileri, Kıbrıs Rum Kesimi'ne limanlarımızı ve havalimanlarımızı açmamızın "tanıma" anlamına gelmeyeceğini telkin edeceklermiş 
Doğrudur, limanları ve havalimanlarımızı açmamız "tanıma" anlamına gelmez. 
"Görmezlikten gelme" anlamına gelir... 
Arif Ayhan 





</TEXT>
</DOC>
