<DOC>
<DOCNO> 368407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sonspo27.html </URL>
<DATE> 2005/08/09/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Zidane gaipten sesler duydu ve dönüyor .. 
</HEADLINE>
<TEXT>

     MİLLİYET İNTERNET 

Dünyanın en iyi futbolcuları arasında yer alan Zinedine Zidane, duyduğu sesler sonucunda Fransa Milli Takımı'na geri dönme kararı aldı. France Football dergisine konuşan ünlü yıldız, bir gece yarısı saat 3'te ansısızın uyandığını ve esrarengiz bir sesin onunla konuştuğunu söyledi. Zidane bu sesin söylediklerine itaat etmesi gerektiğini de ekledi. 
     Şu an halen Real Madrid'te top koşturan ve geçen yaz Fransa Milli Takımı'na veda eden Zidane, 2006 Dünya Kupası'nda yeniden takımının en büyük kozu olacak. 
     33 yaşındaki futbolcu, "Bu olayın çok fazla büyütülmesini istemiyorum. Başıma gelen çok gizemli bir olaydı. Bu olayı eşim dahil kimseye anlatmamıştım" dedi. Zidane, "Konuşan esrarengiz kişinin kimlğini son nefesime kadar saklayacağım"diye konuştu. 
     1998, 2000 ve 2003 yıllarında FIFA Dünya'da Yılın Futbolcusu ödülünü kazanan Zidane, Milli forma altındaki ilk dönüş maçını Fildişi Sahilleri'ne karşı 17 Ağustos'ta oynayacak. 

     
</TEXT>
</DOC>
