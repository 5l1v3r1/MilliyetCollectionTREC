<DOC>
<DOCNO> 396092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sonspo07.html </URL>
<DATE> 2005/11/18/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Trabzonspor'da Fatih ve Hüseyin'e terapi... 
</HEADLINE>
<TEXT>

     Milli Takım forması giyen Fatih Tekke ve Hüseyin’in moralsizliği, teknik direktör Vahid Halilhodziç’i harekete geçirdi... 
     Yıldızlarını en kısa zamanda yeniden Trabzonspor’a motive etmek için düğmeye basan Karadeniz ekibinin hocası, İkisi için de üzgünüm ve şu an moral olarak ne durumda olduklarını anlayabiliyorum. Önümüzdeki maçlara mutsuz çıkacaklar. Ancak hayatın devam ettiğini kendileriyle yapacağım görüşmede anlatacağım'' ifadelerini kullandı. Halilhodziç, sakatlıktan kurtulan ve hafta başından bu yana takımla çalışan Szymkowiak hakkında ise şunları söyledi Kendisini Diyarbakır’a götürmeyeceğiz. Biraz daha zamana ihtiyacı var. Önümüzdeki hafta oynanacak Rizespor karşılaşmasının bir bölümünde kendisine şans verebiliriz. Ancak morali ve hırsının üst düzeyde olması çok sevindirici. Ancak psikolojik açıdan sıkıntıları var. İkili mücadelelerden kaçınıyor. Bunu da aşarsa eksiği kalmaz.'' 
     
     Diğer Haberler 
     
     Diyarbakır Trabzon’u ezberliyor 
     Cezası nedeniyle Trabzonspor müsabakasını seyircisiz oynayacak olan Diyarbakırspor, zorlu mücadeleden zaferle ayrılmanın hesaplarını yapıyor. Puan cetvelinin alt sıralarından uzaklaşmak için her maçtan puanlarla ayrılmak zorunda olduklarını dile getiren Yeşil-Kırmızılılar’ın hocası Nejat Biyediç, Sıkıntılı günler geçiriyoruz. Trabzonspor gibi üst düzey bir takım karşısında alacağımız sonuç, futbolcularımın özgüvenini yerine getirir, moralimizi artırır'' dedi. Bu arada Yeşil-Kırmızılı takımın hocasının Trabzonspor’u büyüteç altına aldığı ve oyun sistemi üzerinde gerekli müdahaleleri yapacağı öğrenildi. 
     
     Aktuğ artık çok yıprandı’ 
     Trabzonspor’un eski asbaşkanlarından Ahmet Kul, Bordo-Mavili ekibin son durumunu değerlendirip, bir takım yorumlarda bulundu. Anorthosis hüsranından sonra artçı şokların hala sürdüğünü dile getiren Bordo-Mavili ekibin eski idarecisi, Sezon başından beri hatalar yapılıyor. Transferde başlayan yanlışlar teknik direktör seçiminde de sürdü. Şenol Güneş tercihi bence hataydı. Şimdi yeni bir transfer dönemi daha var. Bu kez hatanın geri dönüşü olmaz. Tüm bunlar ve beraberinde gelen saha içi başarısızlıkları başkan Atay Aktuğ ve ekibinin bir hayli yıpranmasına sebep oldu. Aktuğ’un tekrar aday olmaması gerekiyor. Bundan sonra aday olacakların da çok güçlü bir ekiple işe soyunması gerekiyor. Aksi halde aynı hüsranları yaşayabilirler'' ifadesini kullandı. 
     
     Gündemde yerliler de var 
     Transfer için yabancı arayışlarına devam eden Trabzonspor’da yönetimin listesinde yerli oyuncuların da bulunduğu ifade edildi. Savunmayı takviye etmek ve alternatif sayısını artırmak isteyen Bordo-Mavililer’in Türk futbolseverlerin yakından tanıdığı isimlerle de görüşebileceği dile getirildi. Bu oyunculardan birinin PAOK’ta top koşturan Fatih Akyel, diğerinin ise Beşiktaşlı Emre Aşık olduğu belirtildi. Yönetimin teknik direktör Vahid Halilhodziç ile yapacağı fikir alış-verişinde bu konuyu gündeme taşıyacağı ve tecrübeli hocadan görüş alacağı vurgulandı. 
     
</TEXT>
</DOC>
