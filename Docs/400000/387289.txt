<DOC>
<DOCNO> 387289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sondun41.html </URL>
<DATE> 2005/10/17/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Yeni ölüm videosu 
</HEADLINE>
<TEXT>

     Irak'ta işgalciler adına çalışmakla suçlanan bir sözleşmeli personelin vurularak öldürüldüğünü gösteren video kaset yayınlandı. 
     Irak'taki El Kaide örgütü adına bir internet sitesinde yayınlanan video kaset kaydında, elleri arkasından bağlı bir Iraklı'nın başına otomatik silahla iki kez ateş edilerek öldürüldüğü görülüyor. 
     Video kasette, öldürülen kişinin Irak Planlama Bakanlığı'na ait kimlik kartı ve Muhammed Mahmud Elvan adına kayıtlı silah ruhsatı bulunduğu belirtiliyor. 
     Iraklı kişi öldürüldükten sonra kasette Arapça, ''Allah'ın, Haçlılar için çalışan kişi hakkındaki hükmü uygulandı'' yazısı okunuyor. 
     Iraklı kurbanın ne zaman ve nerede öldürüldüğüne ilişkin bilgi verilmedi. 
     Ürdün doğumlu Ebu Musab El Zerkavi liderliğinde Irak'ta faaliyet gösteren El Kaide Cihad örgütü, Mısırlı, Cezayirli diplomatlar ve Batılı rehinelerin yanı sıra Irak ulusal muhafızları ve polislerinin de arasında bulunduğu çok sayıda kişinin öldürülmesinin sorumluluğunu üstlenmişti. 
     
</TEXT>
</DOC>
