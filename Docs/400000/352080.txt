<DOC>
<DOCNO> 352080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/spor/yguven.html </URL>
<DATE> 2005/06/15/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Aykut yoksa Oğuz var 
</HEADLINE>
<TEXT>


Milli takımlar için "boşta gezer" hocalar aranmaktadır... 
Ne yapalım .. Böyle ilanlar mı verelim gazetelere 
Ay - Yıldızlı takıma "kalifiye" hoca lazım. İşinin ehli, liyakat sahibi ustalar da, öyle ha deyince bulunmuyor ki... Bir görev bitmeden diğerine başlıyorlar. Çünkü aralarında sayın Fatih Terim gibi dünyalığını yapmış kafa tatiline çıkmış olanlar yok denecek gibi. 
Nasıl halletsinler ekonomik gereksinmelerini Bir türlü kapağı atamıyorlar üç büyüklere... Kontenjan ecnebilere. 

Kocaman kıymete bindi 
Ümit Milli Takım adaylarından Aykut Kocaman mesela... 
Daha düne kadar bakkala borç yapmadıysa, belki futbolculuk zamanında biriktirdiği üç beş kuruş yüzündendir. Kesin cepten yemiştir İstanbulspor kahramanlığında. 
Şimdi tam Konyaspor'la anlaşmış kıymete bindi... 
"Gel Ümit Millilerin başına". 
Nasıl gelsin Transfer programını yapmış. İstediği on futbolcunun altı tanesi ile söz kesilmiş. Bazılarının parası ödenmiş. 
Haklı olarak yan çiziyor Anadolu takımımız. Vatanseverlik hislerinden şüphe edilmesin diye hafiften alıyor ama yan çiziyor işte. 
Üstelik bu konuda Konyaspor sonuna kadar haklıdır. 
Bu ülkede Milli Takım için özveride bulunmaktan, sözünü geri almaktan, azıcık zora girmekten kaçınan ve Milli Takım sevgisinde ön sıraları kimseye kaptırmayan o kadar çok insan var ki. 

Konyaspor'un "zort" dediği yer 
Neyse... Konyaspor haklıdır... Lakin şu "bahaneyi" kim akıl etmişse onu bir an önce yönetimden uzaklaştırmalıdır 
"A Milli Takım olsa seve seve" 
Bu cümleyle birlikte, Konyaspor'un Aykut Kocaman'ı bırakmamak için öne sürdüğü, hatta öne sürmesine bile gerek olmayan tüm ekonomik ve teknik gerekçeleri bir anda sıfıra inmiştir. 
Demek ki, istese hocasını milli göreve teslim edebilir Konyaspor. Ama görevi beğenmemektedir. Pazarlık yapmaktadır sanki. 

Oğuz Çetin orada 
Ümit Milli Takım teknik direktörlüğü nasıl bir görev .. 
Yarının A Millilerine örnek bir insan aranıyor değil mi Yabancı dil bilen, deneyimli, kişilikli ve her şeyden önemlisi Türkiye'nin gelmiş geçmiş en mükemmel futbolcu modellerinden biri... 
Ben merak ediyorum işin altında çetrefil hesaplar yoksa, kararlar futbolun içinden alınıyorsa, insani faziletler ön plandaysa, Oğuz Çetin nasıl gündeme gelmiyor Üstelik bildiğim kadarıyla kimseye verilmiş sözü yok şu anda. 

Zurawski'ye özel uçak 

Trabzonspor'un Polonyalı Zurawski'yi özel uçakla kente getirip görkemli bir törenle imza attıracağı haberini ben de okudum Tolga da okumuştur, Gökdeniz de, Fatih Tekke de... 
Ben de üzüldüm... Muhtemelen o yıldızlar da... 
Ne diyorlardı onlara .. 
Trabzonspor üç büyüklerden farklıdır. Burada şov sahadaki futbolla yapılır. Para azdır ama dayanışma, adalet, sevgi vardır. 
Peki Polonyalı'ya bu özel muamele niye 
Trabzonspor'da "anayasa" bir kere delinirse, kapatmak için para balyaları da yok... Dikkat. 

Uyanık'ın amacı ne 

Samsunspor Başkanı İsmail Uyanık, cesur mu, kahraman mı, çılgın mı 
Bilemiyoruz belki de hepsi... 
Yalnız şurası kesin ki, Türk Futbolu'nun dibine daldırdığı kepçeden çıkan "yenir yutulur yanı kalmamış" pislikler hakiki... 
Her söylediği, tüylerini diken diken ediyor insanın. Her tespitinde, her isyanında "adam haklı" dedirtiyor. 
"Futbola para girsin de kaynağı beni ilgilendirmez" türünden "düzendaş" söylemlerini ayırırsak tüm futbol rüzg rını yutan büyük takımlara Donkişot gibi saldıran sayın Uyanık, adeta bir devrim ateşliyor. 

Özgürlük yürüyüşü 

Amacını merak ediyorum ben. 
Acaba kirli ve adaletsiz futbolumuzu düzeltmek niyetiyle mi cepheden cepheye koşuyor, yoksa rakiplerini bunaltıp iyi bir anlaşma yapmak için mi 
Zaman gösterecek... Tabi bir de büyük takımların defans hareketleri. 
Öyle, ya da böyle sayın Uyanık'ın dile getirdikleri şimdiden tarihe bir not olarak düştü. 
Çünkü, en cesur ve derli toplu "özgürlük" yürüyüşüydü bu. 
Benim favorim ise dört büyük takımın havuz yağması niyetine Tiananmen meydanında tanklara kafa tutan Çinli genç gibi gömleğini yırtmasıydı 
"Madem ki, bu kadar iştahlılar Anadolu kulüplerinin paylarını da alsınlar, yeter ki şu ülkeye bir uluslararası başarı taşısınlar". 
Bakalım tankları durdurabilecek mi Bakalım durdurmak niyetinde mi Yoksa o tanklardan birinde mi olmak istiyor 
Şüphelerime hak verin... Böylesine bir topyekun hücum insanı şaşırtıyor. 



</TEXT>
</DOC>
