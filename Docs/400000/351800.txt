<DOC>
<DOCNO> 351800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/soneko05.html </URL>
<DATE> 2005/06/14/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Kredilerdeki reel büyüme sürüyor... 
</HEADLINE>
<TEXT>

     Bankaların kredi hacmi reel bazda hızlı bir artış gösteriyor. İlk beş ayda mevduat bankalarının kredileri, ÜFE’ye göre yüzde 15.9, TÜFE’ye göre yüzde 15.8’lik reel büyüme kaydetti. Yurtiçi yerleşiklerin toplam mevduatlarındaki reel artış ise ÜFE’ye göre yüzde 3, TÜFE’ye göre yüzde 2.9 düzeyinde kaldı. 
     Merkez Bankası verilerinden yapılan belirlemeye göre, kredi hacminde hızlı bir reel büyüme gözlendi. Mevduat bankalarının toplam kredileri, ocak-mayıs döneminde yüzde 18.6 oranında 14 milyar 468 milyon YTL artarak 92 milyar 96 milyon YTL’ye çıktı. Devlet İstatistik Enstitüsü’nün DİE ilk beş ay için yüzde 2.38 olarak açıkladığı üretici fiyatları endeksindeki ÜFE artıştan arındırıldığında kredilerdeki reel büyüme yüzde 15.9 oldu. 
     Aynı dönemde yüzde 2.49 olan tüketici fiyatları endeksindeki TÜFE artıştan indirgendiğinde ise kredi hacminin reel olarak yüzde 15.8 büyüdüğü belirlendi. 
     
     BÜYÜK BÖLÜMÜ ÖZEL BANKALARDAN KAYNAKLANDI 
     Kredilerdeki artışın büyük bölümü özel bankalardan kaynaklandı. Özel bankaların kredi hacmi, beş ayda yüzde 20.1 oranında 10 milyar 8 milyon YTL artarak 63 milyar 29 
     milyon YTL oldu. Bu bankaların kredileri reel olarak ÜFE’ye göre yüzde 17.3, TÜFE’ye göre yüzde 17.2 arttı. İlk beş ayda 2 milyar 886 milyon YTL artan kamu bankalarının kredi hacmi ise 23 milyar 588 milyon YTL olarak gerçekleşti. Nominal olarak yüzde 13.9 artan kamu bankalarının kredileri, ÜFE’ye göre yüzde 11.3, TÜFE’ye göre yüzde 11.2 reel artış gösterdi. Yabancı bankaların kredileri ise nominal bazda yüzde 23.5, reel bazda ÜFE’ye göre yüzde 20.7, TÜFE’ye göre yüzde 20.5 arttı. Bu artışla birlikte yabancı bankaların kredi hacmi mayıs ayı sonunda 5 milyar 479 milyon YTL oldu. 
     
     MEVDUATTAKİ REEL ARTIŞ 
     Mevduattaki reel artış ise sınırlı düzeyde kaldı. 
     Yurtiçi yerleşiklerin toplam mevduatları, ocak-mayıs döneminde 9 milyar 848 milyon YTL artarak 189 milyar 162 milyon YTL’ye ulaştı. Beş ayda nominal olarak yüzde 5.5 artan toplam mevduatta, reel olarak ise ÜFE’ye göre yalnızca yüzde 3, TÜFE’ye göre yüzde 2.9’luk artış yaşandı. 
     Yurtiçi yerleşiklerin YTL mevduatları, sözkonusu dönemde yüzde 12 oranında 12 milyar 401 milyon YTL artarak 115 milyar 641 milyon YTL’ye çıktı. YTL mevduat ÜFE’ye göre 
     reel olarak yüzde 9.4, TÜFE’ye göre yüzde 9.3 arttı. 
     Döviz mevduatları ise beş ayda 2 milyar 554 milyon YTL azalarak 73 milyar 520 milyon YTL’ye indi. Nominal olarak yüzde 4.7 azalan döviz mevduatları, reel bazda ÜFE’ye göre yüzde 6.9, TÜFE’ye göre yüzde 7 gerileme gösterdi. 
     
     ÖZEL BANKALARIN PAYI ARTTI 
     Mevduat yavaş yavaş özel bankalara doğru kayıyor. Mayıs sonu itibarıyla toplam mevduatın 103 milyar 350 milyon YTL’si özel bankalar, 80 milyar 652 milyon YTL’si kamu bankaları, 5 milyar 159 milyon YTL’si ise yabancı bankalarda yer alıyor. Özel bankaların toplam mevduat içindeki payı yüzde .5’ten yüzde 54.6’ya, yabancı bankaların payı yüzde 2.3’ten yüzde 2.7’ye ulaşırken, kamu bankalarının payı yüzde 
     44.2’den yüzde 42.6’ya geriledi. 
     Özel bankalardaki mevduat beş ayda reel olarak yüzde 5- 5.1, yabancı bankalardaki mevduat yüzde 21.8-21.9 artarken, 
     kamu bankalarındaki mevduat yüzde 0.5-0.6 azaldı. 

ANKA 
     
</TEXT>
</DOC>
