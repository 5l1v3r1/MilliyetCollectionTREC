<DOC>
<DOCNO> 384090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/yasam/yas01.html </URL>
<DATE> 2005/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'dan selin vurduğu Rize'ye kurtarma timi 
</HEADLINE>
<TEXT>


Rize ve çevresinde dün de devam eden sağanak yağış, sel ve heyelana yol açtı. Şimdiye kadar 7 can alan afete karşı başkentten özel tim gönderildi 

TEKİN ATAY, MUHAMMET KAÇAR Rize DHA ANKARA Milliyet 

RİZE'Yİ sel ve heyelan vurdu. Veliköy'de Argun Ailesi'nin evini heyelan yuttu. Bayram Agun 56 , eşi Hurinaz Agun 50 , oğulları Taner 20 ve torunları Ahmet Can 5 uyurken enkaz altında can verdi. Yolda yürüyen Tuğba Taylan 18 da, heyelanda hayatını kaybetti babası ve annesi de yaralandı. Taylan çifti hastaneye kaldırılırken, Tuğba Taylan'ın cesedi ekiplerce çıkarıldı. 

TÜRKÜCÜ İsmail Türüt'ün de köyü olan merkeze bağlı Anbarlık köyünde meydana gelen selde de 70 yaşındaki Muhammet İsmailoğlu sel sularına kapılarak kayboldu. Ağabeyinin gözlerinin önünde selde kaybolması üzerine kalp krizi geçiren 65 yaşındaki Ahmet İsmailoğlu da yaşamını yitirdi. Merkeze bağlı Karayemiş köyünde sel sularına kapılan 1 kişiyi arama çalışmaları devam ediyor. 

SELDE kaybolanları aramak üzere ve sel bölgesinde mahsur kalan vatandaşları kurtarmak amacıyla dün sabah Ankara'dan Genelkurmay Başkanlığı'na ait helikopterle bir arama-kurtarma timi gönderildi. Rize Valisi Enver Salihoğlu da arama çalışmalarının sürdürüldüğünü belirtti. Başbakan Recep Tayyip Erdoğan da Vali Enver Salihoğlu'nu arayarak felaketle ilgili bilgi aldı. 

Felaketten notlar 

Rize Valiliği kriz masası oluşturdu.Sel ve heyelan, dere yataklarındaki yerleşim birimlerinde 10 ev yıktı, çok sayıda bina oturulamaz hale geldi. Anbarlık köyünde Çaykur'a ait çay fabrikasında da büyük hasar oluştu. Meteoroloji yetkilileri, metrekareye 24 saatte 91.9 kilogram yağış düştüğünü açıkladı. 3 köy yolu kapandı, 20 köyün elektrik, 6 köyün telefonu kesildi.Giresun'da da yağış nedeniyle Hamdi Bozbağ Anadolu Lisesi, Sağlık Meslek Lisesi, Zihinsel Özürlüler Okulu ile Eğitim ve Uygulama Okulu'nun bahçelerini su bastı eğitime ara verildi. 

</TEXT>
</DOC>
