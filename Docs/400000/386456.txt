<DOC>
<DOCNO> 386456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sontur26.html </URL>
<DATE> 2005/10/13/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Siirt'te 2 terörist ölü ele geçirildi 
</HEADLINE>
<TEXT>

     Siirt’in Eruh İlçesi’ne bağlı Oymaklı Köyü’nde teröristlerle güvenlik güçleri arasında çıkan çatışmada, 2 terörist ölü ele geçirildi. 
     Alınan bilgiye göre, terör örgütü PKK üyelerinin ilçenin Oymaklı Köyü’ne geldiği ihbarını alan Jandarma Komutanlığı ekipleri, bölgede operasyon düzenledi. 
     Erzak almak için bir eve gittikleri öğrenilen teröristlerle güvenlik güçleri arasında çıkan silahlı çatışmada, aralarında terör örgütünün sözde Oymaklı bölgesi sorumlusu "Arnos" kod adlı Nevzat Baykara ile kimliği belirlenemeyen bir terörist öldürüldü. Kaçan bir teröristin yakalanması için de bölgede geniş çaplı arama çalışmaları başlatıldı. 
     Operasyonun ardından evde yapılan aramada, teröristlere ait 2 kalaşnikof marka tüfek ile bu tüfeklere ait 9 şarjör, 1 el bombası ve 1 sırt çantası bulundu. 
     
</TEXT>
</DOC>
