<DOC>
<DOCNO> 394195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sontur32.html </URL>
<DATE> 2005/11/11/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Sevgilisi kocasını 5 yaşındaki oğlunun önünde öldürdü 
</HEADLINE>
<TEXT>

     İzmir'in Gürçeşme semtinde 2 ay önce öldürülen kuaförün eşinin erkek arkadaşı olduğu iddia edilen muhasebeci, cinayet zanlısı olarak suç aleti tabancayla yakalandı. 
     Alınan bilgiye göre, Gürçeşme semtindeki evinde Gültekin Algül'ün 35 başından tabancayla vurulmuş olarak bulunmasının ardından polis ekipleri, olayı soruşturmaya başladı. 
     Cinayetin ardından eve giden polis ekipleri, ''Babam vuruldu'' diyerek balkonda bağıran Gültekin Algül'ün 5 yaşındaki oğlu B.A'nın sağlıklı ifade verememesi üzerine, psikolog yardımı aldı. Babasının cesedini gördükten sonra yaşadığı şoku atlatamayan B.A, psikolog yardımına rağmen olayla ilgili bir şey söyleyemedi. 
     Bu arada, İzmir Adli Tıp Kurumu'nda yapılan otopsinin ardından hazırlanan raporda, Algül'ün intihar etmiş olabileceği ihtimalinin bulunduğunun bildirildiği öğrenildi. 
     
     EŞİ TAKİBE ALINDI 

     Olay yeri ve evin çevresinde suç aleti tabancanın bulunamamasını da göz önünde bulunduran Asayiş Şube Müdürlüğü Cinayet Büro Amirliği dedektifleri, olayı aydınlatmak için çalışmalarını yoğunlaştırdı. 
     Ölen kuaförün eşi Emine Algül'ü izlemeye alan polis ekipleri, genç kadının görüştüğünü belirlediği, muhasebecilik yapan ve şu anda işsiz olan O.A'yı 20 gözaltına alındı. 
     O.A'nın evinde mahkeme kararıyla yapılan aramada, ruhsatsız bir tabanca ele geçirildi. O.A'nın, dedesine ait olduğunu söylediği tabancanın, Bölge Kriminal Laboratuvarı'nda yapılan balistik incelemesi sonucu, Algül'ün öldürülmesi olayında kullanıldığı ortaya çıktı. 
     İşlemleri tamamlanan O.A. ''cinayet zanlısı'', Emine Algül de ''şüpheli zanlı'' olarak adliyeye sevk edildi. 
     
     OLAYIN GEÇMİŞİ 

     İzmir'in Gürçeşme semtinde 9 Eylül günü, 2242 sokak 24 numaralı evin balkonuna çıkan 5 yaşındaki B.A'nın ''Babam vuruldu'' diye bağırması üzerine eve giren komşuları, kuaförlük yapan Gültekin Algül'ü 35 başından vurulmuş halde bulmuş Yenişehir Eğitim ve Araştırma Hastanesi'ne kaldırılan Algül kurtarılamamıştı. 
     Evde yapılan aramada, 1 adet 7.65 çapında mermi kovanı ele geçirilmiş, olayda kullanılan tabanca bulunamamıştı. 
     
</TEXT>
</DOC>
