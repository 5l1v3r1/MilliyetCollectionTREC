<DOC>
<DOCNO> 398109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/siyaset/axsiy01.html </URL>
<DATE> 2005/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Laiklik'e tırpan 
</HEADLINE>
<TEXT>


'Laikliğe aykırı davranışta bulunmak, parti propagandası yapmak, örgüt adına para toplamak ve ırkçı eylemlere katılmak,' okul değiştirme yaptırımı kapsamından çıkarılıyor 

BAHAR ATAKAN Ankara 


Milli Eğitim Bakanlığı, İlköğretim Kurumları Yönetmeliği'nin taslağında tartışma yaratacak değişiklik yaptı. "Okul değiştirme" yaptırımı kapsamından "Anayasa'da belirtilen temel ilkelere dayalı milli, demokratik, laik ve sosyal bir hukuk devleti niteliklerine aykırı davranışlarda bulunma" fiilleri çıkarıldı. Taslakta, daha önce "uyarma" yaptırımı gerektiren 8 fiil 7'ye, "kınama" gerektiren 13 fiil 9'a, "okul değiştirme"yi gerektiren 17 fiil de 10'a indirildi. Öngörülen değişiklikler şöyle 

Kopyaya uyarma 
UYARMA Görgü kurallarına uymamak, pansiyondan, okul kütüphanesinden, laboratuvarlardan aldığı malzemeyi geri vermemek kapsamdan çıkarıldı. "Kınama" bölümündeki kopya çekmek, kılık - kıyafet kurallarına uymamak bu bölüme eklendi.KINAMA Okulun araçlarına zarar vermek, ders düzenini bozmak, okul malzemesini amaç dışında kullanmak kapsamdan çıkarıldı.OKUL DEĞİŞTİRME Mevcut yönetmelikte olmayan "öğrencilerden zorla para toplamak" bu bölümde yer alırkan, bu yaptırımın kapsamından çıkarılan tartışmalı fiiller şöyle 
- Anayasa'da belirtilen temel ilkelere dayalı milli, demokratik, laik ve sosyal bir hukuk devleti niteliklerine aykırı davranışlarda bulunmak. 
- Okul çevresinde kasıtlı yangın çıkarmak okul ile ilgili malzemeyi izinsiz ve eğitim amaçları dışında kullanmayı alışkanlık haline getirmek. 
- Kişi veya grupları dil, ırk, cinsiyet, siyasi düşünce ve inançlarına göre ayırmak, kınamak, kötülemek ve bu tür eylemlere katılmak. 
- Kılık - kıyafet yönetmeliğine uymamakta ısrar etmek. 
Taslağa göre, başarı puanlanırken sınavlar 40 ödevler, projeler, ders içi performans da 20'şer ağırlıkla dikkate alınacak. Öğrenci andını, sadece TC vatandaşı olan öğrenciler okuyacak. 
MEB açıklamasında, İlköğretim Genel Müdürlüğü'nce yapılan çalışmayı bakanın onaylamadığı belirtilerek şöyle denildi "Müdürlük, TCK'nın 31. maddesinde yer alan çocukların cezai ehliyeti olmadığına ilişkin düzenlemeye dayanarak çalışmanın yapılması gerektiğinden hareket etmiştir. Cezai kapsam dışına çıkarılan çocuklar 6-13 yaş arasındaki çocuklardır. 13 yaş üzeri çocuklar için yeni düzenleme bulunmamaktadır." 




</TEXT>
</DOC>
