<DOC>
<DOCNO> 396277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sondun04.html </URL>
<DATE> 2005/11/19/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Dünya basınında bugün 
</HEADLINE>
<TEXT>

     
     INTERNATIONAL HERALD TRIBUNE 
     Kuş gribi ilacı için alarm Tamiflu’nun, intihar da dahil olmak üzere ciddi psikiyatrik tepkilerle ilişkili olduğu düşünülüyor. 
     
     THE JAPAN TIMES 
     FDA, Japonya’da 12 çocuğun ölümünün Tamiflu’yla bağlantılı olabileceğinden şüpheleniyor Amerikan Gıda ve İlaç Dairesi FDA, onaylandığı 2000 yılından itibaren Japonya’da Tamiflu ilacı alan 12 pediyatrik hastanın öldüğünü açıkladı. FDA’ya göre ilacın ölümlerin ana nedeni olup olmadığını tespit etmek güç. 
     
     THE TIMES 
     Depremzede 27 gün boyunca toprak altında gömülü kaldı Bay Hüseyin kesinlikle, 8 ekimde Pakistan’ın kuzeyini vuran ve en az 73 bin kişinin ölümüne neden olan depremden sağ kurtulan son kişi. Onun kurtuluşu mucize gibi olsa da bedeli ağır oldu. 20 yaşındaki toprak işçisi günışığına çıkarıldığından beri tek kelime konuşmazken, ağzından salyalar akıtarak boşluğa bakıyor, battaniyesini tırnaklıyor. 
     
     THE WASHINGTON POST 
     Irak’taki bombalı saldırılarda 90’dan fazla kişi öldü Hanekin’de iki Şii camisi ile Bağdat’ta gazetecilerin kaldığı bir otel hedef alındı. 
     
     THE INDEPENDENT 
     Dükkan soygununda kadın polis vurularak öldürüldü Bradford’da silahlı bir soyguna müdahale eden bir kadın polis memuru vurularak öldü, bir diğeri ise ağır yaralandı. 
     
     THE FINANCIAL TIMES 
     ABD, İran’ın nükleer yakıt dönüştürmede rol almasını destekliyor ABD politikasında büyük değişiklik. ABD İran’ın nükleer programı konusunda önemli bir ödün vererek, dün Rusya ve Avrupa Birliği’nin önerisini desteklediğini açıkladı. Öneriye göre, İslam cumhuriyeti nükleer yakıt dönüştürme işleminin bir bölümünü kendi topraklarında yapabilecek. 
     
     BAKU TODAY 
     Fransız valinin açıklaması Azerileri kızdırdı Ayrılıkçı lider Arkadi Gukasyan’ın son Fransa gezisi sırasında, kendi kendini cumhuriyet ilan eden Dağlık-Karabağ’ın, Valence Lena Balsan valisi tarafından tanındığının açıklanması Azeri yetkilileri kızdırdı. 
     
</TEXT>
</DOC>
