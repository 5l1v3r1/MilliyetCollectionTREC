<DOC>
<DOCNO> 375466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/guncel/axgun01.html </URL>
<DATE> 2005/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO, Çetin'den vazgeçemiyor 
</HEADLINE>
<TEXT>


NATO'nun talebi üzerine, Afganistan'daki Kıdemli Sivil Temsilcisi Hikmet Çetin, seçimlerin sorunsuz geçmesi için K bil'de kalacak 

Barkın Şık 

NATO'nun Afganistan'daki Kıdemli Sivil Temsilcisi Hikmet Çetin'in görev süresi üçüncü kez uzatıldı. Afganistan'ın yeniden imarında büyük rol sahibi olan ve 10 Ağustos'ta Türkiye'ye dönmesi beklenen Çetin'in, 18 Eylül'de yapılacak parlamento seçimlerinin sorunsuz geçmesi için K bil'de kalması talebinin NATO'dan geldiği öğrenildi. 
ABD'nin Sürekli Özgürlük harek tının ardından Afganistan'da istikrarı sağlama misyonu yüklenen NATO, bu ülkeyle ilgili kritik dönemeçte de Çetin'den vazgeçemedi. 18 Eylül'de yapılacak parlamento seçimlerinin başarıyla gerçekleştirilmesi için görev süresi Şubat 2006'ya kadar uzatıldı. 
NATO'nun Afganistan'da başarıya ulaşması, uluslararası paktın geleceği için de büyük önem taşıyor. 
Parlamento seçimlerinin ardından, uluslararası bir konferans düzenlenerek Afganistan'ın yeni yol haritası belirlenecek. Ekonomik, siyasal ve sosyal alanlarda Afganistan'ın yeni yol haritasının oluşturulması çalışmalarında Çetin yine aktif rol alacak ve bu ülkede toplam 2 yıl hizmet etmiş olacak. 

Silahlara veda 
Çetin'in görev süresi içinde Afganistan'da silahsızlanma, seferberliğin kaldırılması ve yeniden entegrasyon projelerine imza atıldı. Son 20 yılını iç çatışmalar ve savaşlarla geçiren Afganistan'da ağır silahlar toplatıldı. Başkanlık seçimlerinin ardından, Afganistan'da parlamento seçimleri gerçekleştirilecek. 18 Eylül'deki seçimlerin güvenliği için NATO tarafından Afganistan'a ek kuvvetler gönderilirken, 249 sandalyeli parlamento seçimlerinde, halen eğitim sürecinden geçen Afgan ordusu ve polisi de görev alacak. 
Parlamento seçimleri için 3648 kişi aday oldu. En yaşlı aday 1912 doğumlu bir kadın, en genç adaysa 1987 doğumlu ve 18 yaşında. 


</TEXT>
</DOC>
