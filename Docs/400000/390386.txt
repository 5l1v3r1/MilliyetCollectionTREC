<DOC>
<DOCNO> 390386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sondun19.html </URL>
<DATE> 2005/10/28/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
'Halka silah dağıtın, göçmen kuşları vursunlar' 
</HEADLINE>
<TEXT>

     Hong Kong'da bir milletvekili, kuş gribinin yayılmasını önlemek amacıyla, virüs taşıdığından şüphelenilen göçmen kuşları vurmaları için halka silah dağıtılmasını önerdi. 
     Olağandışı önerileriyle tanınan milletvekili Tommy Cheung, önerisini, mecliste canlı tavuk sektörünü savunduğu konuşmasında dile getirdi. 
     Cheung, Hong Kong'da canlı tavuk olmazsa, kentin ''yemek cenneti'' namını yeniden kazanmasının zor olacağını savundu. 
     Göçmen kuşların hastalığın yayılmasındaki asıl faktör olduğunu ifade eden milletvekili, kentin kuş gribinden korunması için herkese birer silah verilmesini ve göçmen kuşların vurulmasını önerdi. 
     Hong Kong, 1997 yılında insanda kuş gribi salgınına rastlanan ilk yer olmuş, 6 kişi bu hastalıktan ölmüştü. 
     
</TEXT>
</DOC>
