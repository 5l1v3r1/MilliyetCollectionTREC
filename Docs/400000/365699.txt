<DOC>
<DOCNO> 365699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sonspo12.html </URL>
<DATE> 2005/07/30/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Caykur Rizespor'un Senagallileri geldi 
</HEADLINE>
<TEXT>

     Çaykur Rizespor, yeni sezon öncesi hazırlıklarını sürdürüyor. 
     Mehmet Cengiz Tesisleri'nde, Teknik Direktör Metin Yıldız yönetiminde gerçekleştirilen kondisyon ağırlıklı antrenmana sakatlıkları süren Ünal ve Serhat katılmadı. 
     Teknik Direktör Metin Yıldız, antrenmanın ardından yaptığı açıklamada, yabancı futbolcuların da takıma katılması ile tam kadro olarak çalışmalarına devam edeceklerini belirterek, ''Sezon başlayıncaya kadar teknik ve taktik yönden eksiklerimizi tamamlamak istiyoruz. Lige iyi bir başlangıç yapmak amacındayız. Yabancı transferlerinde aramıza katılması ile artık takımımızda eksik kalmayacak'' dedi. 
     
     SENEGALLİ OYUNCULAR GELDİ 
     Çaykur Rizespor'un ön protokol yaptığı Senegalli oyuncular, dün gece İstanbul'a geldi. 
     Kulüp yönetim Kurulu Üyesi Orhan İstif, AA muhabirine yaptığı açıklamada, stoper oyuncusu Thiemokho ve santrfor Dia Cire'nin dün gece İstanbul'a geldiğini belirterek, ''Bu gecede futbolcular ile birlikte Rize'de olacağız. Yarın da bu futbolcularla kulüp binamızda bir imza töreni düzenleyeceğiz'' dedi. 
     
</TEXT>
</DOC>
