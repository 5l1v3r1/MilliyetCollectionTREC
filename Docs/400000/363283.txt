<DOC>
<DOCNO> 363283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/spor/spo12.html </URL>
<DATE> 2005/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cork için kolay olacak 
</HEADLINE>
<TEXT>


Zorlu Drogheda deplasmanından 3 puanla ayrılmayı başaran Cork City için Shamrock Rovers kolay rakip. İki takım arasında Dalymount Park'ta oynanan ilk maçı da kazanan Cork City olmuştu 


UEFA Lisans Kriterleri nedeniyle 8 puanı silinen Shamrock Rovers'sa halen ligin dibinden kurtulamadı. Favori Cork City. 

Bohemians-Drogheda 
Son 7 maçının 6'sını kazanan ve sadece Cork City'ye kaybeden Bohemians, formsuz Drogheda karşısında galibiyete yakın. İlk 11 maçta sadece 1 kez yenilen misafir ekibin son 6 haftada 4 mağlubiyeti var. 

Bray-Shelbourne 
Sahasındaki ilk maçta rakibini 4-1'le farklı geçen Shelbourne son 4 haftada 3 galibiyetle formda. Bray karşısında da kaybetmeyeceklerdir. 

Derry City-UCD 
Derry City son 5 haftada aldığı 13 puanla zirve iddiasını sürdürüyor. 1 maç eksiğiyle zirvenin 7 puan gerisinde olan Derry, UCD'yi rahat geçecektir. 

St. Patricks-Waterford Utd 
Waterford tam 10 haftadır kazanamıyor ve sondan üçüncü sıraya geriledi. St. Patricks ise 16 puanın 11'ini evinde topladı. Galibiyete yakın taraf ev sahibi. 

Longford-Finn Harps 
Finn Harps, 8 deplasman maçının 7'sini kaybetti. Longford'sa iç sahada vasatın üstünde bir performans sergiliyor. Favori Longford. 


</TEXT>
</DOC>
