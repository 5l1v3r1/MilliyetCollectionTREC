<DOC>
<DOCNO> 364842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sontur59.html </URL>
<DATE> 2005/07/27/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Adana'da bir banka şubesinin yanında patlama meydana geldi... 
</HEADLINE>
<TEXT>

     Adana’da, bir banka şubesinin yanında, park halindeki araçların önünde henüz belirlenemeyen bir nedenle patlama meydana geldi. 
     Alınan bilgiye göre, D-400 Karayolu Turhan Cemal Beriker Bulvarı’ndaki Oyak Bank Şubesi’nin yanında park halinde bulunan araçların önünde, henüz belirlenemeyen bir nedenle patlama meydana geldi. Patlamanın ardından olay yerine gelen polis ekipleri, çevrede geniş güvenlik önlemleri aldı. 
     Bankanın etrafını güvenlik bandıyla çeviren özel giysili olay yeri inceleme ekipleri, patlamanın ardından çevreye dağılan parçaları titizlikle topladı. 
     Adana Emniyet Müdürü Mehmet Cebe, AA muhabirine yaptığı açıklamada, olayda ölen yada yaralananın olmadığını belirterek, ekiplerin patlamanın nedeniyle ilgili araştırma yaptığını söyledi. 
     Bu arada, Asayiş Ekipler Amirliği’ne bağlı polis ekiplerinin, kent merkezindeki banka şubeleri ile kamu kurum ve kuruluşlarının önünde denetimlerini artırdığı bildirildi. 
     
</TEXT>
</DOC>
