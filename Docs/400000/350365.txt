<DOC>
<DOCNO> 350365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sonsiy08.html </URL>
<DATE> 2005/06/09/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Beyaz Saray'ı kızdıran açıklama 
</HEADLINE>
<TEXT>

     CNN TÜRK 

Bush-Erdoğan görüşmesinin ardından, taraflar işbirliği mesajları verdi... 
     ABD’li yetkililerin görüşmeye bakışı, Türk tarafının basına yansıttığı izlenimle önemli farklar'' taşıyor. Washington kaynaklarına göre, görüşme sıcak geçmedi'' ve pembe bir tablo ortaya çıkmadı.'' Kulislerden sızan bilgilere göre, Amerikan tarafı özellikle iki konuda rahatsız. Bunlar, Türkiye'nin Suriye konusundaki tutumu ve Türkiye'de yükselen ABD karşıtlığı. 
     Washington yönetimi, özellikle Suriye konusundaki rahatsızlığını gizlemedi. Türkiye'nin Büyük Ortadoğu Projesi'ne verdiği desteğe rağmen "Suriye konusunda Amerika'ya destek vermiyor" görüntüsü çizmesi, rahatsızlık yaratıyor. 
     Erdoğan’ın, Suriye lideri Esad’ın konuşarak reforma ikna edilebileceğini, hatta Şam’ın Lübnan’dan çekilmesinde, kendisinin ve Cumhurbaşkanı Sezer’in ziyaretlerinin etkili olduğunu söylemesi, ABD tarafınca hayret verici'' bulundu. 
     
     BASIN TOPLANTISINDA KIZDIRAN CÜMLE 

     İkinci rahatsızlık konusuysa, Erdoğan'ın görüşme sonrasında düzenlediği basın toplantısında söylediği bir cümleyle ilgili... 
     Erdoğan, zirve sonrasında kaldığı otele geçerek bir basın toplantısı düzenledi. Basın toplantısı Beyaz Saray'da da ilgiyle takip ediliyordu. Erdoğan'ın bir gazetecinin yönelttiği soruya verdiği yanıt Beyaz Saray'da buz gibi bir havanın esmesine yolaçtı. 
     Türkiye'deki Amerikan karşıtlığına ilişkin soruyu cevaplarken, Amerika karşıtlarının marjinal gruplar olduğunu söylemesi ardından da hükümetin gerekli önlemleri aldığını ancak daha fazla üzerine gidilmesi durumunda bunun tepki çekeceğini belirtmesi, Washington'da hayal kırıklığı yarattı. 
     ABD kaynakları, bu açıklamayı 'talihsizlik' olarak nitelendirdi. 
     
     NOTLAR 

     Bush, Erdoğan ve ailesinin hatırını sordu Bush tek tek Erdoğan'ın ailesinin hatırını, eşi ve çocuklarının eğitim durumlarını sordu. Erdoğan da benzer şekilde Bush'a karşılık verdi. 
     BTC açılışına davet Erdoğan, Bush'u Bakü-Tiflis-Ceyhan boru hattının açılışına davet ederken, Bush, "Mutlaka değerlendireceğiz" dedi. 
     Erdoğan maçla ilgili bilgi aldı Erdoğan basın toplantısı sonrası odasına çıkıp Kazakistan-Türkiye maçıyla ilgili bilgi aldı. 
     Gazeteciye sınırlama Beyaz Saray'daki görüşmeyi 25 gazeteci izledi. 12'si Oval Ofis'teki görüşmeye de katılırken, sorulara izin verilmedi. 
     Yunan gazeteciye ret Türkiye aleyhtarı sorularıyla tanınan Yunan gazeteci Lambros Papadoplos Erdoğan'ın basın toplantısına sokulmadı. 
     Eşler müze dolaştı Başbakan ve Türk heyeti temaslarını sürdürürken, eşleri de Smithsonian Müzesi Freer Sanat Galerisi'ni gezdi. Emine Erdoğan, Hayrünisa Gül, Sevim Gönül ve Zeynep Babacan'ın Osmanlı sanat eserlerinlerinin yer aldığı gezide çevirmen Beyhan Bağış'a kaldı. 
     Anıt ziyareti Başbakan Erdoğan, Bush'la görüşme sonrası özgürlük ve insan haklarını sembolize eden Lincoln ve Jefferson anıtlarını gezdi. 
     

     
</TEXT>
</DOC>
