<DOC>
<DOCNO> 377705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sondun30.html </URL>
<DATE> 2005/09/12/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Yuşçenko, 'peşkeş'i önlemek için hükümeti görevden aldı .. 
</HEADLINE>
<TEXT>

     Ukrayna'da Devlet Başkanı Viktor Yuşçenko'nun Başbakan Yulia Timoşenko'yu, ülkenin en büyük demir-çelik fabrikasının özelleştirilmesinde ''peşkeş çekilmesini önlemek için'' görevden aldığı bildirildi. 
     Amerikan Associated Press ajansının haberine göre, Ukrayna'nın ''Ekonomi Yargıtayı'', ''Nikopol Demirçelik Sanayii''nin hisselerinin devlette kalması yönünde eylül başında karar vermiş ve bu karar da Yuşçenko'nun tam onayını almıştı. Ancak Başbakan Timoşenko, iki özel şirketin çelik sanayiindeki işlevlerini bertaraf etme girişiminde bulunmayarak, tam aksi yönde Yuşçenko'nun tasarrufuna aykırı hareket etti. 
     Timoşenko'nun Nikopol Demir-Çelik Sanayii'ndeki küçük ortaklarından ''Privat Bank''a, dört gün önce Yuşçenko'nun azlettiği Başbakan Timoşenko tarafından fabrikanın yönetim kurulunda önemli görevler verildi ve bu da Yuşçenko'nun kararına tam karşı gelmekti. 
     Nikopol, ABD'nin Steel Corp., Almanya'nın ThyssenKrupp'u gibi dünyanın en büyük demir-çelik sanayisi şirketleri arasında ilk 15 sırada yer alıyor. 
     Ukrayna'nın ''turuncu devriminden'' ve Yuşçenko'dan önceki devlet başkanı, eski SSCB yapısına bağlı yönetimiyle tanınan Leonid Kuçma'nın damadı Viktor Pinçuk da Nikopol'de en parlak eski hissedarlarındandı. Pinçuk'un özelleştirme sürecinde fabrika önündeki protesto eylemine polis çağrılmıştı. 
     Ukrayna Ekonomi Yargıtayı'nın 2 eylülde özelleştirilmesini iptal ettiği Nikopol'ün satışı, 2003 yılına dayanıyor. 
     Yuşçenko, dört gün önce ülkenin Savunma-Güvenlik Yüksek Kurulu Başkanı Petro Poroşenko'yu da görevden almıştı. 
     Yuşçenko, uzun dönem müttefiki eski ekonomi bakanı, endüstriyle ilgili parlamento komitesinin başkanı ve bölge valisi Yuri Yekharunov'u yeni hükümeti kurmakla görevlendirmişti. 
     
</TEXT>
</DOC>
