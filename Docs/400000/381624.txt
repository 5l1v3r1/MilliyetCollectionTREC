<DOC>
<DOCNO> 381624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sonspo08.html </URL>
<DATE> 2005/09/26/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Hasan Şaş ile Necati birbirlerine kafa attı... 
</HEADLINE>
<TEXT>

     Devre bitiminde Hasan Şaş ve Necati saha içinde kapıştı. Sözlü tartışmayla başlayan kavgada iki futbolcu birbirine önce kafa sonra tokat attı. 
     
     Korner kavgası 

     Galatasaray’ın hırçın ismi Hasan Şaş ile Necati Ateş, ilk yarı sonunda saha içinde kapıştı. Korneri hatalı kullandıkları için Heinz ile Hasan Şaş’a çıkışan Necati, takım arkadaşından sert karşılık buldu. 
     Soyunma odasına giderken saha ortasında Hasan Şaş, Necati'ye sert bir şekilde bağırdı. Necati arkadaşının bu tepkisine, "Terbiyesizlik yapma Hasan" diye karşılık verdi. 
     Gerilim artınca Hasan Şaş ile Necati sahanın ortasında kafa kafaya itişti. Bunun üzerine takım arkadaşları araya girdi. Ancak ikili arasındaki gerginlik daha da şiddetlendi. Yardımcı antrenör Erdal Keser'in müdahalesine rağmen tartışmayı noktalamayan iki futbolcu birbirlerine kafa attı 
     Teknik Direktör Eric Gerets ise olayı görmediğini açıkladı. Gerets, "Bu ilk yarıda işlerin iyi gitmediğini gösteren bir gerginlikti" dedi. Bu arada Belçikalı hocanın, devre arasında Necati - Hasan kavgasını duyduktan sonra, soyunma odasından herkesi çıkardığı ve futbolcularını uyardığı öğrenildi. 
     
     
     Öpüştük, barıştık’ 

     İkinci devre başında ise Hasan Şaş, santra yapmak için orta yuvarlakta bekleyen Necati’ye sarıldı. Maç sonrası olayla ilgili bir açıklama yapan Ateş, Biz 24 saatimizin büyük bölümünü birlikte geçiriyoruz. Böyle şeyler oluyor. Yarın sabah da eşinin doğumuna birlikte gideceğiz. Devre arasında öpüştük barıştık. Hocamız da bize herhangi bir şey söylemedi. Fazla büyütmeye gerek yok'' dedi. Hasan ise yaşanan tartışmayla ilgili olarak görüş belirtmedi. 
     
     Gerekeni yaparız’ 

     İkinci Başkan Ergun Gürsoy, 90 dakika sonrası Hasan-Necati kavgasını yorumladı 20-30 yaş arası genç oyuncular. Zaman zaman herkesin evinde böyle tatsızlıklar olur. Bu da bizi ilgilendirir. Biz gerekeni yaparız." 
     Kural at diyor ama... 
     Erman Toroğlu'nun yorumu 

Aynı takımdan da olsa iki futbolcunun birbirine vurması, küfür etmesi, rakip oyuncuya vurması ya da küfür etmesi gibidir. Hakem gördüğü an ikisine de kırmızı kart gösterir. 
     Ama eylemin hakemin görüş alanı içinde olması lazım. Kural böyle diyor ama, siz hakem olsanız, aynı takımdan iki futbolcunun bu hareketlerini görür müsünüz, görmez misiniz 
     Kurallar bunu yazmıyor. İki rakip oyuncu birbirine küfür ederse veya tacizde bulunursa, benim affetme hakkım yoktur. Ama aynı takımın iki oyuncusu bu eylemi yaparlarsa, şahsi yorumum, 20. kurala girer. Yani ben olsam atmazdım. 

     
</TEXT>
</DOC>
