<DOC>
<DOCNO> 353414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/yasam/axyas02.html </URL>
<DATE> 2005/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaspçıya seçme ve seçilme yasağı 
</HEADLINE>
<TEXT>


Gasp suçundan 8 yıl 4 ay hapse mahk m olan Gümüştaş, yeni yasadan yararlanmak isterken seçme ve seçilme hakkından oldu 

NEŞET KARADAĞ Adana DHA 

Adana'da eşinin akrabası Hikmet Kara'nın boğazını tülbentle sıkarak kolundaki 600 YTL değerindeki 2 bileziği gasp ettiği iddiasıyla yargılanan Abdulkadir Gümüştaş'a 8 yıl 4 ay ağır hapis cezası verilirken, cezası süresince de 'seçme ve seçilme hakkından yoksun bırakılması' kararlaştırıldı. 

Men edildi 
Gümüştaş, 2003'teki olayın ardından tutuklandı. Suçlamaları kabul etmeyen Gümüştaş, duruşmada 8 yıl 4 ay ağır hapis cezasına çarptırıldı ve cezası Yargıtay tarafından da onandı. 
Yeni TCK'nın 1 Haziran'da yürürlüğe girmesi üzerine Gümüştaş, yeni yasadan yararlanmak istediğini bildirdi. Gümüştaş'ın davasını yeni yasaya göre inceleyen mahkeme, daha önce verilen cezayı yineledi ve ayrıca sanığı kamu hizmetlerinden men etti. 
Gümüştaş'ın, hapis cezasının infazı tamamlanıncaya kadar, siyasi haklarından men edilmesine karar verilirken vakıf, dernek, sendika, şirket, kooperatif ve siyasi parti tüzel kişiliklerinin yöneticisi veya denetçisi olması da yasaklandı. 

Açıkça öğrendi 
Eski yasayla sanıklar, yine hapis cezalarının infazı sırasında kamu hizmetlerinden men edilebiliyordu. Yeni yasada sanıklar, cezayla, hangi kamu hizmetlerinden yararlanamayacağını açıkça öğreniyor. 


</TEXT>
</DOC>
