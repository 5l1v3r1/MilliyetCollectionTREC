<DOC>
<DOCNO> 353003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonspo35.html </URL>
<DATE> 2005/06/17/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Ankaraspor, kaleci Kingson ile 2 yıllık sözleşme imzaladı... 
</HEADLINE>
<TEXT>

     Büyükşehir Belediyesi Ankaraspor Galatasaray'dan kaleci Kingson ile 2 yıllık sözleşme imzaladı. 
     Ankaraspor Kulübü Başkanı Hilmi Gökçınar, imza töreninde yaptığı konuşmada, transfer çalışmalarına teknik heyetin raporu doğrultusunda devam ettiklerini belirterek, Galatasaray'dan kaleci Kingson ile 2 yıllığına sözleşme imzaladıklarını söyledi. 
     Bir forvet ve bir de stoper olmak üzere iki oyuncu daha alarak transferi kapatacaklarını ifade eden Gökçınar, bunun için teknik heyetten bir kişinin Brezilya'da, Teknik Direktör Samet Aybaba'nın da Avrupa'da bulunduğunu söyledi. 
     
     JEVRİC'İN FENERBAHÇE'YE TRANSFERİ 
     Büyükşehir Belediyesi Ankaraspor Kulübü Başkanı Hilmi Gökçınar, Jevric'in Fenerbahçe'ye transferi konusunda bir gelişme olmadığını belirterek, ''Ankaraspor'un kalecisi Jevric'tir. Kingson'u 2. kaleci olarak transfer ettik'' dedi. 
     
     INTER TOTO 
     Inter Toto Kupası'na katılma kararı aldıklarını hatırlatan Gökçınar, A takımının kamp programıyla kupanın ilk maçının gününün çakıştığını belirterek, ilk maça PAF takımı ağırlıklı bir kadroyla çıkacaklarını söyledi. 
     
</TEXT>
</DOC>
