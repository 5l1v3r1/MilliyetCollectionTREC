<DOC>
<DOCNO> 380570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/soneko34.html </URL>
<DATE> 2005/09/22/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Vergi şampiyonlarına ödüllerini Başbakan verdi 
</HEADLINE>
<TEXT>

     Türkiye'de 2004 yılı gelirlerine göre en fazla gelir ve kurumlar vergisi ödeyen ilk 50 mükellefe, bugün düzenlenen törenle madalya ve plaket verildi. 
     Gelir İdaresi'nin ilk kez düzenlediği törenle, bu yılın gelir verisi rekortmeni olan Talip Kahraman, Aydın Doğan, İzzet Bayraktar, Yahya Akel ve Rahmi Koç'un madalya ve plaketi, Başbakan Recep Tayyip Erdoğan tarafından takdim edildi. 
     Aydın Doğan'ın ödülünü kızı Vuslat Doğan Sabancı, Yahya Akel'in ödülünü Cavit Orhan, Rahmi Koç'un ödülünü de Ali Tarık Uzun aldı. 
     Kurumlar vergisinde ilk 5'e giren Türk Telekom, Ziraat Bankası, İş Bankası, Akbank ve Vakıflar Bankası'nın plaket ve madalyaları da, bu kuruluş temsilcilerine yine Başbakan Erdoğan tarafından verildi. 
     Törende diğer gelir ve kurumlar vergisi rekortmenleri ise madalya ve plaketlerini, sırasıyla Maliye Bakanı Kemal Unakıtan, Türkiye Odalar ve Borsalar Birliği Başkanı Rifat Hisarcıklıoğlu, Devlet Bakanları Beşir Atalay ve Ali Babacan, Adalet Bakanı Cemil Çiçek, İçişleri Bakanı Abdülkadir Aksu, Milli Eğitim Bakanı Hüseyin Çelik, Bayındırlık ve İskan Bakanı Faruk Özak, Enerji ve Tabii Kaynaklar Bakanı Hilmi Güler, TBMM Başkanvekili İsmail Alptekin ve Sayıştay Başkanı Mehmet Damar'dan aldı. 
     
     VERGİ REKORTMENLERİ 
     2004 yılı gelirleri için Mart ayında verilen gelir ve Nisan ayında verilen kurumlar vergisi beyannamelerine göre Türkiye'nin en çok gelir ve kurumlar vergisi ödeyen ilk 10 ismi şöyle 
     
     
Gelir vergisi REKORTMENLER VERGİ TUTARI YTL Talip Kahraman Ankara 20,163,210.09 Aydın Doğan İstanbul 14,609,594.00 İzzet Bayraktar İstanbul 11,360,332.00 Adı açıklanmadı İstanbul 11,340,420.00 Yahya Akel İstanbul 9,463,463.00 Mustafa Rahmi Koç Ankara 9,122,357.65 Şevket Sabancı İstanbul 8,311,599.00 Adı açıklanmadı İstanbul 7,742,050.00 Recep Atakaş Hatay 5,620,734.34 Yalçın Sabancı İstanbul 5,275,373.00 
     
     
Kurumlar Vergisi REKORTMENLER VERGİ TUTARI YTL Türk Telekom A.Ş. Ankara 1,146,227,502.09 Ziraat Bankası Ankara 8,400,276.52 İş Bankası İstanbul 485,289,646.00 Akbank İstanbul 397,552,970.00 Vakıflar Bankası Ankara 247,498,002.58 Tüpraş Kocaeli 244,078,764.42 Halk Bankası Ankara 241,669,547.41 DHMİ Ankara 111,970,606.20 Arçelik A.Ş İstanbul 110,330,764.00 Finansbank A.Ş İstanbul 103,743,810.00 
     
</TEXT>
</DOC>
