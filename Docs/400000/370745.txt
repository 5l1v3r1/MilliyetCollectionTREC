<DOC>
<DOCNO> 370745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/dunya/dun02.html </URL>
<DATE> 2005/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan Şaron'a övgü 
</HEADLINE>
<TEXT>


UTKU ÇAKIRÖZER Ankara 


Başbakan Recep Tayyip Erdoğan, Gazze'den çekilme planını yürürlüğe sokan İsrail Başbakanı Ariel Şaron'u gönderdiği mektupta övdü. Türkiye'nin Tel Aviv Büyükelçiliği aracılığıyla 15 Ağustos'ta Şaron'a iletilen mektupta, Erdoğan şu ifadeleri kullandı 
"İsrail'in geri çekilme planını uygulamaya koymasından çok memnunum. Hükümetinizin bu süreci en başından fomüle edip hazırlama konusundaki kararlılık ve performansı ile sizin liderliğiniz ve kişisel katkınızı kutlarım. Planın başarıyla uygulanarak İsrail birliklerinin ve yerleşimcilerin çekilmesinin barış sürecini yeniden canlandıracağı ve bunun da dostlarımız olan İsrail ve Fiistinlileri uluslarası tanınmış sınırlar içinde güvenlik ve barış içinde yan yana yaşayan iki devletin oluşumu için nihai görüşmelere taşıyacağına güçlü umutlarım var. Bu kritik dönemeçte, hem İsrail hem de Filistinlilerin güvenilir dostu olarak, hükümetimin bu önemli mücadelenin yürütülmesinde tarafların yanında olma ve barışa dönük bu yeni süreç boyunca ne zaman istenirse elimizi uzatma yönündeki sözümüzü bir kez daha yinelemek isterim." 


</TEXT>
</DOC>
