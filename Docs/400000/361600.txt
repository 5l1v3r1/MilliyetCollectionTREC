<DOC>
<DOCNO> 361600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/yazar/guclu.html </URL>
<DATE> 2005/07/16/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Sezer nihayet atadı 
</HEADLINE>
<TEXT>


Cumhurbaşkanı Sezer, boş bulunan YÖK üyeliklerinden ikisine nihayet atama yaptı. Bir üyelik ise h l boş bulunuyor. 
Tercih ettiği isimler bu kez çok farklı. Alışılmışın çok dışında. Yeni üyelerin aynı zamanda rektör olmaları hukuki açıdan doğru olsa da etik açıdan ne kadar uygun İşte o tartışılır. 
Hacettepe Üniversitesi Rektörü Tunçalp Özgen ve Anadolu Üniversitesi Rektörü Engin Ataç, en başarılı rektörler arasında yer alıyorlar. YÖK üyeliğine atanmaları herhalde bu yüzden. Ama keşke eski başarılı rektörler arasından bir seçim yapılsaydı, çok daha iyi olurdu. 
YÖK, üniversitelerin bir üst kuruluşu. Yani bir anlamda üniversitelerin patronu ve denetleyeni. Şimdi bu durumda Özgen ve Ataç, hem denetleyen hem de denetlenen olacaklar. Her ikisinin de rektörlükte ikinci dönemleri olduğu için, bir kez daha kendi kendilerini seçme gibi bir durumları yok ama yine de kafaları karıştıracak cinsten. 
Daha önce de benzeri bir durum yaşanmıştı ama o sanki biraz daha farklıydı. Lütfi Çakmakçı, YÖK üyesi iken Isparta Süleyman Demirel Üniversitesi rektörlüğüne atanmış ve süresi bitinceye kadar da devam etmişti. 
Tunçalp Özgen ve Engin Ataç, Cumhurbaşkanı Sezer'e yakın isimler. Anlaşılan o ki daha önce YÖK'e atadığı isimler, Sezer'in pek de hoşuna gitmedi. Bu yüzden, yeni isimleri belirlerken, hem çok bekledi hem de kendisine önerilenleri değil, yakından tanıdığı isimleri tercih etti. 
Oysa her ikisinin de işleri başlarından aşkın. Eminim yeni görevlerini de en iyi şekilde yürütecekler. Ama ülkede başka profesör mü yoktu .. 
Özgen ve Ataç, rektör, rektörler komitesi ve üniversitelerarası kurul üyesi iken şimdi bir de YÖK üyesi oldular. Dahası Tunç Hoca ameliyatlarına, Engin Hoca da derslerine h l devam ediyor... 

Meslek liselerinin geleceği 
YÖK'ün meslek liselerinin aleyhine aldığı her karar, bu okullara yeni bir darbe indiriyor. Oysa, teknolojinin böylesine devasa adımlarla geliştiği bir dönemde, meslek liselerini köreltmek değil, aksine parlatmak gerekiyor. 
Artık her şey teknolojiye dayalı. Ev yaşantımızda da iş hayatımızda da hemen her şey yüksek teknoloji ürünü. Bu aletleri kuracak, bakımını ve tamirini yapacak teknisyenlerin de çok üstün niteliklere sahip olmaları gerekiyor. Ama okullar dökülüyor, giriş puanları da dibe vurmuş durumda. Hal böyle olunca da başınız ağrıdığında, ne iyi bir usta ne de ne dediğinizi şıp diye anlayan bir servis elemanı bulabiliyorsunuz. 
Meslek liseleri, bir ülkenin yaşam kalitesidir. Onlar olmadan yaşam çarkları sağlıklı bir şekilde işlemez. Tıpkı şu anda ülkemizde olduğu gibi. İşte bu yüzden YÖK ile hükümet arasındaki kavgaya bir an önce son verilmelidir. 
YÖK bu konuda öylesine önyargılı ve başarısız ki, attığı her adım, hataları düzeltme yerine daha da içinden çıkılmaz hale getiriyor. 
Son yaptıkları da aldıkları kararların ne kadar sağlıksız olduğunun en önemli göstergesi. 0.24'lük katsayıyı 0.08'e indirirken, "Bu bir hataydı, düzelttik" açıklaması yaptılar. Onlara sormak gerekir Bu hatalı uygulamayı başlatan, 6 yıldır bu sistemde ısrar eden ve yanlışı yine başka bir yanlışla düzelten siz değil misiniz Bugün alınan kararların, yarın yine, "Pardon hata yaptık" diye düzeltilmeyeceği ne malum Bu arada canları yanan, gelecekleri mahvolan gençler ne olacak Bu kimsenin umurunda değil. 
YÖK böylesine başarısız da peki ya hükümet üç yıldır ne yapıyor Katsayılar dışında meslek liselerinin hangi sorunuyla ilgilendi. Yeni bir yasal düzenlemeye mi gitti, yoksa ciddi reform çalışmaları mı başlattı Bilenler, duyanlar varsa, bana da bildirsin .. 
Özetin özeti Ülkemiz her şeyin çok daha iyisine layık. Ama didişmekten çözüm üretemiyoruz... 



</TEXT>
</DOC>
