<DOC>
<DOCNO> 353846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/magazin/amag.html </URL>
<DATE> 2005/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ajda Bacı önce okul sözünü tut' 
</HEADLINE>
<TEXT>


BARIŞ DURAK DHA 

Harran Belediye Başkanı İbrahim Özyavuz, Ajda Pekkan'ın vakıf ve müze açmak üzere hazırlıklara başladığını öğrenince, sanatçının yıllar önce ilçeye okul yapma sözü verdiğini hatırlatarak sitem etti. 
Şanlıurfa'nın Harran ilçesinde 1998'de yapılan bir organizasyonda sahne alan Pekkan, Harranlılar'a ilköğretim okulu sözü verdi. Ancak aradan geçen sürede Pekkan hiçbir girişimde bulunmadı. 



'Param yok' demişti 
Sanatçının kendi adını taşıyan vakıfla müze kurma çalışmaları ise Harran'da tepkiye neden oldu. Özyavuz, Pekkan'ın Harranlılar tarafından "Ajda Bacı" olarak kabul edildiğini vurgulayarak şunları söyledi "Okul için ayrılan arazi duruyor. Okul inşaatında Harranlılar gönüllü olarak çalışacaktı. Ama Pekkan okul yaptırmak yerine müze açıyor. Bizlere 'Param yok, durumum müsait değil' demişti. Demek ki artık durumu iyi." 


</TEXT>
</DOC>
