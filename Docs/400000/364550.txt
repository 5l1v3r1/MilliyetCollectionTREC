<DOC>
<DOCNO> 364550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/guncel/gun04a.html </URL>
<DATE> 2005/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
SİZ SORUN, BİZ CEVAPLAYALIM 
</HEADLINE>
<TEXT>


MEF Dershaneleri Rehberlik Birimi uzmanları sorularınızı yanıtlıyorlar. 

SIKÇA SORULAN SORULAR 

Meslek lisesi mezunuyum. Sınavsız geçiş tercihi yaparken kullanacağım kriterler de en küçük puan ve yerleştirme öncelikleri diye iki başlık var. Bunlar ne anlama geliyor 
Meslek Lisesi mezunlarının sınavsız girebileceği bölümler Tablo 3A'da gösterilmiştir. Alanınızın devamı olan bölümleri tablo 3A'dan bularak tercih yapabilirsiniz. Bu tabloda yer alan en küçük puan bölümünde 50-100 arası bir değer varsa bu, bu bölüme geçen yıl en son alınan öğrencinin meslek liseli olduğunu gösterir. 175 ve üzeri bir puan varsa bu, bu bölüme geçen yıl en son alınan öğrencinin sınavsız geçişin dışında yerleşen bir öğrenci olduğunu gösterir. 

Özel Yetenek sınavıyla öğrenci alan bölümlere de bu listede yer verecek miyim 
Özel yetenek sınavıyla alan bölümlere tercih listesinde yer verilmeyecektir. Bu sınavın başvuru işlemleri basında duyurulan tarihlerde ilgili okullara yapılacaktır. 

Tercih formu nasıl doldurulacaktır 
- Tercih sıranıza göre girmek istediğiniz yükseköğretim programları Kodların doğru yazılması çok önemlidir. 
- Yükseköğrenim Kredi Ve Yurtlar Kurumuna Ait Başvuru Formu 
- Yurt isteğiniz Öğrencinin ailesinin ikamet ettiği yerle yükseköğretim kurumunun bulunduğu şehir aynı belediye sınırları içinde değilse yurt başvurusu yapılabilir. 
- Öğrenim Kredisi İsteği Yükseköğrenim gören öğrencilerin maddi yönden desteklenmesi amacıyla verilen borç paradır. 
- Katkı Kredisi Öğrencinin harç ücretinden muaf olması karşılığında devlete borçlanmasıdır. 
- Burs İsteğiniz Yükseköğrenim gören başarılı öğrencilerin maddi yönden desteklenmesi amacıyla verilen karşılıksız paradır. 
Öğrenim kredisi ve burs birlikte istenebilir. 

Tercih Formu Nasıl, Nereye ve Ne Zaman Teslim Edilecektir 
2005 ÖSYS Tercih Formu ve bu formun arka yüzündeki YURTKUR Başvuru Formu, 2005 ÖSYS Yükseköğretim Programları ve Kontenjanları Kılavuzundaki açıklamalara göre doldurulacaktır. Adaylar, Kılavuz, Tercih Formu ve yerleştirme ücreti olan 20 000 000 TL'yi 20 YTL kılavuzda adı geçen kılavuzda belirtilecek banka şubelerinden birine yatırarak iki nüsha banka dekontu alacaklardır. Adaylar bankadan alacakları bu dekontların bir nüshasını ve Tercih Formunu 25 Temmuz 3 Ağustos tarihleri arasında lise ve dengi Okul Müdürlüklerine veya ÖSYM Sınav Merkezi Yöneticiliklerine 2 000 000 TL 2 YTL ödeyerek teslim edeceklerdir. Kılavuz, Tercih Formu ve yerleştirme ücretini bankaya yatırmak için adayların T.C. Kimlik Numaralarını, KKTC uyruklu adayların ise T.C. Kimlik Numarası alanına yazıp kodladıkları numarayı banka görevlilerine söylemeleri yeterli olacaktır. Adaylar Okul Müdürlükleri veya ÖSYM Sınav Merkezi Yöneticiliklerinden Tercih Formu alındı belgesi ile ödedikleri 2 000 000 TL'nin 2 YTL karşılığı olarak bir makbuz alacaklardır. Adayların bu belgeleri saklamaları gerekir. 

Merkezi yerleştirme anlamında başka bir şansımız daha olacak mı 
2005 Y-ÖSS sonucuna göre boş kalan kontenjanlara ÖSYM tarafından merkezi olarak ek yerleştirme yapılacaktır. Ek yerleştirme başvuru koşulları 
- Merkezi yerleştirme sonunda açıköğretimin kontenjan sınırlaması olmayan programları hariç bir bölüme yerleşen adaylar ek yerleştirmeye başvuramazlar. 
- Tercih formuna yazdığı bir bölümü kazanamayan adayın aynı bölüm için ek yerleştirmede kazanma şansı olmayacaktır. 

Tercih Formumu teslim etmeden önce nelere dikkat etmeliyim 
- Listem istek sırasına dizilmiş mi 5. tercihinizi kazandığınızda keşke 6 olsaydı der misiniz 
- Farklı alanlardan tercih yaptıysam bu tercihler kendi içinde tutarlı mı 
- En sona yazdığım tercih pişman olmayacağım 'keşke olmasaydı' demeyeceğim bir tercih mi 
- Kılavuzda yer alan özel koşulları dikkate aldım mı 
- Yükseköğretim programlarının kodlarını doğru yazdım mı 
- Tercih formumu imzaladım mı 

Tercihleri Internet yoluyla gönderebilir miyim 
Tercihlerini internet yoluyla göndermek isteyen adaylar ÖSYM'nin http www.osym.gov.tr adresindeki internet sayfasına girmelidirler. Tercihlerin internet sayfasına gönderilmesine ilişkin tüm açıklamalar internet sayfasında yer almaktadır.Tercihlerini internet yoluyla yapacak öğrencilerin tercih formunu ÖSYM'ye göndermelerine gerek yoktur. 

Okul birincisi kontenjanı nedir 
Okulunu birincilikle bitiren adaylar, genel kontenjana ek olarak yükseköğretim programlarında okul birincileri için ayrılacak kontenjanlardan da yararlandırılır. 2004 2005 eğitim yılının okul birincileri bu kontenjanlardan sadece 2005 ÖSS'de yararlanabilir. 

Tercih listemizde garanti ve ideal tercih sayımız kaç olmalı 
Tercih listenizi oluştururken 24 hakkınızı çok iyi değerlendirmeniz gerekir. Tercih listenizdeki bölümler üç grupta toplanabilir. İdeal, gerçekçi ve güvence tercihler. Tercihlerinizi oluştururken ağırlıklı olarak gerçekçi ve güvenli tercihleri yazarsanız yerleşme şansınızı artırırsınız. Sayısını tamamen isteğinize göre belirlemelisiniz. 

Yatay geçiş nedir 
Bulundukları programlarda, varsa hazırlık sınıfları dışında, en az iki yarı yıl öğrenim görmüş öğrenciler başarılı olmak ve disiplin cezası olarak üniversite ile ilgili ilişkileri kesilmiş olmamak koşulu ile, kendi üniversitelerinde veya başka bir üniversitede, asıl programlarına yakın başka bir programa geçiş yapabilirler. Yatay geçiş koşulları ve kontenjanları yönetmelikler doğrultusunda ilgili bölümler tarafından belirlenmektedir. 

Çift anadal programı nedir 
Bazı üniversitelerde öğrencilerin lisans öğrenimleri boyunca aynı fakülte içinde veya başka bir fakültede, esas programlarına konu bakımından yakın olan başka bir programın lisans öğrenimini tamamlayabilmelerine, böylece dört yıllık lisans öğrenimleri süresinde iki alandan diploma alabilmelerine olanak verecek düzenlemeler yapılmaktadır. Örneğin psikoloji programı ile sosyoloji programının derslerinin bir kısmı ortaktır. Psikoloji programında okumakta olan bir öğrenici sosyoloji programına özgü dersleri de almak koşuluyla, dört yılın sonunda psikoloji ve sosyoloji diplomalarını alabilir. Bu uygulamanın hangi üniversitelerde geçerli olduğunu öğrenmek için ilgili üniversite ile irtibata geçmek yeterlidir. 

Dikey geçiş nedir 
2 yıllık yükseköğretim programını bitiren öğrencinin 4 yıllık fakültelere geçme hakkıdır. Bu amaçla yapılan dikey geçiş sınavlarında öğrencinin iki yıllık programdaki başarısına ve dikey geçiş sınavı sonucuna bakılarak yerleştirme işlemi yapılır. 

Sadece tek bir alandan mı tercih yapabilirim 
Hayır. Tercih listenizdeki 24 hakkınızı sadece SAY, EA, SÖZ ve 2 yıllık olmak üzere oluşturabilirsiniz ya da karma bir liste yapabilirsiniz. Karma liste yapacaksanız aynı alandaki bölümlerin kendi içinde tutarlı olmasına dikkat etmelisiniz. 

Tercihlerimin hepsini 2 yıllık yazabilir miyim 
Tercih listenizdeki 24 hakkınızı istediğiniz gibi kullanabilirsiniz. 

Puan kaybı olmadan seçeceğim bölümleri nereden öğrenebilirim 
2005 Yükseköğretim Programları ve Kontenjanları Kılavuzunda ilgili Tabloyu inceleyerek yazabileceğiniz bölümleri görebilirsiniz. 

Kılavuzda bazı bölümlerin karşısında taban puan bölümündeki ----, - - , işaretleri ne anlama gelmektedir 
--- Yeni açılan yükseköğretim programları, 
- Kontenjanı merkezi yerleştirme ile dolmayan bölümleri 
Puan türü değişen yükseköğretim programlarını ifade eder. 

2004-ÖSYS'de Sınavsız Geçiş ile bir yükseköğretim programına yerleştirildim. Puanım düşer mi 
Sınavsız Geçiş ile 2004-ÖSYS'de bir yükseköğretim programına yerleştirilen adayların Ağırlıklı Ortaöğretim Başarı Puanlarına uygulanacak katsayılarda herhangi bir değişiklik yapılmayacaktır. 

MESLEKLER TANITIMLARI 

İSTATİSTİK 
Bölümün Tanımı, Programın Kapsamı ve Amacı İstatistik bölümü, belli bir konuda veri toplama, bu verileri sistematik işlemlerle çözümleme ve yorumlama yöntemleri konusunda eğitim ve araştırma yapar. Matematiksel ve uygulamalı istatistik adı altında iki alana ayrılır. Bölüm, öğrencilerin bilim, mühendislik, tıp ve ekonomi alanlarında istatistik yöntemlerle araştırma yapma, araştırmalara yardımcı olma, informatik alanında özellikle program yazma ve geliştirme konularında yeterli bilgi sahibi olmalarını amaçlamaktadır. 
Adaylar Ne Tür Özellikler Taşımalı Bu bölümü seçecek olan öğrencilerin sayısal yeteneğe, problem çözebilme ve soyut düşünme yetisine sahip olmaları gerekir. Araştırmaya meraklı, dikkatli, sabırlı, ayrıntılarla uğraşmaktan sıkılmayan kimseler olmaları meslekte başarılarını arttıracaktır. 
Çalışma Alanları, İş Bulma Olanakları ve Geleceği İstatistik, günümüzde başlı başına bir bilim dalı olarak kabul edilmektedir. Tüm araştırmaların bilimsel nitelik kazanması ancak istatistik ile mümkün olmaktadır. İstatislik mezunları araştırma, uygulama ve öğretim alanlarında çalışabilirler. Bölüm mezunları kamu kurumlarında, Başbakanlık Devlet İstatistik Enstitüsü, Devlet Planlama Teşkilatı, çeşitli bakanlıklar, eğitim sektörü, finans sektörü, çeşitli piyasa ve kamuoyu araştırma şirketlerinde görev yapabilirler. Ayrıca üniversitelerin istatistik bölümlerinde öğretim elemanı olarak da çalışabilirler. Matematiksel kavramlar üzerinde düşünebilen ve bunu çevresindekilere aktarabilen kimseler için istatistik gelecek vadeden bir bölümdür. 

MÜHENDİSLİK VE DOĞA BİLİMLERİ 
Bu program, Sabancı Üniversitesi'ne özgü bir programdır. Mühendislik ve Doğa Bilimleri Fakültesi'nin MDBF amacı ulusal ve uluslararası pazarlara hizmet sunabilecek yeni, yüksek teknolojiye dayalı girişimlere temel teşkil edebilen bilimsel ve teknik uzmanlık kapasitelerinin yaratılmasıdır. Bu amacı gerçekleştirebilmek için MDBF'ye yerleşen öğrencilere lisans öğreniminin ilk iki yılında alacakları ve seçecekleri dersler yoluyla, sunulan programları daha gerçekçi tanıma fırsatı verilmekte ve son iki yılında aşağıda açıklanan 7 lisans programından birini seçme imkanı sunulmaktadır. Bu programlar şöyledir 
1 BİLGİSAYAR BİLİMİ VE MÜHENDİSLİĞİ 
Bilgisayar biliminin kavram ve yöntemlerinin, yazılım, donanım içi yazılım ya da mantık donanımı halinde kullanımının uygulanmasıdır. 
2 BİYOLOJİ BİLİMLERİ VE BİYOMÜHENDİSLİK 
Mühendislik ilkelerinden hareketle biyolojik olay ve mekanizmaları yeniden kavramlaştırmayı öğrenecek yeni malzeme ve süreçler yaratmanın gerektirdiği becerilere sahip öğrenciler yetiştirilmesi hedeflenmektedir. 
3 MALZEME BİLİMİ VE MÜHENDİSLİĞİ 
Malzeme Bilimi ve Mühendisliği, sentetik ve biyolojik polimerler, seramikler ve metalleri inceleyen bir çalışma alanıdır. Bu program, ileri teknoloji malzemelerinin tasarım ve uygulaması için gerekli kuramsal ve uygulamalı bilgileri öğrencilerine kazandırmayı amaçlamaktadır. 
4 MEKATRONİK MÜHENDİSLİĞİ 
Mekatronik Mühendisliği, makine mühendisliği ve elektrik mühendisliği gibi iki yerleşik mühendislik dalı ile bilgisayar ve özellikle yazılım mühendisliğinin kaynaştırılmasına dayanan yeni bir mühendislik tasarımı yaklaşımıdır. 
5 MİKROELEKTRONİK MÜHENDİSLİĞİ 
Bu mühendislik, yüksek hızlı bilgisayarlar, mikroişlemciler, lap top veya avuç içi boyutlardaki portatif bilgisayarlar, multi medya aygıtları, vücuda yerleştirilen tıbbi mikro araçlar gibi teknolojik birtakım buluşların gerçekleşmesini sağlayan mühendislik dalıdır. 
6 TELEKOMÜNİKASYON MÜHENDİSLİĞİ 
Bu mühendislik, optik kanallardan ses ve veri yollama, internet dahil olmak üzere bilgisayar ağları, telsiz telekomünikasyon ve ağları ya da uydu iletişim sistemleri ve uydu ağları gibi uygulamaların temelini oluşturan mühendislik dalıdır. 
7 ÜRETİM SİSTEMLERİ MÜHENDİSLİĞİ 
Bu mühendislik, teknolojik bakımdan karmaşık üretim sistemlerinin planlanması ve tasarımının gerçekleştirilmesi ile ilgili mühendislik dalıdır. 

TELEKOMÜNİKASYON MÜHENDİSLİĞİ 
Bölümün Tanımı, Programın Kapsamı ve Amacı Bu mühendislik disiplini haberin üretimi, dağıtımı ve algılanmasını temel alan mühendislik alanıdır. Analog ve sayısal formda haberin gönderilmesi, algılanması, transmisyon sistemleri, transmisyon ağları, bilginin işlenmesi ve depolanması, ses ve veri için GSM gibi hareketli haberleşme sistemleri, ses, faks ve veri iletimi için dar bandlı telekomünikasyon şebekeleri, internet sistemleri, optik haberleşme, uydu haberleşmesi, radar ve uzaktan algılama sistemleri, optik ve magnetik veri depolama düzenleri, ses işleme teknikleri bu programın eğitim ve araştırma alanlarını oluşturur. Programda öğrencilere problemleri çözme, hızla değişen teknolojiyi izleyebilme ve gelecek gelişmelere hızla adapte olabilme yeteneklerinin kazandırılması hedeflenmiştir. 
Program, haberleşme teorileri, sistemlerin analizi ve tasarımı ile çeşitli telekomünikasyon sistem uygulamalarını, ileri ülke üniversitelerinin programlarına benzer biçimde uygulamaktadır. Telekomünikasyon sistem ağları, dağıtım ve üretim linkleri geniş biçimde programa dahil edilmiştir. Okutulan belli başlı dersler matematik, fizik, genel kimya, olasılık ve istatistik, elektromanyetik, analog işaret işleme, analog işaretleme, elektronik devreleri, mikrodalga mühendisliği, yapay sinir ağları, antenler, fiberoptik, uzaktan algılama, radar sistemleri, mikroişlemci sistemler gibi sıralanabilir. 
Adaylar Ne Tür Özellikler Taşımalı Bölümü seçecek öğrencilerin temel bilimlere ilgili, şekil algısı gelişmiş, dikkatli, algı hızı ve analitik düşünme gücü yüksek, hızla değişen teknolojiye uyum sağlayabilecek yapıda araştırma ve incelemeye meraklı kişiler olmaları beklenmektedir. 
Çalışma Alanları, İş Bulma Olanakları ve Geleceği Bu programdan mezun olan öğrenciler "Telekomünikasyon Mühendisi" ünvanını alırlar. Programı tamamlayan öğrenciler, çeşitli kamu ve özel sektör telekomünikasyon sistemleri, işaret işleme ve enformasyon teknolojileri ile ilgili kuruluşlarda çalışma alanına sahiptirler. Türk Telekom, Alcatel, Teletaş, Netaş, Siemens, TRT, Aselsan, Telsim ve Turkcell gibi GSM firmaları, Tübitak, Sivil ve askeri devlet kuruluşları ile bilgisayar sektörü ve diğer özel sektör kuruluşlarında çalışabilirler. Telekomünikasyon Mühendisliği 21. yüzyıl başında hızla gelişen ve önemi artmış bulunan bir mühendislik disiplinidir. 

BANKACILIK 
Bölümün Tanımı, Programın Kapsamı ve Amacı En uygun şartlarda mali kaynak bulup bunları en etkin ve verimli biçimde, projelerin gerçekleştirilmesinde kullanma yollarını araştıran, muhasebe bilgisinin de gerekli olduğu, özel kuruluşlarda ve kamu kuruluşlarında, bankalarda kendi alanlarında teorik ve pratik bilgiye sahip eleman yetiştirilmesi konusunda eğitim yapan bir bölümdür. 
Adaylar Ne Tür Özellikler Taşımalı Bu bölümde eğitim görmek isteyenlerin üst düzeyde sayısal ve analitik düşünme yeteneğine sahip, ticari konulara ilgili, durumu iyi analiz edip doğru karar verebilen, ikna gücü yüksek, insanlarla rahat iletişim kurabilen, sabırlı, dikkatli, yeniliklere açık kişiler olmaları gerekir. Ayrıca bu alanda eğitim sonrasında başarılı olabilmek için, alanı ile ilgili uluslararası gelişmeleri yakından takip edebilecek kadar deneyim kazanmak da önemlidir. 
Çalışma Alanları, İş Bulma Olanakları ve Geleceği Bölüm mezunları kamu ve özel sektör bankalarında, müşteri temsilcisi, banka müfettişi, dealer gibi ünvanlarla çalışabildikleri gibi sigorta ve sosyal güvenlik kuruluşlarında, muhasebe şirketlerinde, bilgi işlem merkezlerinde de görev alabilirler. Bankaların yanı sıra sigorta şirketleri, aracı kurumlar, uluslararası denetim şirketleri, işletmelerin finans departmanları, kredi analizi gibi finansla ilgili kurum ve kuruluşlarda çok sayıda nitelikli elemana ihtiyaç vardır. 
Bu bölüme benzer eğitim veren Bankacılık ve Finans, Bankacılık ve Finansman, Bankacılık ve Sigortacılık adı altında açılan bölümler de bulunmaktadır. 

İŞLETME 
Bölümün Tanımı, Programın Kapsamı ve Amacı İşletme, mal ve hizmet ortaya koymak üzere, yönetim ve organizasyon, üretim yönetimi, pazarlama, muhasebe ve finansman, ticaret hukuku, sayısal yöntemler ve yönetim bilgi sistemleri gibi disiplinlerle ilgili temel kavram ve uygulamaları içeren bir saha çalışmasıdır. İşletme bölümü ise, işletme alanında başarılı olmak için gereken alt yapının oluşturulmasını sağlamaktadır. 
Bir işletmeci çalıştığı kurumda planlama, örgütleme, yönetme, düzenleme, denetim gibi görevler yanında ürünün iyileştirilmesi, üretimin artırılması ve ürünlerin satışı için planlar yapma, kuruma parasal kaynak sağlama ve kurumun parasal olanaklarını en ekonomik biçimde dağıtma, kurumun insan gücünü en verimli olacakları alanlarda çalıştırma ve en uygun elemanları bulup işe alma gibi işler yapar. Programın amacı, öğrencileri kamuda ve özel sektördeki iş hayatına nitelikli yönetici, uzman ve araştırmacılar olarak hazırlamaktır. 
Yeminli mali müşavirlik meslekleri, sosyologlar, psikologlar, istatistikçiler, matematikçiler, hukukçular, ekonomistler vs. ile ilişki halinde olan bir bölümdür. 
Adaylar Ne Tür Özellikler Taşımalı Bu bölümde öğrenim görmek isteyenlerin sayısal düşünme yeteneğine ve akademik yeteneğe sahip, matematik, psikoloji ve sosyolojiye karşı ilgili, iletişim yeteneği güçlü ve analiz yeteneğinin gelişmiş kişiler olması gerekmektedir. İyi bir işletmecinin, alanında uzmanlaşmanın önem kazandığı çağımızda çok iyi bir İngilizce bilgisinin yanı sıra, sosyal yönü kuvvetli, interneti, bilgisayarı etkin şekilde kullanabilen, liderlik nitelikleri bulunan bireyler olması tercih edilmektedir. 
Çalışma Alanları, İş Bulma Olanakları ve Geleceği Alan mensupları, kamuda ya da özel kuruluşlarda üretim, personel yönetimi, pazarlama, muhasebe, bütçe planlama ve finansman alanında çalışırlar. Mezunlar yurtiçinde başta finans sektörü olmak üzere önde gelen ulusal veya uluslararası firmalarda yönetici adayı olabilecekleri gibi sanayi kuruluşları ile hizmet sektöründe bankacılık, turizm, danışmanlık şirketleri, denetim şirketleri, sigorta şirketleri, dış ticaret şirketleri, ulaştırma hizmetleri vb. özel sökter kuruluşlarının yanı sıra Merkez Bankası, Hazine Müsteşarlığı, Devlet Planlama Teşkilatı, Sermaye Piyasası Kurulu, Sanayi ve Ticaret Odaları, Küçük ve Orta Ölçekli İşletmeleri Geliştirme Birimi gibi kamu kuruluşlarının çeşitli kademelerinde görevler alabileceklerdir. Bu bölümün birçok üniversitede yer alması ve fazla mezun vermesi sebebiyle mezunlarının gelişen teknoloji ve piyasanın ihtiyaçları doğrultusunda kişisel niteliklerini geliştirmeleri iş bulma olanaklarını daha da artıracaktır. 

HUKUK 
Bölümün Tanımı, Programın Kapsamı ve Amacı Hukuk, toplumda bireylerin birbirleri ile, devletle veya devletlerin birbirleriyle ilişkilerini düzenleyen yasaların uygulanması sırasında ortaya çıkacak anlaşmazlıkların çözümü konusunda çalışan kurallar bütünüdür. 
Adaylar Ne Tür Özellikler Taşımalı Hukukçularda aranan özelliklerin başında adalet duygusunun gelişmiş olması önemli yer tutmaktadır. Bunun yanı sıra felsefe, mantık, sosyoloji gibi konulara ilgili, araştırma ve inceleme yapmaktan hoşlanan, genel kültürü yüksek, en az bir yabancı dili çok iyi derecede bilen, gelişimine açık bireyler olmaları gerekmektedir. 
Çalışma Alanları, İş Bulma Olanakları ve Geleceği Bölüm mezunları çalışma alanlarına göre yargıç, savcı, avukat gibi yargı etkinliğini ilgilendiren görevler üstlenebilirler. Ulusal düzeyde kamu ve özel sektörde veya çok uluslu şirketlerde hukuk danışmanlığı yapabildikleri gibi ilgili sınavlara girerek kamu veya özel sektörde üst düzey yöneticilikte yapabilirler. 

İŞLETME ENFORMATİĞİ 
Bölümün Tanımı, Programın Kapsamı ve Amacı Enformatik, işletme içinde gerekli bilgi akışının düzenlenmesi, bilgi işlem yoluyla işlenmesi ve yönetime yararlı hale getirilmesi için gerekli yazılım ve donanım bilgisinin verildiği, uygulandığı bir bilim dalıdır. Bu bölüm, öğrencilerine sorunların bilgisayar yoluyla çözümlenebilmesi için gerekli sistemleri, yöntemleri, programları uygulamalı olarak öğretmeyi ve tanıtmayı hedefler. 
Adaylar Ne Tür Özellikler Taşımalı Bu bölümü seçen öğrencilerin analitik düşünce yeteneğine sahip, işletme ve ekonomi kadar bilgisayar bilimleriyle de ilgili olması, matematik, istatistik, muhasebe ve hukuk alanlarında başarılı, ayrıca takım çalışmasına uyum sağlayabilecek, hızla ilerleyen teknoloji ile doğru orantılı olarak kendini sürekli yenileyebilen, yabancı dil öğrenmeye yatkın kişiler olmaları gerekir. 
Çalışma Alanları, İş Bulma Olanakları ve Geleceği Mezunlar, işletmelerde bilgisayarın kullanıldığı tüm birimlerde Muhasebe, Finans, Bütçe ve Pazarlama gibi departmanlarda bilgi akışının düzenlenmesi ve bilgisayar aracılığı ile kontrolü, işlenmesi gibi alanlarda çalışabilirler. 
Bu bölüme benzer eğitim veren Yönetim Bilişim Sistemleri Bölümü'nde de Bilişim Sistemleri ile elde edilen bilgileri, yönetimsel ve ekonomik sorunların çözümüne uyarlayabilecek elemanlar yetiştirilmesi hedeflenmektedir. 

SEYAHAT İŞLETMECİLİĞİ VE TURİZM REHBERLİĞİ 
Bölümün Tanımı, Programın Kapsamı ve Amacı Bu bölümde, seyahat acentalarında ve tur operatörlüğünde çalışmak üzere nitelikli, uzman personel yetiştirilmesi amaçlanmaktadır. Bölümde, ülkemizin turizm sektörünün gelirlerini arttırabilmek, dış dünyadaki rakiplerimizle baş edebilmek amacıyla geniş kapsamlı bir eğitim verilmektedir. 
Okutulan Belli Başlı Dersler Nelerdir ve Nasıl Bir Akademik Eğitim Verilmektedir Bölümde bilgi işlem, genel muhasebe, genel ekonomi, turizm ekonomisi, pazarlama ilkeleri, ön büro, işletme finansmanı, halkla ilişkiler, insan kaynakları yönetimi, rehberlik, animasyon gibi dersler okutulmaktadır. Bazı üniversitelerde öğrencilerin bir yıl yabancı dil hazırlık okuma şansı olabilmektedir. Öğrenciler eğitimleri boyunca teorik bilgilerini, yaptıkları stajlarla uygulamaya geçirme şansına sahiptir. Bu stajlar öğrenciler için zorunludur. 
Adaylar Ne Tür Özellikler Taşımalı Bu bölümü tercih etmeyi düşünen öğrencilerin girişken, insanlarla sürekli etkileşimde olmaktan hoşlanan, problem çözme yeteneği gelişmiş, kendini geliştirmeye açık bireyler olmaları gerekmektedir. İnsanlarla çabuk iletişim kurabilen, organizasyon yeteneği yüksek, birden fazla yabancı dil bilen mezunların meslekte yükselme şansları daha fazladır. 
Çalışma Alanları, İş Bulma Olanakları ve Geleceği Bu bölüm mezunlarının iş bulma olanakları fazladır. Özellikle de alanında kendini geliştirmiş olan mezunların hem iş bulması, hem de kariyerlerinde yükselmeleri daha rahat olabilmektedir. Mezunlar turizm sektöründe seyahat acentalarında ve her türlü turizm işletmesinde yönetici adayı olarak çalışabilirler. 
Bu bölüm, farklı üniversitelerde "Seyehat İşletmeciliği", "Seyehat İşletmeciliği ve Turizm Rehberliği" adıyla geçmektedir. 

ULUSLARARASI İLİŞKİLER 
Bölümün Tanımı, Programın Kapsamı ve Amacı Bölümde küreselleşen ve hızla değişen bir dünyada ülkemizi de yakından ilgilendiren siyasi, ekonomik ve kültürel gelişmeleri anlayan ve anlamlandırabilen, doğru ve akılcı dış politikalar oluşturabilen, çok boyutlu olan uluslararası ilişkileri kavrayabilen, ekonomiden felsefeye kadar geniş bir sosyal bilim yelpazesinde bilgi sahibi, uluslararası barışa katkıda bulunabilecek çok yönlü uzmanlar yetiştirmektir. 
Adaylar Ne Tür Özellikler Taşımalı Bu bölümü tercih etmeyi düşünen öğrencilerin sosyal bilimlerin her alanında okuyan, araştıran, kendini yazılı ve sözel olarak iyi ifade edebilen, mantıksal çözümlemeler yapmalarına olanak sağlayan zihinsel yeteneklere sahip kişiler olmaları gerekmektedir. Ayrıca birden fazla yabancı dil bilgisi de aranan özelliklerdendir. 
Çalışma Alanları, İş Bulma Olanakları ve Geleceği Bölüm mezunları öncelikle Dışişleri Bakanlığı'nın sınavlarını kazandıkları taktirde, diplomatik bir kariyere başlayabilirler. BM gibi uluslararası örgütlerde diplomatik statüde görev alabilirler. Ayrıca DPT, Dış Ticaret Müsteşarlığı gibi kamu kuruluşlarında çalışabilecekleri gibi özel sektördeki şirketlerde yönetici adayı ya da danışman olarak görev alabilirler. 
Bu bölüme benzer eğitim veren Siyaset Bilimi ve Uluslararası İlişkiler, Küresel ve Uluslararası İlişkiler Bölümleri'nde de Uluslararası İlişkiler alanında donanımlı, konusunda nitelikli elemanlar yetiştirilmesi hedeflenmektedir. 

ANAOKULU ÖĞRETMENLİĞİ 
Bölümün Tanımı, Programın Kapsamı ve Amacı Bölüm, okul öncesi eğitim kurumlarına öğretmen yetiştirmeyi amaçlamaktadır. 
Adaylar Ne Tür Özellikler Taşımalı Bu bölümü seçecek öğrencilerin genel akademik yeteneğe sahip, insanlarla ve özellikle çocuklarla iletişim kurmaktan hoşlanan, sabırlı, hoşgörülü, yaratıcı gücü yüksek bireyler olmaları gerekmektedir. 
Çalışma Alanları, İş Bulma Olanakları ve Geleceği Mezunlar M.E.B tarafından işe yerleştirilmektedir. İsteyen mezunlar kendi okullarını okul öncesi açabileceği gibi, özel eğitim kurumlarında öğretmen olarak çalışabilirler. Günümüz eğitim anlayışının okul öncesi eğitime verdiği önem, bu bölümün gelecekte de iş bulma olanaklarının geniş olmasını sağlayacaktır. 


</TEXT>
</DOC>
