<DOC>
<DOCNO> 352152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sondun42.html </URL>
<DATE> 2005/06/15/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Saddam Hünseyin'in üvey kardeşi yargılanıyor... 
</HEADLINE>
<TEXT>

     Devrik Irak lideri Saddam Hüseyin’in üvey erkek kardeşi Sabavi İbrahim El Hasan, Irak’ta kurulan özel mahkemeye ifade verdi. 
     Mahkemenin yazılı açıklamasında, Suriye’de yakalandığı belirtilen El Hasan ile Mizban Huder Hadi adlı bir kişinin soruşturmayı yürüten savcılıkça ifadesinin alındığı bildirildi. Açıklamada, zanlıların 1980’li yıllarda Şii Kürtlerin öldürülmesiyle ilgili sorgulandığı 
     kaydedildi. 
     Yazılı açıklamada ayrıca, Hadi ile Velid Hamid Tevfik adlı bir başka kişinin 1991’deki ayaklanmaların bastırılmasında işlenen suçlara karıştıkları gerekçesiyle sorgulandıkları belirtildi. 
     Saddam Hüseyin de, pazar günü 1982 yılında Bağdat’ın kuzeyindeki Duceyli köyünde 100’den fazla erkeğin öldürülmesiyle ilgili olarak ifade vermişti. 
     Irak’ta eski rejim üyelerini savaş suçları ve insanlığa karşı işlenen suçlar nedeniyle yargılayan özel mahkeme, Aralık 2003’te kurulmuştu. 
     
</TEXT>
</DOC>
