<DOC>
<DOCNO> 393946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/guncel/gun06.html </URL>
<DATE> 2005/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dinlemenin kapsamı genişledi 
</HEADLINE>
<TEXT>


ANKARA Milliyet 

Telekomünikasyon İletişim Başkanlığı'nca hazırlanan yönetmelikte, dinlemenin kapsamı genişletildi. Buna göre, yeni TCK'daki "cinsel saldırı" ve "çocukların cinsel istismarı" suçları uyarınca da dinleme yapılabilecek. Dinleme en fazla 9 ay olacak. 
Terörle ilgili düzenlemeyle, terör örgütlerinin faaliyeti çerçevesinde devam eden tehlikelerde gerekli görülmesi halinde, süre h kim tarafından 3 aydan fazla olmamak üzere müteaddit defalar uzatılabilecek. Dinleme yapılacak diğer suçlar ise şöyle sıralanıyor 
Göçmen kaçakçılığı ve insan ticareti, kasten öldürme, işkence, uyuşturucu veya uyarıcı madde imal ve ticareti, parada sahtecilik, suç işlemek amacıyla örgüt kurma, fuhuş, ihaleye fesat karıştırma, rüşvet, suçtan kaynaklanan mal varlığı değerlerini aklama, silahlı örgüt, devlet sırlarına karşı suçlar ve casusluk suçları, silah kaçakçılığı, zimmet, Kaçakçılıkla Mücadele Kanunu'nda tanımlanan ve hapis cezasını gerektiren suçlar, Kültür ve Tabiat Varlıklarını Koruma Kanunu'nda tanımlanan suçlar. 



</TEXT>
</DOC>
