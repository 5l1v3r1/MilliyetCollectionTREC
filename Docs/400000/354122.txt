<DOC>
<DOCNO> 354122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sontur28.html </URL>
<DATE> 2005/06/21/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Yeni bir mayolu manken krizi .. 
</HEADLINE>
<TEXT>

     Osman Nuri BOYACI DHA 

DENİZLİ’de Ankara Yolu üzerindeki Akova Tekstil’in Outlet Mağazası'na asılan bikini tanıtan mankenin afişi, tepkiler üzerine indirildi. Mağazanın sahibi İbrahim Ağanoğlu, Beni kıran şey, bazı kişilerin telefon açıp, Sen orada karı mı satıyorsun , Sen dini bütün bir Müslümansın, bu resimleri nasıl asarsın , Denizli’ye yakışmamış’ gibi sözleri oldu'' dedi. Denizli'de daha önce de de iç çamaşırı mağazası önündeki mankenlerin üzerleri tepkiler üzerine gazetelerle kapatılmıştı. 
     Enverpaşa Caddesi’ndeki Beste Giyim’in tabelasında bulunan iç çamaşırlı iki manken afişine bazı çevrelerin tepki göstermesi ardından ikinci tabela krizi yaşandı. Sevindik Mahallesi Ankara Yolu üzerindeki Akova Tekstil’in sahibi İbrahim Ağanoğlu fabrikasının önüne bir süre önce mağaza açtı. Ağanoğlu, mağazada kendi ürettiği ürünlerin yanı sıra Sunset mayolarının satışını da yapmaya başladı. Ağanoğlu, mayo ve bikinilerin tanıtımı için üzerinde bikinili bir mankenin bulunduğu dev afiş yaptırıp mağazaya astı. Ancak, iddiaya göre bir süre sonra mağazaya gelen ya da telefon eden bazı kişiler afişten rahatsız olduklarını belirterek indirilmesi yönünde telkinde bulundu. Ağanoğlu, tepkiler üzerine 6 bin YTL harcanan afişi indirmek zorunda kaldı. Gelen tepkileri anlayamadığını söyleyen işadamı İbrahim Ağanoğlu, şöyle dedi 
     Beni kıran şey, bazı kişilerin telefon açıp, Sen orada karı mı satıyorsun ’, Sen dini bütün bir Müslüman'sın, bu resimleri nasıl asarsın ’, Denizli’ye yakışmamış’ gibi sözleri oldu. Umreden yeni dönüp bu heyecanı kalbimde taptaze yaşarken duyduğum sözler beni derinden etkiledi. Bu yüzden Sunset’i arayıp insanları rahatsız eden resimlerin değiştirilmesini istedim. Amacım, kimseyi kırmak, rencide etmek değil. Adıma bir söz gelmesini istemem. Bugün, Denizli Türkiye’nin değil, dünyanın sayılı tekstil merkezlerinden biri. Bizim doğrularımıza uymasa da gelişmelere ve yeniliklere açık olmak gerekiyor ve bizler de bunun gerisinde kalamayız. Rekl m panolarına da bu gözle bakmak zorundayız.'' Tepkiler üzerine Denizli’ye gelen Sunset mayolarının sahibi Levent Güneş, gelişmelere anlam veremediğini söyledi. Tabelada müstehcen fotoğraflar olmadığını söyleyen Güneş, Yılda 40 milyon doları bulan mayo ihracatı yapıyoruz ve iç pazara da ürün satıyoruz. Türkiye’nin her yerinde mağazalarımız var. Böyle bir tepki şimdiye kadar hiç gelmedi. Takım elbiseyi nasıl erkek bir manken tanıtıyorsa, mayoyu da mayolu bir manken tanıtır. Dünyanın bir çok ülkesinde ürünleriyle kendini kanıtlamış, sanayi şehri Denizli’de böyle bir tepki gelmesini çok yadırgadım'' dedi. 
     Denizli’de bir süre önce Beste Giyim’in iç çamaşırı giymiş iki mankenin bulunduğu tabelasının kaldırılmasınını isteyen bazı çevreler mağaza yetkililerine baskıda bulunmuştu. Bunun üzerine mankenlerin üzerini önce kağıtla kapatan Mağaza Müdürü Semra An, olayın basına yansıması üzerine mankenlere koyduğu k ğıt sansürü kaldırmış tabelayı indirme kararından vazgeçmişti. 
     
</TEXT>
</DOC>
