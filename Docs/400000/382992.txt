<DOC>
<DOCNO> 382992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/ekonomi/eko02.html </URL>
<DATE> 2005/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Maraton kavgası BDDK'ya gitti 
</HEADLINE>
<TEXT>


Digiturk Yönetim Kurulu Başkanı Karacan, 'Maraton' konusunda yönetimin kararına uymayan eski Genel Müdürü Özerdem, eski patronu Karamehmet ve Şansal Büyüka ile Erman Toroğlu'nu BDDK'ya şik yet etti 

KADİFE ŞAHİN 

Digiturk'teki Maraton kavgası Bankacılık Düzenleme ve Denetleme Kurulu'na BDDK taşındı. Digiturk ve Lig TV'nin Yönetim Kurul Başkanı Ali İhsan Karacan, yayından kaldırdığı Maraton programını, kendisinin yurtdışında bulunduğu sırada tekrar yayına alan Genel Müdür Ertan Özerdem, programın yapımcısı Şansal Büyüka ve Erman Toroğlu ile şirketin eski patronu M. Emin Karamehmet'i BDDK'ya şik yet etti. Karacan, bir dönem Çukurova Grubu'nda çalıştığı için, bu başvurusu ile eski patronu Karamehmet'i de şik yet etmiş oldu. 
Digiturk Yönetim Kurulu Başkanı Ali İhsan Karacan, Erman Toroğlu'nun sözleşmesini, 'Maraton' programında Galatasaraylı Ümit Karan'a yönelttiği soru nedeniyle feshetmişti. Ardından Karacan yurtdışındayken sözleşmesi feshedilmesine rağmen Çukurova Grubu'nun etkisiyle Digiturk'te tekrar programın yayınlanmasına izin verilmişti. 

Soruşturma açılabilir 
Karacan, o dönemde bunun bir gasp olduğunu, hukuğa aykırı bir işlem olduğunu belirterek gereken yasal işlemleri başlatacağını söylemişti. Türkiye'ye dönüşünde yönetim kurulunu toplayarak Genel Müdürü Ertan Özerdem'i görevden alan Karacan'ın, konu hakkında BDDK'ya şik yette bulunulması talimatı verdiği ve resmi başvurunun yapıldığı öğrenildi. Bundan sonraki aşamada murakıplar konuyu inceleyecek. Gerekli görürlerse, konu ile ilgili soruşturma açılacak. 
Karacan'ın BDDK'ya başvuruyu, Digiturk'te hissesi bulunan Yapı Kredi Bankası'nın devir öncesinde BDDK yönetiminde olması nedeni ile yaptığı belirtildi. Bilindiği gibi Digiturk, bir süre önce Koç Grubu'na hisse devri yapılan Yapı Kredi'nin iştirakleri arasında bulunuyor. 

Eski patronunu şik yet etti 
Karacan, Çukurova Grubu'nda da uzun bir dönem üst düzey yönetici olarak çalıştı ve Karamehmet'le yakın çalışan yöneticilerden biriydi. Bu gelişme ile birlikte Karacan, eski patronu Karamehmet'i de şik yet etmiş oldu. 

Digiturk'te pazartesi genel kurul yapılıyor Digiturk'te karar pazartesi günü yapılacak genel kurulda verilecek. Bilindiği gibi Çukurova Grubu, Yapı Kredi'yi Koçbank'a devrederken yapılan alım satım sözleşmesi doğrultusunda, Digiturk'ü devralabilecek. Dijital yayıncılık platformu Digiturk'ün devri, 31 Aralık 2004 itibariyle kayıtlı defter değeri üzerinden defter değeri 79 milyon dolar yapılacak. 
Digiturk'te halen, Fintur'un yüzde 66, Yapı Kredi'nin yüzde 25, Çukurova'nın da yüzde 9 hissesi bulunuyor. Yapı Kredi Bankası'nın mali olmayan diğer iştiraklerinden Digiturk hisselerinin alımı için devir tarihinden itibaren Çukurova'nın 4 aylık opsiyon süresi bulunuyor. Bu opsiyon süresi içinde Çukurova ödeme yaparak şirketin yönetimini devralabilecek. 


</TEXT>
</DOC>
