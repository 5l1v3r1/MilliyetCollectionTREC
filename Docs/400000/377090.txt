<DOC>
<DOCNO> 377090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sonspo02.html </URL>
<DATE> 2005/09/09/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Anelka Bu kez farklı olacak 
</HEADLINE>
<TEXT>

     Avrupa'da başarı özlemi ve inancı Nicolas Anelka’yı da tutuşturdu. Hakkında son aylarda yapılan çeşitli eleştiriler karşısında suskun kalmayı yeğleyen Fransız futbolcu nihayet konuştu, Şampiyonlar Ligi ve Turkcell Süper Ligi ile ilgili oldukça iddialı ifadeler kullandı. Özellikle Devler Ligi’nde bu sezon akıllı ve farklı oynayacaklarını ileri süren golcü, Avrupa arenasında oynayacağımız maçların tümü çok zor, bir tane bile kolay sınav yok. Türkiye’deki mücadelelerle Avrupa’dakileri kıyaslamayı doğru bulmuyorum. Çünkü iki kulvardaki rakiplerin oyun kuruşu ve vitesleri çok farklı. Biz de ona göre taktik değiştirdik'' diye konuştu. 
     
     Başaracak güçteyiz’ 
     Milano'daki Şampiyonlar Ligi ilk mücadelesinde herkesin bambaşka bir Fenerbahçe izleyeceğini vurgulayan Anelka, şöyle devam etti Hem moral, hem de fizik olarak kendimizi çok güçlü hissediyoruz. Tecrübemize de sonuna kadar güveniyoruz. Hızlı atak ve oyundan kopmayan bir yapıya bürünürsek, bu turda çok iyi maçlar ve iyi sonuçlar çıkartırız. Artık arka arkaya zor sınavlara çıkmaya alıştık. Milan dışında bu periyotta Ankaraspor ve Beşiktaş mücadeleleri de var. Hiç biri kolay rakip değil ama biz başaracak güçteyiz. İtalya’da alacağımız puan ya da puanlarla hem Türkiye’de, hem de Avrupa’da kafamız daha rahat olur.'' 
     
</TEXT>
</DOC>
