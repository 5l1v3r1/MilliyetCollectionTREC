<DOC>
<DOCNO> 378802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/ekonomi/eko04.html </URL>
<DATE> 2005/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan AB sözünü tutmalı 
</HEADLINE>
<TEXT>


FRANKFURT Milliyet 

Doğan Holding Yönetim Kurulu Başkanı Aydın Doğan, Financial Times'ın Almanca baskısında yayınlanan ropörtajında, Avrupa Birliği'nin AB Türkiye'ye verdiği sözü yerine getirmesi gerektiğini açıkladı. 
Doğan, gazetenin birkaç ay önce Hıristiyan Birlik Partisi CDU Genel Başkanı Angela Merkel'le görüşmesinin ardından "imtiyazlı ortaklık" tezine sıcak baktığı izlenimi doğduğu sorusunu, "Hayır. Biz AB'ye koşulsuz tam üyelik istiyoruz. Bayan Merkel'le görüşmemizde de bu tavrımızı savunduk. Bu bizim yayınlarımızda açıkça dile getirilir. CNN gibi iş ortaklarımız da bunu biliyor" diye yanıtladı. 
Türkiye'nin kendisinden beklenen kriterleri eksiksiz yerine getirdiğini vurgulayan Doğan, "Şimdi biz de AB'den verdiği sözü tutmasını bekliyoruz" diye konuştu. 


</TEXT>
</DOC>
