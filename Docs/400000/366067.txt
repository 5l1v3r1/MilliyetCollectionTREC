<DOC>
<DOCNO> 366067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/soneko19.html </URL>
<DATE> 2005/08/01/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Suudi Kral'ın ölümüyle petrol fiyatları yükseldi... 
</HEADLINE>
<TEXT>

     Dünyanın en büyük petrol ihracatçısı Suudi Arabistan'ın kralı Fahd'ın ölümü, petrol fiyatlarını artırırken, Suudi kaynakları ülkenin petrol politikasında değişiklik olmayacağı güvencesi verdi. 
     Kral Fahd'ın ölüm haberinin duyulmasıyla ABD hafif petrolünün varil fiyatı 49 sent artıp 61.06 dolara çıktı. 
     Sağlık durumu bozuk olan Kral Fahd'ın yerine ülke yönetimini fiilen 1995 yılından beri elinde tutan ve Fahd'ın ölümüyle krallığa getirilen Veliaht Prens Abdullah'ın Suudi Arabistan'ın petrol politikasını değiştirmeyeceği bilinmesine rağmen gerçekleşen bu yükseliş, piyasanın başka nedenlerle zaten hassas olmasından kaynaklanıyor. 
     Bazı sektör gözlemcileri, ABD'deki petrol rafinerilerinin kapasite yetersizlikleri ve Ortadoğu'daki siyasi gerilimler yüzünden tedirgin olan piyasaların, Fahd'ın ölümünü, fiyatları yükseltmeye ''bahane'' yaptığını belirtiyor. 
     
</TEXT>
</DOC>
