<DOC>
<DOCNO> 384748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sondun33.html </URL>
<DATE> 2005/10/07/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Nobel Barış Ödülü'ne Hitler ve Stalin aday olabilir mi 
</HEADLINE>
<TEXT>

     Nobel Barış Ödülü'nü bu yıl, BM'ye bağlı Uluslararası Atom Enerjisi Kurumu UAEK ile Kurumun Başkanı Muhammed El Baradei kazandı. 
     Nobel Barış Ödülü'nün 2005 yılı adaylarının en dikkat çekenleri olarak UAEK ve Baradei ile birlikte, ABD'nin İkinci Dünya Savaşı sonunda 1945 Japonya'ya attığı bombadan sonra hayatta kalan ve nükleer silahların yok edilmesi için çalışan bir kişi ve eşbaşkanı olduğu kurum gösterildi. 
     Bu yıl, rekor sayı olduğu belirtilen, 199 adayın olduğu Nobel Barış Ödülü'ne ilişkin bazı bilgiler şöyle 
     -Ödülün geçmişteki adayları arasında Nazi Almanyası lideri Adolf Hitler 1938 ile dağılan Sovyetler Birliği'nin eski lideri Josef Stalin de 1945-İkinci Dünya Savaşı'nın sona ermesine katkılarından dolayı yer aldı. 
     -1979 yılında Rahibe Teresa ödülünü almak için Oslo'daki törene katılmayı reddetti ve para ödülünün yoksullar için harcanmasının daha iyi olacağını söyledi. Bunun üzerine tören iptal edildi. 
     -Nobel Barış Ödülü'ne en fazla Uluslararası Kızılhaç Teşkilatı 1917-1944 ve 1963 layık görüldü. Kızılhaç'ın kurucusu İsviçreli Henri Dunant da 1901'de verilen ilk ödülü paylaşanlardan biri oldu. 
     -1973'te Vietnam Savaşı'nın sona erdirilmesindeki çabaları dolayısıyla ABD Dışişleri Bakanı Henry Kissinger'a verilen ödülü almaya giden ABD'nin Oslo Büyükelçisi, protestocuların kar topu saldırılarına maruz kaldı. Ateşkes görüşmelerindeki Kuzey Vietnamlı görüşmeci Le Duc Tho ise kendisine de verilen, Nobel'in tarihindeki en tartışmalı bu ödülünü reddetti. 
     -Adolf Hitler, Nobel Barış Ödülü'nün 1935'de Nazi karşıtı yazar Carl van Ossietzky'ye verilmesinden sonra Almanların bu ödülü kabul etmesini yasakladı. Bu karar 1930'larda kimya ve tıp ödüllerine layık görülen üç Alman bilim adamını etkiledi. 
     
</TEXT>
</DOC>
