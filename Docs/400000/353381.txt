<DOC>
<DOCNO> 353381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/siyaset/siy08.html </URL>
<DATE> 2005/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekile zimmet suçlaması 
</HEADLINE>
<TEXT>


GÖKÇER TAHİNCİOĞLU Ankara 


GENELKURMAY Askeri Başsavcılığı'nın, aralarında emekli Tuğgeneral Oktay Alnıak'ın da bulunduğu 15 sanık hakkında TSK'nın deniz taşımacılığı ihalelerinde usulsüzlük yaptıkları iddiasıyla geçen ay açılan davada, TBMM Milli Savunma Komisyonu Başkanı AKP'li Cengiz Kaptanoğlu'nu 'zimmet'le suçladığı ortaya çıktı. 
Genelkurmay Başkanı Orgeneral Hilmi Özkök'ün izniyle açılan soruşturmadan sonra hazırlanan iddianamede, İstanbul Deniz Ticaret Odası Başkanı Metin Kalkavan'ın da suça karıştığı ifade edildi. 
İddianamede, eski Deniz Ticaret Odası Başkanı Kaptanoğlu'nun DB Deniz Nakliyat'ı 56 bin dolar gibi ucuz bir fiyata satın aldığı, ordunun nakliyatları da pahalıya yaptığı öne sürüldü. Kaptanoğlu'nun ifadesinin milletvekili dokunulmazlığı nedeniyle alınamadığının vurgulandığı iddianamede, deliller İstanbul Başsavcılığı'na gönderildi. Başsavcılık, suça kanaat getirirse, dokunulmazlığın kalkması istemiyle fezleke hazırlanabilir. 



</TEXT>
</DOC>
