<DOC>
<DOCNO> 388898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/ekonomi/eko08.html </URL>
<DATE> 2005/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İNTES Başkanı Koçoğlu Çimentoda kartelleşme var 
</HEADLINE>
<TEXT>



Türkiye İnşaat Sanayicileri İşveren Sendikası İNTES Başkanı Şükrü Koçoğlu, çimento fabrikalarının çok "uçuk" rakamlara satıldığını belirterek, "Çimentoda kartelleşme var" dedi. 
İNTES'in iftar yemeğinde konuşan Koçoğlu, geçen yıl çimentoda 30 dolar fahiş k r elde edildiğini ve yılda 2 milyar doların "havaya uçtuğunu" savundu. Çimentonun üçte birinin kamu yatırımlarında kullanılması nedeniyle bu paraya karşılık kamunun her yıl 600 milyon dolar çimentoya fiyat farkı ödeyeceğini anlatan Koçoğlu, geriye kalan 1.4 milyar doların da tüketicilere ödetildiğini söyledi. 
Bu yıl 6 kere zamlanan çimentonun 82.5 dolara iç piyasaya satıldığını ifade eden Koçoğlu, ancak yine bu yıl yurtdışına 35 dolara çimento ihraç edildiğini kaydetti. Koçoğlu, şöyle konuştu 
"Devlet Planlama Teşkilatı'nın DPT da tarıma dayalı inşaat sektörüne önem vermesi lazım. Sayın Abdüllatif Şener tarım sektörüne hiç sıcak bakmadı. Ödeneklerde çok az bir artış var. Kıt ödeneklerle verimli çalışamıyoruz. Maliye Bakanlığı uçan kuşun vergi yükünü bile bizden alıyor. DSİ artık hırsız-polis oyununu bıraksın. Oluşmuş mahkeme kararları emsal olarak uygulanmalı." 


</TEXT>
</DOC>
