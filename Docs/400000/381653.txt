<DOC>
<DOCNO> 381653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sonspo37.html </URL>
<DATE> 2005/09/26/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Fenerbahçe taraftarına uyarı 
</HEADLINE>
<TEXT>

     Fenerbahçe Kulübü, Hollanda’nın PSV Eindhoven takımı ile yapılacak Avrupa Şampiyonlar Ligi maçı öncesi, stada yanıcı ve parlayıcı maddeler getirmemeleri konusunda taraftarını uyardı. 
     Kulübün resmi internet sitesinden yapılan açıklamada, 28 Eylül Çarşamba günü FB Şükrü Saracoğlu Stadı’nda oynanacak karşılaşmaya gelecek taraftarlardan, yanlarında yanıcı ve parlayıcı madde, bozuk para ve metal maddeleri getirmemelerini istendi. 
     Açıklamada, "Her ne olursa olsun, sahamıza atılacak herhangi bir madde yüzünden, UEFA tarafından ağır cezalarla cezalandırılacağımızı taraftarımıza hatırlatır ve her zaman duyarlılığı ile tanınan Fenerbahçe taraftarının gerekli özeni göstereceğine inandığımızı bildiririz" denildi. 
     
</TEXT>
</DOC>
