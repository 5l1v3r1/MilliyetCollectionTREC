<DOC>
<DOCNO> 394609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sontur20.html </URL>
<DATE> 2005/11/13/ </DATE>
<TIME> 19.05 </TIME>
<AUTHOR>  </AUTHOR>
<HEADLINE>
Doç. Dr. Şahin Aşkın'ın hayati tehlikesi devam ediyor 
</HEADLINE>
<TEXT>

     Yüzüncü Yıl Üniversitesi YYÜ Tıp Fakültesi Araştırma Hastanesi Başhekimi Doç. Dr. Hüseyin Avni Şahin, tutuklu bulunduğu Van M Tipi Cezaevi'nde rahatsızlanarak hastaneye kaldırılan YYÜ Rektörü Prof. Dr. Yücel Aşkın'ın hayati tehlikesi bulunduğunu, tedavisinin devam ettiğini bildirdi. 
     Doç. Dr. Şahin, AA muhabirine yaptığı açıklamada, YYÜ Genel Sekreter Yardımcısı Enver Arpalı'nın ölümünün ardından Aşkın'ın önce psikolojik rahatsızlık geçirdiğini, sonra da kalbinden rahatsızlandığını söyledi. 
     Rektör Aşkın'ın, kalp spazmını izleyen ileti bozukluğu ve pankreatik şüphesiyle yoğun bakımda tedavi altına alındığını ifade eden Şahin, ''Rektörün hayati tehlikesi mevcut olup, tedavisi devam etmektedir. Dileğimiz, rektörümüzün bir an önce eski sağlığına kavuşmasıdır. Çabalarımız bu yöndedir'' dedi. 
     
</TEXT>
</DOC>
