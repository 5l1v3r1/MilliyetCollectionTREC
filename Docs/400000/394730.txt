<DOC>
<DOCNO> 394730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sondun37.html </URL>
<DATE> 2005/11/14/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
İntihar bombacısı ile aynı isim, daha önce gözaltına alınıp bırakılmış 
</HEADLINE>
<TEXT>

     Amman'daki Grand Hyatt otelinde intihar saldırısı düzenleyen Sefa Muhammed Ali ile aynı ismi taşıyan bir kişinin Irak'ta daha önce gözaltına alındığı ve sonra serbest bırakıldığı doğrulandı. 
     Amerikan ordusundan yapılan açıklamada, Sefa Muhammed Ali adlı bir kişinin Kasım 2004'te, Felluce'deki Amerikan kuvvetlerine düzenlenen bir saldırıyla bağlantısı olduğu gerekçesiyle gözaltına alındığı bildirildi. 
     Açıklamada, Amman'daki saldırıyı düzenleyen kişinin, aynı kişi olup olmadığının bilinmediği belirtildi. 
     Muhammed Ali'nin, tümenin gözaltı merkezinde tutulduğu, aleyhinde kanıt bulunamaması üzerine iki hafta sonra serbest bırakıldığı kaydedildi. 
     Amman'daki Grand Hyatt, SAS Radisson ve Day's Inn otellerine geçen hafta düzenlenen intihar saldırılarında en az 57 kişi ölmüştü. 
     
</TEXT>
</DOC>
