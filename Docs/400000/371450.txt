<DOC>
<DOCNO> 371450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/soneko04.html </URL>
<DATE> 2005/08/20/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Hazine'nin dış borç ödeme haftası... 
</HEADLINE>
<TEXT>

     Hazine, dış borç ödemeleri açısından zorlu bir haftaya giriyor. Gelecek hafta 547.3 milyon dolarlık dış borç ödeyecek olan Hazine’nin, bu yılki toplam ödemeleri 11.2 milyar doları aşacak. 
     Hazine’nin verilerine göre, gelecek haftaki ödemelerin 541 milyon dolarla en büyük bölümü 22 Ağustos Pazartesi günü yapılacak. Salı günü 1.2 milyon dolar, çarşamba günü 4 milyon dolar, perşembe günü 1.2 milyon dolarlık dış borç ödeyecek olan Hazine, cuma günü ise yalnızca 8 bin dolarlık ödemede bulunacak. 
     Bu ödemeyle birlikte Hazine’nin bu ayın ilk 26 günündeki ödemeleri 2 milyar 363.2 milyon dolara ulaşacak. 
     
     TOPLAM ÖDEMELER 
     Hazine’nin bu yılki toplam dış borç ödemelerinin tutarı ise 26 Ağustos itibariyle 11 milyar 224.1 milyon dolara yükselecek. 
     Ocak ayında 745.4 milyon dolar, şubatta 2 milyar 399.8 milyon dolar, martta 593.7 milyon dolar, nisanda 1 milyar 511.6 milyon dolarlık dış borç ödeyen Hazine, mayısta 2 milyar 255 milyon dolar, haziranda 629.2 milyon dolar, temmuzda 726.2 milyon dolarlık ödemede bulunmuştu. 

ANKA 
     
</TEXT>
</DOC>
