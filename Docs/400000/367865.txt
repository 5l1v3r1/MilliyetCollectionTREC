<DOC>
<DOCNO> 367865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sontur10.html </URL>
<DATE> 2005/08/07/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Milletvekilinin kuzeni boğazı kesilerek öldürüldü 
</HEADLINE>
<TEXT>

     Mehmet AL DHA 

      CHP Hatay Milletvekili Fuat Çay’ın amcasının oğlu Avukat Adnan Çay dün gece Alanya'da kavga ettiği Serdar Toktaş tarafından boğazı kesilerek öldürüldü. 
     Alanya'ya dün geldiği ve bir otele yerleşen 27 yaşındaki Adnan Çay, gece İskele Caddesi'ndeki Diskolar Sokağı'na gitti. Çay, saat 23.00 sıralarında Oscar’ adlı gezinti teknesinde çalışan 20 yaşındaki Serdar Toktaş ile kavga etmeye başladı. İddiaya göre, aralarında bir alacak davası olan Toktaş, Çay'a bıçakla saldırdı. Adnan Çay da yanındaki bıçakla Serdar Toktaş'ı göğsünden yaraladı. Kavga sırasında, Toktaş'ın savurduğu bıçak Çay'ın boğazının kesilmesine neden oldu. Aşırı kan kaybeden Çay, olay yerinde öldü. 
     Yaralı Serdar Toktaş, Alanya Devlet Hastanesi Yoğun Bakım Serviesi'nde tedaviye alınırken, genç avukatın cenazesi Alanya Devlet Hastanesi morgundan alınarak otopsi için Antalya Adli Tıp Kurumu'na gönderildi. 
     
</TEXT>
</DOC>
