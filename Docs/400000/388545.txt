<DOC>
<DOCNO> 388545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/soneko23.html </URL>
<DATE> 2005/10/21/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Rusya, Türkiye'de kümes hayvanı ithalatını yasakladı... 
</HEADLINE>
<TEXT>

     Rusya'nın, kuş gribi gerekçesiyle Türkiye'den kümes hayvanı ithalatını geçici olarak yasakladığı bildirildi. 
     Rusya Tarım Bakanlığı Basın Merkezi'nden yapılan açıklamada, kuş gribinin ortaya çıkması nedeniyle 19 Ekim 2005 tarihinden itibaren, Türkiye'den canlı kuş, kümes hayvanları, yumurta, kümes hayvanları eti, kümes hayvanı yemi ve tavuk kuluçka makinalarının ithalatının geçici olarak yasaklandığını duyurdu. 
     Rusya, kuş gribinin ortaya çıktığı Romanya'dan da kümes hayvanları ürünlerinin ithalatını geçen ay yasaklamıştı. Öte yandan, Ukrayna parlamentosunun da Türkiye ve Romanya'dan kümes hayvanları ürünlerinin ithalatını yasakladığı bildirildi. 
     Ukrayna parlamentosundan geçen karara göre, Türkiye ve Romanya'dan 6 ay boyunca kümes hayvanları ürünleri ithal edilmeyecek. 
     
</TEXT>
</DOC>
