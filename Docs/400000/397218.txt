<DOC>
<DOCNO> 397218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/yazar/akyol.html </URL>
<DATE> 2005/11/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
En tehlikeli sorun 
</HEADLINE>
<TEXT>


HAKK Rİ olayları gösterdi ki, PKK geniş bir taban kazanmıştır. Yüksekova'daki cenaze töreni, PKK flamalarıyla 40 bin kişinin katıldığı bir politik eylem olarak sahnelendi. 'Asayiş'i kırmızı pazıbentli örgüt elemanları sağladı 
DEHAP'lı belediyeler ne isterse, kalabalıklar onu yapıyor Adeta manevi otorite onlar. 
Atatürk'ün İktisat Vekili Celal Bayar 1936 yılında bölgeyi dolaşarak bir "Şark Raporu" hazırlamıştı. Bayar, hükümet konağı ve karakol dışında devletin fazla bir otoritesinin olmadığını yazıyordu 
Bayar, bölgedeki vatandaşlara devletin iyi muamele etmesini, bilhassa yol, okul ve ekonomiyle "yurttaşları ana vatana bağlamak" gerektiğini belirtiyordu. 1 
Yetmiş yılda ne kadar mesafe almışız 
Sorun çok büyük seksen yıllık derin bir problem... Ama hiç mesafe almadığımız da söylenemez. 

Geciktik ama... 
Fransız İhtilali olduğu zaman, 1789'da Fransız halkının yarısı Fransızcayı bilmiyordu. Yüzyıl sonra Fransızca konuşanların oranı ancak dörtte üçe çıkmıştı İtalya'da 1861 yılında İtalyanca konuşanların oranı yüzde 2.5 iki buçuk idi 20. yüzyılın başında İtalyanların yarısı İtalyanca konuşuyordu 2 
Şehirleşme, sanayileşme, yoğun yol ağının ve piyasa ekonomisinin sağladığı sosyal hareketlilik toplumun çeşitli unsurlarını ve bölgeleri birbirine bağladı, sosyolojik entegrasyon gerçekleşti. Milli eğitim de ortak dili ve ortak siyasi değerleri yerleştirdi. Bugün bu iki ülkedeki etnik ve bölgecilik sorunları çok önemli boyutlarda değildir. 
Türkiye ise, uluslaşmada ekonomik entegrasyonun önemini kavramada çok gecikti. 
Bugün çok kritik, "ikilemli" bir süreçten geçiyoruz 
Türkiye bölünemeyecek kadar entegre olmuştur. Nüfusuyla, kurumlarıyla, ekonomik ilişkiler ağıyla, Türkçenin ulaştığı geniş kullanım alanıyla...Ama aynı zamanda Kürtçülük de hiç olmadığı kadar taban kazanmıştır artık şeyhlerin, ağaların değil, okumuşların hareketidir dışarıda 'diaspora'lar vardır. Irak'ta da kritik bir süreç gelişiyor. 

Stalinizm ve demokrasi 
PKK ve partileri demokrasi hareketi değildir, öyle olsa demokrasiyi genişleterek sorun çözülür. Kürtçülük bir "karşı milliyetçilik" hareketidir totaliterliği ile de Stalinisttir 
Demokrasiyi elbette genişletmek lazım. Demokrasi, devlet otoritesinin iç ve dış meşruiyetini de güçlendirir üstelik. 
Ancak ayrı bayrak açarak, vatandaşlık kavramının hukuki ve moral değerlerine karşı düşmanlık ederek, kan dökerek demokrasi de olmaz, bir arada yaşamak da olmaz 
Etnik ihtilafların ne korkunç facialara yol açtığını kimse unutmasın 
Türkiye böyle bir faciaya sürüklenirse, her tarafta kan gövdeyi götürür, korkunç yıkımlar olur Ama en çok da Kürtler zarar görür. Türkiye, iki ayrı parçadan oluşan Çekoslovakya gibi kolay bölünemez Türkiye'nin bazı vilayetleri 'Kürdistan' olursa, kalan tamamı Türkistan olur, bu bir sosyoloji kanunudur 
Demokratikleşen Türkiye'de Stalinci bir etnik milliyetçilik Kürtler için de en büyük tehdittir. 
Çözüm ancak, soğukkanlı, bağnazlıktan uzak, ılımlı yaklaşımlarla mümkündür Demokratikleşen Türkiye'de bunun ilk şartı totaliter Kürtçülüğün demokratikleşmesi, aklını başına almasıdır. 
1 Nurşen Mazıcı, Celal Bayar, sf. 156-230. 
2 Patricia Crone, Pre-Industrial Societies, sf. 89. 



</TEXT>
</DOC>
