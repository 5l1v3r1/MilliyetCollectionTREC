<DOC>
<DOCNO> 360601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/siyaset/siy05.html </URL>
<DATE> 2005/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Maraş için Türkiye'nin onayı yoktu' 
</HEADLINE>
<TEXT>


SEFA KARAHASAN Lefkoşa 


KKTC Cumhurbaşkanı Mehmet Ali Talat, Maraş'ı Gazimağusa Limanı'nın açılması karşılığında Rumlara kendilerinin önerdiğini belirterek, "Önerimizden Türkiye'nin bilgisi vardı, ancak onayı yoktu" dedi. KKTC'de yayımlanan Yenidüzen gazetesine açıklamalarda bulunan Talat, kapalı Maraş konusunun ilk kez Brüksel'de yapılan Türk - Rum görüşmelerinde konuşulmadığını kaydetti. Rum tarafının harekete geçmesi için bazı açılımlar yapılmasını gündeme geldiğini belirten Talat, şöyle konuştu 
"Maraş'ın idaresini Rum yönetimine vermeyi teklif ettik. Karşılığında da Rumlardan 'tanınma eksi her şey' istedik. Gazimağusa Limanı ve Ercan Havaalanı'nın kapalı olduğuna dair kararın, geri dönülemez şekilde geri alınmasını istedik. Bu önerilerden Türkiye'nin bilgisi vardı, ancak onayı yoktu. 'Olabilir' denmedi, ama 'olmaz' da denmedi." 

Denktaş'a destek 
Talat, eski KKTC Cumhurbaşkanı Rauf Denktaş'ın da her söylediğini "yalan" veya "yanlış" kabul etmenin de doğru olmadığını kaydederek, ilk kez selefine destek çıktı. Daha önce aylık basın toplantısında, Brüksel'de yapılan gizli görüşmelerde Maraş'ı Rumlara önerdiklerini açıklayan Talat, "Önerimizden herkesin haberi var" demişti. 


</TEXT>
</DOC>
