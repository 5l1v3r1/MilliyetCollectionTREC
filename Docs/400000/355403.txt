<DOC>
<DOCNO> 355403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/son/soneko02.html </URL>
<DATE> 2005/06/25/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Para arzı 205.6 milyar YTL'ye çıktı... 
</HEADLINE>
<TEXT>

     En geniş tanımlı para arzı, büyük ölçüde YTL mevduatların etkisiyle 1.5 milyar YTL’ye yakın genişleyerek 205.6 milyar YTL’ye çıktı. 
     ANKA’nın Merkez Bankası verilerinden yaptığı belirlemeye göre, para arzında M3YR 3-10 Haziran arasındaki bir haftalık dönemde 1 milyar 386 milyon YTL’lik büyüme gözlendi. Bu artışla birlikte para arzı 204 milyar 224.5 milyon YTL’lik düzeyinden 205 milyar 610.5 milyon 
     YTL’ye yükseldi. 
     Yurtiçi yerleşiklerin YTL mevduatları sözkonusu haftada 1 milyar 400.8 milyon YTL artarak 115 milyar 507.5 milyon 
     YTL’ye, döviz mevduatları 291.3 milyon YTL artarak 71 milyar 662.9 milyon YTL’ye ulaştı. 
     Dolaşımdaki para da 249.7 milyon YTL’lik artışla 15 milyar 525.4 milyon YTL’ye yükseldi. 
     Repo hesapları ile Merkez Bankası’ndaki mevduatta ise gerileme gözlendi. Repo işlemlerinin tutarı sözkonusu haftada 3.7 milyon YTL azalarak 2 milyar 76.1 milyon YTL’ye, Banka’daki mevduat 552.2 milyon YTL azalarak 838.5 milyon YTL’ye indi. 

ANKA 
     
</TEXT>
</DOC>
