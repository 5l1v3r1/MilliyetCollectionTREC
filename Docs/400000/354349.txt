<DOC>
<DOCNO> 354349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sondun58.html </URL>
<DATE> 2005/06/22/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
CIA'e göre Irak, terörist eğitimi konusunda Afganistan'ı geçti... 
</HEADLINE>
<TEXT>

     Amerikan merkezi haberalma teşkilatı CIA, Irak’taki direnişin uluslararası bir tehdit oluşturduğuna ve teröristlere verilen eğitimin, El Kaide ile lideri Usame Bin Ladin’in yükseldiği Afganistan’daki düzeyi geçtiğine inanıyor. 
     İsmi açıklanmayan Amerikalı terörle mücadele uzmanı, CIA’in, bu ülkedeki Iraklı ve yabancı savaşçıların, menzili geniş kanlı eylem becerisi geliştirdiği düşüncesinde olduğunu söyledi. 
     Kaynak, CIA’in gizli raporuna göre, teröristlerin, patlayıcı yüklü araçla düzenlenen eylem ve polis kuvvetleriyle askeri hedeflere yönelik saldırı eğitimi aldığını belirti. 
     Direniş sona erdiğinde, organize olmuş yüksek muharebe gücüne sahip militanların, Arapça konuşan ülkelerle birlikte Avrupa’yı da kapsayacak saldırı menziline yayılabileceğini savunan kaynak, teröristlerin Irak’ta, Afganistan’dan daha iyi bir eğitim imkanı bulduğunu kaydetti. 
     
</TEXT>
</DOC>
