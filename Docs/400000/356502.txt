<DOC>
<DOCNO> 356502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/yasam/yas02.html </URL>
<DATE> 2005/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Baraj enerji yerine h l çöp depoluyor 
</HEADLINE>
<TEXT>


Devlet Su İşleri DSİ , TBMM Başkanı Bülent Arınç'ın bugün açılışını yapacağı Muratlı Barajı'ndan son 15 günde 100 kamyon çöp çıkardı belediyeler ise dökmeye devam etti 

Şükran Özçakmak 

Milliyet'in 8 Haziran'da yayımlanan 'Baraj Çöpten Geçilmiyor' başlıklı haberinin ardından harekete geçen DSİ, resmi açılışını bugün TBMM Başkanı Bülent Arınç'ın yapması beklenen Muratlı Barajı'ndan kepçelerle 100 kamyon çöp çıkardı. Ancak, Çoruh Nehri üzerine kurulu belediyeler, katı atıklarını nehre boşaltmayı sürdürdükleri için baraj temizlenemedi. 

'Başa çıkamıyoruz' 
215 milyon 627 bin 283 dolara mal olan barajı tehdit eden çöpler dün gece sabahlara kadar da temizlenerek geçici olarak ormanlık alanda depolandı. 
DSİ Artvin Bölge Müdürü Ahmet H. Alparslan şunları söyledi 
"İnsanlar açılışa gelecek, böyle görmesinler diye çalışıyoruz. Çöpü kepçelerle topluyoruz ama belediyeler çöplerini boşaltmaya devam ettiği için olmuyor. Çöpler, barajın üretimini düşürüyor. Baş edemiyoruz." 

'Depolama alanı lazım' 

Artvin Valisi Orhan Kırlı ise konuyla ilgili şöyle konuştu "Çevre ve Orman Bakanlığı, geçici depolama için orman içinde yer verecek. Borçka ve Murgul için yer belirlendi. Artvin-Rize Katı Atık Kamu Yönetimleri Birliği'ni kurduk. Tesis için Cankurtaran'da 140 dönümlük alan tespit edildi. Ancak inşaat en az 2 yıl süreceği için geçici depolama alanlarına ihtiyaç duyuluyor. İller arası bir nehir olan Çoruh üzerinde 13 belediye ve yüzlerce köy var." 


</TEXT>
</DOC>
