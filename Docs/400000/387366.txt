<DOC>
<DOCNO> 387366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sonspo04.html </URL>
<DATE> 2005/10/17/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Çalımbay Gidilecek zamanı biliriz... 
</HEADLINE>
<TEXT>

     Rıza Çalımbay olumsuz maç sonrası istifa söylentilerinden sıkıldığını belirtip, 'Biz Beşiktaşlıyız zararımız olduğunda zaten gideriz' dedi. 
     
     En iyi kadroyla çıktık’ 
     Rıza Çalımbay, Kayserispor karşısında yaşanılan beklenmedik puan kaybına rağmen görevinin başında olduğunu açıkladı. Telafisi olmayan çok önemli bir maçı kazanamadıklarını belirten Beşiktaş Teknik Direktörü, Rakiplerimiz öyle ya da böyle kazanıyor. Herşey aleyhimize gelişti. Şanssızdık, yakaladığımız pozisyonlardan birini değerlendirsek sonuç böyle olmazdı. Ben artık her olumsuz sonuç sonrası ortaya atılan istifa edecek’ söylentilerinden sıkıldım. Biz Beşiktaşlıyız zararımız olduğunda zaten gideriz. Sahaya en iyi kadro çıktı. Elinden geleni yapmak zorundalar'' diye konuştu. 
     
     Ara bize yaramadı’ 
     Önlerinde kazanmaları gereken bir sınav olduğunu vurgulayan Çalımbay, Artık Bolton maçını düşünmek zorundayız. Hem bizim hem Türkiye açısından çok önemli bir maç. Bu karşılaşmada varımızı yoğumuzu sergileyip, galip gelmeliyiz'' dedi. Deneyimli çalıştırıcı, Tümer hakkındaki eleştirilere katılmadığını ifade edip, Milli takımda da Beşiktaş’da da aynı oynuyor. Oradaki tek farkı gol atması. İki forma altında da elinden geleni yapıyor. Dün şanssızdı. Ayrıca milli maç arası bizi yıprattı. Okan ve Gökhan sakat döndü. Sergen’in dün sahada olmaması da büyük dezavantajdı'' yorumunu yaptı. 
     
</TEXT>
</DOC>
