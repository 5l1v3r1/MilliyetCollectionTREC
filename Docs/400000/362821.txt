<DOC>
<DOCNO> 362821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sontur09.html </URL>
<DATE> 2005/07/20/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Koca tarafından kovulan kadına tedbir nafakası bağlandı... 
</HEADLINE>
<TEXT>

     Yargıtay, evinden kovulan kadının açtığı boşanma davasında karı-kocayı boşamakla kalmadı, kocanın tedbir nafakası ödemesini de kararlaştırdı. 
     Antalya’da yaşayan K.Y., karısı N.Y.’yi evden kovdu. Eşinden ayrı yaşamaya başlayan N.Y., Antalya 1’nci Aile Mahkemesi’nde boşanma davası açtı, ancak davası reddedildi. 
     Kararın temyiz edilmesi üzerine, dava Yargıtay’a taşındı. Dosyayı inceleyen Yargıtay 2’nci Hukuk Dairesi, kadının evden kovulması nedeniyle ayrı yaşamasını haklı buldu. Bu nedenle, karı-kocanın boşanmasına hükmedilmesini kararlaştırdı. Yargıtay, bununla da kalmayıp, kocanın "haksızlığa uğrattığı" karısına tedbir nafakası ödemesini benimsedi. 
     Yargıtay, bu gerekçelerle kararı bozarak, dosyayı yerel mahkemeye gönderdi. 
     
</TEXT>
</DOC>
