<DOC>
<DOCNO> 380147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/siyaset/siy03.html </URL>
<DATE> 2005/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Siyasetin dili tekrar şiddet olur' 
</HEADLINE>
<TEXT>


GÜVEN ÖZALP Brüksel 


"Kürt sorunu" konusunda Avrupa Birliği'nin daha aktif rol almasını isteyen Diyarbakır'ın DEHAP'lı Büyükşehir Belediye Başkanı Osman Baydemir, "Demokratik siyaset kanallarının tıkanması halinde siyasetin dili tekrar şiddet olur" dedi. Avrupa Parlamentosu'nda AP düzenlenen, "Türkiye, Avrupa Birliği AB ve Kürtler" konferansında konuşan Baydemir, Terörle Mücadele Kanunu'nun, OHAL uygulamaları kadar ağır yasaları devreye sokacağının işaretlerini aldıklarını belirtti. Baydemir, "Kısmi reformlarla elde edilen demokratik kazanımlar, risklerle karşı karşıyadır" dedi. 

Sonuç bildirisi 
Konferansın sonuç bildirisinde öne çıkan unsurlar ise şunlar 
AB'ye katılım sürecinde Kürt halkına ve temsilcilerine katılımcı bir rol sağlanmalıdır.Kürt halkı ve temsilcilerine, Türkiye'nin anayasal demokratik geleceğine ilişkin tartışmalara katılma hakkı verilmelidir.Silahlı mücadeleye giren tüm taraflar askeri operasyonları durdurmalıdır.Sorunun çözümü için bir uzlaşı komitesi oluşturulmalıdır.Kürt toplumunun varlığının anayasal düzeyde tanınması konusunda tartışma başlatılmalıdır. 

</TEXT>
</DOC>
