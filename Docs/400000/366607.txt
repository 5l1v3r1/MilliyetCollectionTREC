<DOC>
<DOCNO> 366607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/yasam/axyas01.html </URL>
<DATE> 2005/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kızgın yağla' fuhuş işkencesi 
</HEADLINE>
<TEXT>


Antalya'da, '157 İnsan Ticareti Hattı'na gelen ihbar üzerine bir villa basıldı. Gizli bir odada, korkunç işkencelerle fuhuşa zorlandıkları iddia edilen 4 Ukraynalı kadın bulundu 


Jandarma, Antalya'da '157 İnsan Ticareti Acil Yardım Hattı'na yapılan ihbar üzerine, işkenceyle fuhuşa zorlandıkları iddia edilen 4 Ukraynalı kadını kurtardı. 
Antalya İl Jandarma Komutanlığı'ndan verilen bilgiye göre, Kaçakçılık ve Organize Suçlar Şube Müdürlüğü jandarma ekipleri, ihbar üzerine Güzelyurt Mahallesi'nde 'fuhşa aracılık' ve 'kız kaçırma' suçlarından sabıkalı O.Ş.'ye ait, 3 katlı, çevresi yüksek duvarlar ve tel örgülerle çevrili evde arama yaptı. 

Bahçedeki gizli oda 
Ekipler, bahçede etrafı kamışlarla kaplı kamelyaların zeminindeki çakıl taşlarını fark etti. 
Ekipler, taşların altında serili battaniyeyi kaldırınca, demir bir kapak ortaya çıktı. Kapağı da açan jandarmalar, merdivenle inilen mahzen şeklindeki yeraltındaki odada Ukrayna uyruklu Y.M. 20 , N.P. 20 , O.A. 37 ve K.A.'yla karşılaştı. 

Özel hava tertibatlı 
Kadınların tutulduğu odada, tek yerden hava alabilen tertibatla yorgan ve battaniyelerle yapılan bir yatak ve vantilatör bulundu. Ev sahibi O.Ş. 45 ile oğlu M.Ş.'nin 18 gözaltına alınmasının ardından soruşturma genişletildi. 
Çalışmak üzere Antalya'ya gelen 4 kadının pasaportlarına 10 ay önce O.Ş.'nin el koyduğu, bu kadınlara, tehdit ve darpla zorla fuhuş yaptırıldığı ortaya çıktı. 
Yetkililer, kadınların üzerlerine kızgın yağ dökülmek de dahil insanlık dışı muameleye maruz bırakıldıklarını ve 2 aydır bu gizli odada tutulduklarının tespit edildiğini açıkladılar. Kadınlar, istekleri üzerine ülkelerine gönderilecek. 


'Bacaklarımı yaktılar' 


Kadınlardan Y.M., havalimanında pasaportlarının alındığını belirterek, "Sığınağa kilitlendik. Fuhuş yapmak istemeyince dayak yiyorduk. Baba ve oğlu, bacaklarıma ve cinsel organıma kızgın yağ döktü. Yüzüme işkence yaptı. İşkencenin izleri geçmedi" dedi üstte . N.T. adlı kadın ise, her gece fuhuşa zorlandığını ileri sürdü. Gözaltına alınan O.Ş. ile oğlu M.Ş., ifadelerinin alınmasının ardından adliyeye sevk edildi. 


</TEXT>
</DOC>
