<DOC>
<DOCNO> 394327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/son/sondun07.html </URL>
<DATE> 2005/11/12/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Vietnam'da 2 bölgede daha kuş gribi salgını... 
</HEADLINE>
<TEXT>

     Vietnam'da 2 bölgede daha kuş gribi salgınının baş gösterdiği, böylece ülkede kuş gribinin görüldüğü bölgelerin sayısının 9'a çıktığı bildirildi. 
     Yetkililer, kuzeydeki Hung Yen bölgesinde 150 kümes hayvanının öldüğünü, 300'ünün de itlaf edildiğini kaydetti. 
     Ninh Binh bölgesindeki iki köyde de bu hafta başında kümes hayvanlarının ölmeye başladığını belirten yetkililer, yapılan testler sonucu hastalığa H5N1 türü kuş gribi virüsünün yol açtığının tespit edildiğini açıkladılar. 
     Kuş gribi vakalarının ortaya çıktığı iki bölgede, 10 bin civarındaki bütün kanatlı hayvanların itlaf edilmesi talimatı verildiği bildirildi. 
     
</TEXT>
</DOC>
