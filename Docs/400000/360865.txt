<DOC>
<DOCNO> 360865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/astro/index.html </URL>
<DATE> 2005/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çok gergin bir gün 
</HEADLINE>
<TEXT>


Bugün gökyüzü son derece gergin ve özellikle öğleden sonra saatlerinde huzursuzluk ve sert tepkilerle, duygusal patlamalarla karşılaşabiliriz. Akşam saatlerinde büyük koşturmaca olabilir. Koç'lar için pozitif bir gün olacak. İşbirliklerine yakın durmaları onlara fayda sağlayacak ancak eleştirilere de açık olmalılar. Boğa'lar iş ortamında yenilikler denemeli ve yardımlaşmaya açık olmalılar. Ortaklaşa işler onları her zamankinden verimli kılabilecek. İkizler kendilerini çok rahat ifade edebiliyorlar. Bu sayede hayattan keyif almaları kolaylaşıyor. Çocuklarla ilgili konularda pozitif gelişmeler var. Yengeç'ler yorucu şartlara rağmen verimli olmayı amaçlıyorlar. Anne veya baba ile ilgili uğraşlar tüm günlerini alabilecek. Aslan'lar için yakınlarla ilgili konular gündemde olacak. Kardeşler ve komşulardan gelebilecek destek onlara güven veriyor. Başak'lar bugün maddi konularda rahat edecekler. Yeni girişimlerde bulunmak ve kazançlarını artırmak için güzel fırsatlar var. 
Terazi'ler burçlarındaki Ay sayesinde ön planda olmaktan memnunlar. Yeni anlaşmalar ve girişimler başarıyla sonuçlanabilir. Akrep'ler duygusal alanda dikkatli olmalılar. Bugün de geçmişe ait konular gündeme gelebilir ancak, kararlılık göstermeleri onların cesaretini artırabilir. Yay'lar pozitif bir gündeler ve başkalarından destek bulabilirler. Yeni projeler yaparken ilişkiler de önemli olacak. Oğlak'lar iş hayatında yoğunlar ve yeni sorumluluklar alabilirler. Kariyer alanında farklı gelişmeler gündeme gelebilecek. Kova'lar kendi görüşlerini çok rahat ortaya koyabilirler. Yeni beraberlikler ya da yabancılarla ilgili olumlu temaslar öne çıkabilecek. Balık'lar ortaklaşa konularda kazançlı çıkabilirler fakat kararsızlığa düşmemeleri lazım. Bununla beraber kendi kaynaklarını doğru kullanmaya bakmalılar. 

</TEXT>
</DOC>
