<DOC>
<DOCNO> 385876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sontur22.html </URL>
<DATE> 2005/10/11/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
İşsiz eşini sokakta eşarpla boğarak öldürmek istedi 
</HEADLINE>
<TEXT>

     
     Atilla MEMİŞ AKŞEHİR Konya , DHA 

     
KONYA’nın Akşehir İlçesi’nde 46 yaşındaki Sevgi Kahraman, işsiz eşi 42 yaşındaki Melih Kahraman’ı eşarpla boğarak öldürmek istedi. Kahraman çevredekiler tarafından kurtarılırken, Sevgi Kahraman polisler tarafından gözaltına alındı. 
     Olay, Akşehir merkez Kileci Mahallesi Çağ Sokak’ta meydana geldi. Sevgi Kahraman, uzun süreden bu yana çalışmayan eşi Melih Kahraman ile dün akşam sokak ortasında tartışmaya başladı. Tartışma kısa sürede kavgaya dönüştü. Eşinin üzerine yürüyen Sevgi Kahraman başındaki eşarbı çıkarıp eşi Melih Kahraman’ın boğazına doladı. Kahraman, eşini boğmak için eşarbı sıkarken kavgaya çevredekiler müdahale etti. 
     Eşi çalışmadığı için bunalıma girdiği öne sürülen Sevgi Kahraman güçlükle sakinleştirilirken, gelen polisler tarafından gözaltına alındı. Çevredekiler tarafından kurtarılan Melih Kahraman, Akşehir Devlet Hastanesi’ne götürüldü. Sevgi Kahraman, polis merkezine götürülürken, Genç kızlar sakın işsiz erkeklerle evlenmeyin'' diye bağırdı. Soruşturmanın sürdürülüyor. 
     
</TEXT>
</DOC>
