<DOC>
<DOCNO> 368774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sonyas19.html </URL>
<DATE> 2005/08/10/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
6310 metrede mahsur kalan dağcı, helikopterle kurtarıldı 
</HEADLINE>
<TEXT>

     Pakistan'da Himalayalarda 6310 metrede mahsur kalan Sloven dağcı, askeri helikopterler tarafından kurtarıldı. 
     Yetkililerin açıklamasına göre, kar ve buzla kaplı Nanga Parbat tepesinde 6 gündür kurtarılmayı bekleyen Tomaz Humar adlı dağcı, bu sabah orduya ait iki helikopterin katıldığı nefes kesen bir operasyonla kurtarıldı. 
     Lama tipi helikopterlerin normal irtifalarının üzerine çıkarak, yarım saat üzerinde uçtukları tepedeki dağcıya ip merdiven atmayı başardığı belirtildi. Humar'ı kurtarmaya yönelik iki girişim, daha önce sonuçsuz kalmıştı. 
     Sloven dağcı, 8125 metre yüksekliğe sahip Nanga Parbat'ın daha önce hiç tırmanılmamış yüzünde bir çıkıntıda mahsur kalmış, ne aşağı inebilmiş ne de yukarı çıkabilmişti. 
     Humar, dünyanın en yüksek tepelerine tek başına tırmanmasıyla tanınıyor. 
     
</TEXT>
</DOC>
