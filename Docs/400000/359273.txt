<DOC>
<DOCNO> 359273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sondun27.html </URL>
<DATE> 2005/07/08/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Bin Ladin'in üvey kardeşi, Londra saldırılarını kınadı... 
</HEADLINE>
<TEXT>

     El Kaide'nin lideri Usame Bin Ladin'in İsviçre'de yaşayan üvey kardeşi Yeslam Bin Ladin, İngiltere'nin başkenti Londra'da dün düzenlenen saldırıları kınadı. 
     İsviçre vatandaşlığı da bulunan işadamı Yeslam Bin Ladin, yaptığı açıklamada, ''bu tür şiddet olaylarına son verilmesi'' çağrısında bulundu. 
     ''Bu tür olayların devam etmesinden büyük üzüntü duyduğunu'' ifade eden kardeş Bin Ladin, ''Hayat kutsaldır. Bu nedenle şiddetin her türünün toplumumuzdan yok edilmesi gerekir'' dedi. 
     El Kaide liderinin 50 dolayında üvey kardeşi bulunuyor. 20 yıldır İsviçre'de yaşayan Yeslam Bin Ladin, 11 Eylül 2001'de ABD'de düzenlenen saldırıları da kınamıştı. 
     
</TEXT>
</DOC>
