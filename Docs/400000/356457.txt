<DOC>
<DOCNO> 356457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/guncel/gun15.html </URL>
<DATE> 2005/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'İHL'nin statüsü değişsin' 
</HEADLINE>
<TEXT>


Din Öğretimi Genel Müdürlüğü, imam hatip liselerinin meslek lisesi statüsünden çıkarılmasını önerdi 

ANKARA Milliyet 

MİLLİ Eğitim Bakanlığı, Yükseköğretim Kurulu'ndan ilahiyat fakültesi dışındaki bölümleri seçmeleri durumunda ÖSS puanları düşük katsayıyla çarpılan imam hatip lisesi İHL öğrencilerine yönelik beklenen kararın çıkmaması üzerine harekete geçti. 
Din Öğretimi Genel Müdürlüğü, İHL'lerin "meslek lisesi" statüsünden çıkarılması için hazırladığı raporu Talim ve Terbiye Kurulu'na TTK sundu. Taslakta, İHL'lerin din eğitimi kulvarından çıkarılması gerektiği kaydedildi. Taslakta, yalnızca ilahiyat fakültelerini seçtiklerinde ÖSS puanları 0.8 katsayısıyla çarpılan İHL'lilerin sosyal puanla öğrenci alan felsefe, psikoloji, sosyoloji gibi bölümlere de gitmelerinin gerektiği savunuldu. TTK, Din Öğretimi Genel Müdürlüğü'nün önerisine "siyasi iradeyi ilgilendiren bir konu" yanıtını verdi. 




</TEXT>
</DOC>
