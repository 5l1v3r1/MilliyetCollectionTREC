<DOC>
<DOCNO> 367222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/siyaset/siy03.html </URL>
<DATE> 2005/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'liler Küba'da Atatürk'ü övdü 
</HEADLINE>
<TEXT>


Küba Komünist Partisi'nin davetlisi olarak Küba'ya giden AKP'liler, "Kurucunuz Atatürk ne kadar tanınıyor, seviliyor " sorusuna "Onu dünya tanıyor" diye övgü dolu yanıtlar verdi 

ABDULLAH KARAKUŞ Ankara 


Küba Komünist Partisi'nin KP davetlisi olarak Küba'ya giden AKP Genel Sekreteri İdris Naim Şahin, Genel Başkan Yardımcısı Akif Gülle, Konya Milletvekili Hasan Angı, Kırşehir Milletvekili Mikail Aslan ve Sinop Milletvekili Mustafa Öztürk, Küba'da bir hafta temaslarda bulunduktan sonra önceki gece yurda döndü. 
Küba Milli Meclis Başkanı Ricardo Alarcon, AKP'lilere Küba devrimini anlatarak ulusal kahramanları Jose Marti'yi övdü ve "Marti'yi Kübalılar çok sever. Kurucunuz Atatürk Türkiye'de ne kadar tanınıyor, seviliyor " diye sordu. Soruya şaşıran AKP'liler, şu yanıtı verdi 
"Atatürk, Marti'den daha çok tanınır ve sevilir. Marti şairdi, ilk çatışmasında hayatını kaybetti. Atatürk eylem adamı. Kurtuluş Savaşımızı bizzat yönetti. Sonra ülkeyi idare etti. Dünya tanıyor. Bizdeki lider sevgisi sizdekinden fazladır." 

Bizde demokrasi var 
KP yetkililerinin, "2 yıllık bir parti nasıl halk tarafından bu kadar hızlı kabullenildi ve iktidara geldi " değerlendirmesine AKP'liler, "Türkiye'de demokrasi var. Halk tercihini rahatlıkla kullanıyor, basın ve medya gücü halkın daha rahat bilgilendirilmesinin yollarını açıyor" diye yanıt verdi. 


</TEXT>
</DOC>
