<DOC>
<DOCNO> 390361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/yazar/oztrak.html </URL>
<DATE> 2005/10/28/ </DATE>
<TIME>  </TIME>
<AUTHOR> Faik ÖZTRAK  </AUTHOR>
<HEADLINE>
Tüketim cari açığı artırıyor 
</HEADLINE>
<TEXT>


Her yıl hükümetler bütçeyi Meclis'e gönderirken, başına bir kaynaklar, harcamalar dengesi tablosu eklemek zorundadır. 
Devlet Planlama Teşkilatı'nca hazırlanan bu tablolar yıl içinde ekonominin ne kadar gelir GSMH elde edeceğini, ne kadar dış tasarruf dış kaynak kullanacağını ve iki kalemin oluşturduğu toplam kaynağın ne kadarını tüketeceğini, ne kadarıyla yatırım yapacağını, bu harcamaların nasıl dağılacağını gösterir. 
Bu tablo hükümetin tüm ekonomiyi kapsayan niyetlerini ortaya koyar. Bu yıl tanım farkları nedeniyle bütçeyi analiz etmek zor olsa da kaynaklar, harcamalar dengesinde bu sorun yok. Ama bu tablo kamuoyunda henüz yeterince tartışılmadı. Ben bu yazımda özellikle 2005 program ve gerçekleşme tahminleri üzerinde duracağım. 

Dış kaynak artışı 
2005'e ilişkin toplam kaynak tahminleri geçen yılın sonundaki öngörülenden çok sapmış. Yaratılan gelir 4.1 milyar YTL fazla olurken dış kaynak 15.3 milyar YTL artmış. Dış kaynağın artması aynı zamanda dış borcun, dolayısıyla dış açığın da arttığını gösteriyor. 
Üçte ikisi dış borçtan gelen kaynak artışını nasıl kullanmışız Bunun 2.5 milyar YTL'si özel sabit sermaye yatırımlarında kullanılırken 17.3 milyar YTL'si özel kesimin tüketim harcamalarını finanse etmiş. Kamunun harcamalarında ise 1.8 milyar YTL artış olmuş. Bunun tamamı kamu stok artışına gitmiş. Bu, TMO'nun alım politikasındaki değişikliğin yükünü yansıtıyor. Veriler 2005'te, programa göre kaynak artışının dış borç artışından geldiğini, bunun da özel kesimin tüketim harcamalarına gittiğini gösteriyor. Hükümetin gelir politikasında önemli bir değişiklik olmadığına göre, tüketim artışı uluslararası borçlanma imk nlarına bağlı. 
Bu resmi, son açıklamasında sıkı bütçenin cari açığı azaltacağını ifade eden IMF'nin dikkate alması gerektiğini düşünüyorum. Dışarıdan fon girişi sürdükçe maliye politikasını daraltarak cari açığı düşürmek son derece güç görünüyor. 2006 yılına ilişkin program hedeflerine baktığımızda ise hükümetin artık dış açığı azaltmaktan vazgeçip GSMH'ye oran olarak bu yıl bulunduğu seviyeyi muhafaza etmeyi öngörmesi dikkat çekiyor. 
Kamunun tüketim ve yatırım harcamalarının GSMH içindeki payı sabit tutulurken, stoklar azaltılmış. Stok azalışı hangi tedbirle gerçekleşecek TMO alım politikasını yeniden mi değiştirecek Bunu görmek gerekiyor. Kamu harcamalarının GSMH içindeki payını sabit tutmak, harcamaları reel olarak büyüme kadar artırmaktır. Buna uyumlu bütçe politikası denir. IMF'nin söylediği harcama artışlarını kısan sıkı maliye politikası bu büyüklüklere yansımıyor. 





</TEXT>
</DOC>
