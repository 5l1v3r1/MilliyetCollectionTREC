<DOC>
<DOCNO> 373460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sonyas05.html </URL>
<DATE> 2005/08/27/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Hatay'a sanal alemden Yunanlı gelin 
</HEADLINE>
<TEXT>

     Mehmet EZER ANTAKYA Hatay , DHA 
     

KANAL D'nin Türkiye'den sonra Yunanistan'da da izlenme rekorları kıran sevilen dizisi Yabancı Damat’ta yaşananların tersi Antakya'da yaşandı. 28 yaşındaki Murat Kanatlı, internette tanıştığı Yunanlı 26 yaşındaki Elena Anna Dimitriyadou ile evlendi. 
     Antakya'da VCD ve DVD kiraladığı bir işyeri bulunan Murat Kanatlı, geçen yıl internette chat yaparken Yunanlı Elena Anna Dimitriyadou ile tanıştı. Yazışmayı sürdürüp, birbirlerine fotoğraflarını da gönderen çift önce arkadaşlık kurdu, bu arkadaşlıkları daha sonra aşka dönüştü. Beraberliklerini nikah masasında noktalayan çift, Antakya'da evlendi. Yunanlı gelin müslümanlığı da seçip, adını Esra’ olarak değiştirdi. Ailesinin bu evliliğe karşı çıktığını anlatan Yunanlı gelin, Türkçe'yi çok az bilmeme rağmen Murat ile çok iyi anlaşıyoruz. Biz birbirimizin dilinden anlıyoruz. Benim ailem bu evliliğe karşı çıktı. Ama biz yine de yılmadık. Murat'ı çok seviyorum. Ailemin de yakında yumuşayıp, evliliğimizi kabulleneceğini sanıyorum'' dedi. 

     
</TEXT>
</DOC>
