<DOC>
<DOCNO> 354910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sonyas16.html </URL>
<DATE> 2005/06/23/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Tunceli'de kadınlar için çayevi açıldı 
</HEADLINE>
<TEXT>

     Tunceli'de kadınlar için özel çayevi açıldı. 
     Moğoltay Mahallesi Hastaneler Caddesi'nde açılan Fiyola Kadınlar Çayevi sahibi Eylem Öztürk, amacının, kadınların bir araya gelebileceği bir ortam oluşturmak olduğunu söyledi. 
     Bu tür bir projeyi uzun süredir düşündüğünü, daha sonra arkadaşlarının da desteğiyle çayevini açmaya karar verdiğini ifade eden Öztürk, şunları kaydetti 
     ''Tunceli küçük bir kent olduğu için kadınlar sosyal yaşamdan uzakta kalıyor. Kadınlar çayevinde bir araya geliyorlar. Kimi okey onuyor, kimi elişi yapıyor, kimi kitap ya da gazetesini okuyor. Kadınlar sosyal yaşamın farkına vardılar. Yakında çayevinde bir kütüphane ve çocuklar için ayrı bir bölüm de oluşturacağız. Bunların yanında kadınların elişi ürünlerini çay evinde sergileyip, satışının yapılmasını sağlamayı da planlıyoruz.'' Kadınlar çayevinin Tunceli'de bir ilk olduğunu belirten Öztürk, kadınların kısa sürede bu ortamı benimsediğini ve her geçen gün müşteri sayısının arttığını sözlerine ekledi. 
     
</TEXT>
</DOC>
