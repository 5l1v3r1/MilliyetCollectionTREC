<DOC>
<DOCNO> 387770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sonyas04.html </URL>
<DATE> 2005/10/18/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Emekli koca sendromu 
</HEADLINE>
<TEXT>

     Uzun yıllar işte çalıştıktan sonra evde eşiyle birlikte daha çok zaman geçirmeye başlayan erkeklerin, kadınlarda neden olduğu yeni rahatsızlığa emekli koca sendromu’ deniliyor. 
     Japonya’da ortalama ömür süresi giderek uzarken, emekli olan erkekler eşlerinde emekli koca sendromu’na RHS neden oluyor. 
     Kocası emekli olduktan birkaç ay sonra mide ülseri olan, sesi kısılan, gözlerinde yanma ve ses tellerinde polip oluşan 63 yaşındaki Sakura Terakawa adlı kadının neden peş peşe rahatsızlıklar yaşadığı anlaşılamadı. Psikiyatriste gidince RHS’ teşhisi kondu. Terakawa, 40 yıl önce evliliklerinin büyük bir aşkla başladığını, ancak kocası emekli olup eve gelir gelmez strese girdiğini, onu etrafında görmeye tahammül edemediğini ve aklından boşanmayı geçirdiğini anlattı. 
     Nüfusun 5’te birinin 65 yaş üzerinde ve dünyada ortalama ömür oranının en yüksek olduğu Japonya’da, kocalarının emekliliği birçok kadın için stres kaynağı olmaya başladı. Emekli erkeklerin yüzde 60’ının eşlerinde RHS görülüyor. Önümüzdeki 4 yıl içinde 7 milyon erkeğin emekli olacağı düşünülünce bu hastalıkta patlama yaşanacağı belirtiliyor. 
     
</TEXT>
</DOC>
