<DOC>
<DOCNO> 397604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/soneko02.html </URL>
<DATE> 2005/11/24/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
IMF'den ''Türkiye'ye uluslararası piyasalar kapanırsa'' senaryosu 
</HEADLINE>
<TEXT>

     Uluslararası Para Fonu IMF çeşitli senaryolar altında Türkiye’nin dış borçlarının sürdürülebilirliğini araştırdı. Uluslararası piyasaların Türkiye’ye kapandığı varsayılarak oluşturulan senaryoda, 2001 krizinden daha ılımlı bir kriz tablosu çizen IMF, bu durumda "büyümenin azalacağını, reel faiz oranlarının yükseleceğini, ithalatın ve cari işlemler açığının keskin bir şekilde düşeceğini, ancak eğer kurlarda derhal bir uyarlama sağlanır ve önceki krizdeki gibi aşırıya kaçılmazsa dış finansman durumunun çabuk bir şekilde dengeye geleceğini bildirdi. IMF’nin, yeni stand-by anlaşmaksı kapsamında Türkiye için hazırladığı uzman raporunun ekinde, Türkiye’nin dış borç sürdürülebilirliğine ilişkin çeşitli senaryolara dayalı olarak yapılan analizlere yer verildi. Raporda, temel ekonomik varsayımlar altında yapılan dış borç sürdürülebilirlik analizinin Türkiye’nin dış borç yükünün azalma çizgisinde olduğunu gösterdiği belirtildi. Mevcut durumun sürdürülmesine dayalı temel makroekonomik varsayımların yanısıra cari işlemler açığında kademeli bir şekilde azalma, yabancı yatırımlarda artış yaşanacağı temel alınarak çizilen senaryoda, 2004 yılında GSYİH’nin yüzde .6’sı düzeyinde olan olan dış borç stokunun 10 puanlık bir azalmayla 2009 sonunda yüzde 43’e gelinmesinin öngörüldüğü kaydedildi. Buna rağmen dış borcun daha aşırı standardize edilmiş şoklar için çok fazla kırılgan kalmaya devam edeceği uyarısı yapıldı. Türkiye’nin öngörülen dış borç rasyolarının 2004 yılında yapılan ülke değerlendirmesinden itibaren bir parça kötüleştiği, bunun öncelikle cari işlemler dengesindeki bozulmayı yansıttığı kaydedildi. Ancak bu bozulmanın bozulmanın daha yüksek düzeyde doğrudan yabancı sermaye yatırımı ve faiz ödemelerinin aşağı çekilmesiyle hafifletildiği kaydedildi. Borç ödemeleri analizinde en kaydadeğer değişikliğin Türkiye’nin öngörülen brüt borçlanma gerekliliğindeki keskin artış olduğuna dikkat çekildi. Temmuz 2004’e göre bugün finansman ihtiyacının 5 milyar dolar daha artarak yıllık 65- 70 milyar dolara çıktığı anlatıldı. Bu artışa kısa vadeli borçlanmadaki artışın neden olduğu belirtilirdi. Bu borçların rezervlere oranının 2006 yılında yüzde 43 civarına düşeceği tahmin edildi. Dış borçların aşırı standardize edilmiş şoklara karşı kırılgan kalmaya devam ettiği ifade edildi. Cari işlemler dengesi, faiz oranları ve büyümede iki yıl için standart bozulma şoku ve bir kerelik yüzde 30 düzeyinde nominal bozulma durumunda orta dönem için borç rasyosunun oldukça sağlam kaldığı belirtildi. Yine de daha aşırı birleşmiş şok durumunda, ve kur oranlarında iki standart bozulma durumunda borç sürdürülebilirliğinin önemli bir şekilde test olacağına dikkat çekildi. 
     
     ULUSLARARASI PİYASALAR KAPANIRSA 

     Uluslararası sermaye piyasalarının Türkiye için geçici bir şekilde kapanmasının etkisinin incelendiği senaryoda, global nakit gelişmelerinde ters bir etki, kısa vadeli banka kredilerinde net bir çıkış ve yabancı doğrudan yatırımlar, iç piyasadaki bono ve tahvillerdeki yabancı alımlarında azalma olacağı öngörüldü. Böyle bir şok durumunda, kur düzeyinin, YTL cinsinden varlıklara olan talebi azaltmayı yansıtacak biçimde zayıflayacağı, iç faiz oranlarının artacağı ve büyümenin önemli şekilde azalacağı kaydedildi. 
     Büyümenin sıfır olması halinde, reel faiz oranlarında yüzde 15 civarında bozulma, ithalatta temel bir şekilde azalma olacağı belirtildi. Bu tür bir gelişmenin dış finansmanın azalmasını karşılamak için cari işlemler dengesinde keskin bir azalmaya uyarlamaya yol açacağı ifade edildi. Ancak devam eden yıllarda büyümenin çabuk bir şekilde toparlanacağı, finansman akımlarının temel senaryoya geri döneceği ve kurdaki bozulmanın tersine döneceği belirtildi. 
     Bu şokun dış borç dinamiklerine etkisinin göreceli bir şekilde ılımlı olacağı bildirildi. Ancak beklenen uyarlamaların hem senaryodaki parametlere hem de Türkiye’nin politika tepkilerine bağlı olduğunun altı çizildi. Kurlarda "derhal bir uyarlama sağlanır ve önceki krizin tersine aşırıya kaçılmazsa", dış finansman durumunun göreceli olarak çabuk bir şekilde dengeye geleceği için özel kreditörlerden çok daha zayıf bir tepki geleceğinin varsayılmasının makul gibi göründüğü ifade edildi. 
     
     TARİHSEL ORTALAMALAR 

     Raporda, 6 farkla senaryonun yer aldığı saha testleri ise dış borç açısından daha yüksek oranlara çıkılabileceğine işaret ediyor. En kötümser senaryoda, deflatörün 2004 ve 2005 yıllarındaki yüksek düzeyde büyüme nedeniyle oluşan sapmalar hariç tutularak 10 yıllık ortalama esas alındı. Bu durumda dış borcun ulusal gelire oranının 2006 yılında yüzde 105.8’e çıkacağı, 2009 yılında ise yüzde 94.3 olacağı öngörüldü. 
     
</TEXT>
</DOC>
