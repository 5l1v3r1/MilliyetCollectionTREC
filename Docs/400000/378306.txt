<DOC>
<DOCNO> 378306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sondun20.html </URL>
<DATE> 2005/09/14/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Bin Ladin hasta 
</HEADLINE>
<TEXT>

     El Kaide örgütü lideri Usame Bin Ladin'in sağlığının kötü olduğu ve tedavi olmaya çalıştığı bildirildi. 
     Merkezi Londra'da bulunan El Hayat gazetesinin haberine göre, Kabil'deki Birleşik Güçler Komutanlığı'nda operasyonlar komutanı Albay Don McGraw, aralarında El Hayat muhabirinin de bulunduğu bir grup İngiliz gazeteciye yaptığı açıklamada, ''Usame Bin Ladin tedavi olmaya çalışıyor'' dedi. 
     McGraw'ın, Bin Ladin'in Pakistanlı yetkililerin daha önce açıkladığı gibi böbrek hastası ya da başka bir hastalığı mı bulunduğu konusunda bir şey söylemediğini yazan gazete, Amerikan ordusunun bu istihbaratı nasıl ele geçirdiği ya da Bin Ladin'in nerede olduğunu düşündüğünün açık olmadığını belirtti. 
     Usame Bin Ladin'in, Afganistan ve Pakistan arasındaki sınırda bir yerde gizlendiğine inanılıyor. 
     Amerikan yönetimi, El Kaide örgütünü, 11 Eylül 2001 tarihinde New York ve Washington'da düzenlenen intihar saldırıları dahil birçok saldırıdan sorumlu tutuyor. 
     
</TEXT>
</DOC>
