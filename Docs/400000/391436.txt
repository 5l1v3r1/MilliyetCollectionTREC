<DOC>
<DOCNO> 391436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sonsiy01.html </URL>
<DATE> 2005/11/01/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
YÖK, Bakan Akdağ'ın 'yeni tıp fakülteleri' önerisine sıcak bakmıyor 
</HEADLINE>
<TEXT>

     Yüksek Öğretim Kurumu YÖK , Sağlık BakanıRecep Akdağ’ın "yeni tıp fakültelerine ihtiyaç var" önerisini, öncelikli olarak varolan fakültelerinin sıkıntılarının giderilmesi gerekçesiyle desteklemedi. 
     Türk Tabipleri Birliği TTB ’nin oluşturduğu bir heyet, tıp fakültelerinde yaşanan sıkıntılarla ilgili, YÖK’e değerlendirmelerini sundu. TTB heyetinin ilettiği sorunları değerlendiren YÖK Başkanı Erdoğan Teziç’in, yeni tıp fakültelerinin açılmasına ilişkin görüşü ise olumsuz oldu. 
     Teziç, heyete öncelikle Türkiye’de varolan tıp fakültelerinin sorunlarının çözülmesi gerektiğini bildirerek, sorunları çözmeden yeni tıp fakültelerinin açılmasının tıp ve sağlık ortmına zarar vereceğini kaydetti. 
     
     MEZUNLAR DİPLOMALARINA EL KONULMASI TEHDİDİ İLE KARŞILAŞIYOR 
     TTB’nin Teziç’e sunduğu değerlendirme raporunda şu sorunlar öncelikli olarak yer aldı 
     -Tıp fakültelerinin eğitim ve altyapı ile ilgili sorunlarının tespit edilmesi ve sorunlara TTB’nin de içinde bulunduğu bir kurulla çözüm üretilmesi. 
     -Mevcut tıp fakültelerinin altyapı ve öğretim üyeleri ile ilgili eksikliklerin çözülmesi. 
     -Tıp fakültesi mezunlarının diploma onaylarının mezun oldukları fakülte dışında Sağlık Bakanlığı’nda yapılması "el koyma" tehdidine neden olduğundan, diploma ve sertifikasyonunun mezun olunan fakülte ve üniversitelerce verilmesi. 
     -Tıpta Uzmanlık Tüzüğü ile ilgili yaşanan kargaşaya son verilmesi amacıyla YÖK, TTB ve Sağlık Bakanlığı’nın oluşturacağı Tıpta Uzmanlık Kurulu’yla ilgili yasal düzenleme yapılması. 
     -Tıp fakültelerinde görevli öğretim üyelerinin, büyük illerin eğitim hastanelerinde şef, şef muavini, başhekim olarak görevlendirilmesi mezuniyet öncesi eğitimle ilgili sorumluluklarında aksamalara neden olduğundan, bu soruna çözüm bulunması. 

ANKA 
     
</TEXT>
</DOC>
