<DOC>
<DOCNO> 395560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sontur29.html </URL>
<DATE> 2005/11/16/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Türkiye, eğitimde 41 ülke sıralamasında 36’ncı olabildi 
</HEADLINE>
<TEXT>

     Demet ÖZTÜRK DHA 

      ERCİYES Üniversitesi Eğitim Fakültesi Dekan Vekili Doç. Dr. Abdullah Saydam, OECD’nin 41 ülkeden 2 bin 500 İlköğretim öğrencisinin katılımıyla gerçekleştirdiği araştırmada Türkiye’nin 36'ıncı sırada yer alabildiğini açıkladı. Doç. Dr. Saydam, Türkiye'nin ardında yalnızca Tayland, Brezilya, Tunus ve Endonezya'yı bırakabildiğini belirtti. 
     Erciyes Üniversitesi Eğitim Fakültesi ile Tekışık Eğitim Araştırma Geliştirme Vakfı’nın ortaklaşa düzenlediği Yeni İlköğretim Programlarını Değerlendirme’ sempozyumunda konuşan Eğitim Fakültesi Dekan Vekili Doç. Dr. Abdullah Saydam, OECD’nin 2003 yılında 41 ülkeden 2 bin 500 öğrenciyle görüşerek yaptığı araştırmanın sonuçlarını değerlendirdi. 
     Doç. Dr. Saydam, Türkiye, araştırmada 41 ülke arasında matematik ve fen bilgisinde 36, okumada 37, sorun çözmede 31, genel sıralamada ise, yine 36’ncı sırada yer almıştır. Türkiye’nin gersinde sadece Tayland, Brezilya, Tunus ve Endonezya kalmıştır. Türkiye, okullar arasındaki farkta ve velilerin maddi durumunun eğitime katkısında birinci sırada yer almıştır. Ankette birinci olan Finlandiya’da öğrencilerin yüzde 40’ının en büyük zevkinin kitap okumak olarak belirtmesi de bir başka dikkat edilmesi gereken noktadır'' dedi. 
     Sabancı Kültür Sitesi’nde devam eden sempozyum, 9 oturumda bildirilerin sunulması ve yarın düzenlenecek Yeni İlköğretim Programları ve Öğretimi Geleceğe Bakış’ paneliyle sona erecek. 
     
</TEXT>
</DOC>
