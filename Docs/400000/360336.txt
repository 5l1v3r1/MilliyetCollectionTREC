<DOC>
<DOCNO> 360336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sondun13.html </URL>
<DATE> 2005/07/12/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Kırgızistan'da Kulov, yeniden başbakan birinci yardımcısı... 
</HEADLINE>
<TEXT>

     Kırgızistan'da Feliks Kulov, devlet başkanlığı seçiminden önce ayrıldığı başbakan birinci yardımcılığı görevine yeniden atandı. 
     Feliks Kulov'un geçici hükümette Başbakan Birinci Yardımcısı olarak atandığına ilişkin karar, geçici devlet başkanı Kurmanbek Bakiyev tarafından bugün imzalandı. 
     Kulov, martta iktidar değişmeden önce şimdiki devrik lider Askar Akayev döneminde suçlandığı tüm davalardan aklanmış, ardından da geçici hükümette başbakan birinci yardımcısı olarak görev almıştı. 
     Seçim öncesinde ülkenin yeni Devlet Başkanı Kurmanbek Bakiyev ile protokol imzalayan ve Bakiyev lehine devlet başkanlığı adaylığından çekilen Kulov, 10 Haziranda, ''huzur ve istikrarın sağlanması ve ülkenin ikiye bölünmesine engel olmak için'' başbakan birinci yardımcılığı görevini bırakmıştı. 
     
</TEXT>
</DOC>
