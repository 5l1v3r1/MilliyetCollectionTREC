<DOC>
<DOCNO> 374760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sonsiy06.html </URL>
<DATE> 2005/09/01/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Erdoğan, düğünde havaya ateş eden milletvekillerini uyardı 
</HEADLINE>
<TEXT>

     Başbakan Tayyip Erdoğan, AKP Grup Başkanvekili Eyüp Fatsa ve Ordu Milletvekili Enver Yılmaz’ın düğünde havaya ateş ederek kötü örnek olmaları ve medyada fotoğraflarının sembol haline gelmesi üzerine kendilerini uyardıklarını bildirdi. Erdoğan, konunun saptırılmamasını, siyasi boyutta değil, toplumsal bilinç noktasında eksikliğin olduğunu da söyledi. 
     Başbakan Erdoğan, Karayolları Genel Müdürlüğü’nde düzenlenen Kamu Harcamalarının Azaltılması Programı ödül törenine katıldı. Toplantı sonrası gazetecilerin "silaha hayır" adı altında kendiliğinden gelişen kampanya ile ilgili sorularını yanıtladı. Bir gazetecinin AKP’li Fatsa ve Yılmaz’ın Ordu’daki düğünde beylik silahlarıyla ateş ettiklerini de anımsatması üzerine Başbakan Erdoğan şöyle konuştu 
     
     "İDEOLOJİK DEĞERLENDİRMEYİN" 
     "Bazı şeyleri ideolojik değerlendirmeyin, bu olmuş bitmiştir. Türkiye’nin kendi gelenekleri, görenekleri var. 
     Bu olmuş bitmiş. Arkadaşlarım bu konuda uyarılmışlardır. 
     Toplumun genelinde bu rahatsızlık var, Türkiye’nin dört yanında oluyor. Bizim toplumsal aydınlanmamız lazım. Benim milletvekili arkadaşlarım yapınca mı gündeme geldi O güne kadar neredeydi medya Belki de hayırlı oldu. Saptırma olmasın, konunun üzerine hep birlikte gidelim. Olayın siyasi boyutta değil toplumsal bilinç noktasında eksikliği vardır." 
     
</TEXT>
</DOC>
