<DOC>
<DOCNO> 391827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/sonyas16.html </URL>
<DATE> 2005/11/02/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Pınar Kido Çocuk Tiyatrosu perdelerini açtı... 
</HEADLINE>
<TEXT>

     18 yıldır sergilediği birbirinden güzel oyunlarla minik tiyatro severlerle buluşan Pınar Kido Çocuk Tiyatrosu, 2005-2006 sezonuna O Benim Annem'' adlı müzikli danslı çocuk oyunuyla başladı 
     Çocukların güzel sanatlara olan ilgisini artırmak ve onlara tiyatro izleme alışkanlığı kazandırmak amacıyla faaliyetlerini sürdüren Pınar Kido Çocuk Tiyatrosu, 2005-2006 sezonunda O Benim Annem'' adlı oyunuyla İstanbul’da perdelerini açtı. 
     Sezon boyunca ilköğretim okulları ve kolejleri ziyaret ederek minik tiyatro severleri ücretsiz olarak tiyatroyla buluşturacak olan Pınar Kido Çocuk Tiyatrosu, oyunlarını başta İstanbul ve İzmir olmak üzere Bursa, Ankara, Eskişehir ve Yozgat’ta sergileyecek. 
     Yaz turnesi boyunca 16 bin kilometre yol kat ederek birçok il ve ilçede sergilenen ve yaklaşık 30 bin çocukla buluşup onların büyük beğenisini kazanan O Benim Annem'' adlı müzikli danslı çocuk oyunu, aile-çocuk ilişkileri, sevgi, arkadaşlık gibi temaları işliyor. 
     1987 yılından beri faaliyetlerini sürdüren ve her yıl Türkiye çapında yaklaşık 250 bin çocuğa ücretsiz olarak tiyatro izleme imkanını sunan Pınar Kido Çocuk Tiyatrosu her oyun sonrası dağıttığı Kido süt çeşitleri, Kido mini peynirler, Kido puddingler ve küçük hediyelerle de minikleri mutlu ediyor. 
     

Oyunun künyesi 
Adı O Benim Annem 
Yazar Eric Woos 
Yönetmen Yıldırım Beyazıt 
Oyuncular Evrim Alasya, Uğur Demirpehlivan, Yıldırım Beyazıt, Şakir Demirpehlivan, Özgür Dereli 
     
     O Benim Annem 

     Evinden uzaklarda 6-7 yaşlarında bir kız çocuğu bulunur. Ailesinden uzakta annesi için yıldız arayan bu küçük kız, hikayemizin kahramanı Sind’dir. Sind düş kurmakta zorlanan bir çocuktur. Oyunda hayal dünyasından 3 ayrı kahraman küçük kızın rüyasına girip onu hayaller ülkesine götürür. Dağın arkasına düşen yıldızı bulmak için yola çıkan Sind, yeni arkadaşlara sahip olur. Amacı neyin ne olduğunu öğrenip, annesine bir yıldız götürmektir. Kızını tek başına bırakmak istemeyen anne de kılık değiştirip onu takip eder. Yolculuk boyunca edindiği deneyimler hem küçük kıza hem de annesine yol gösterecek, yaşanan bu macera küçük kız ve annesinin iletişimine yepyeni bir boyut kazandıracaktır.'' 
     
</TEXT>
</DOC>
