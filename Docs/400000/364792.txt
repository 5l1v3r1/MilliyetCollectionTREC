<DOC>
<DOCNO> 364792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sontur09.html </URL>
<DATE> 2005/07/27/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
'Streçli öğretmen tahrik ediyor' soruşturmasına izin vermeyen valiye dava 
</HEADLINE>
<TEXT>

     Kerem PULGAT KONYA, DHA 

      KESK'e bağlı Eğitim-Sen Konya Şubesi, streç pantolan giyen öğretmenlerden öğrencilerin tahrik olduğunu ileri sürerek türbanla yırtmacı karşılaştıran Konya İl Milli Eğitim Müdür Vekili Mehmet Özer hakkında soruşturmaya izin vermediği için Konya Valisi Ahmet Kayhan hakkında Bölge idare Mahkemesi'nde bir dava açtı. Müdüre soruşturma izni vermeyen Vali Kayhan, Kadınlar cinsel obje olarak görülemez'' diyen bayan öğretmen Derya Şimşek hakkında ise soruşturma açarak kıdem indirimi cezası verdirmiş ancak mahkeme öğretmeni haklı bularak valinin işlemini iptal etmişti. 
     
     YIRTMAÇ-TÜRBAN KARŞILAŞTIRMASI 
     Konya İl Milli Eğitim Müdür Vekili Mehmet Özer, Kasım 2003'te Karatay İmam Hatip Lisesi'nde öğretmenlere yönelik bir seminerde yaptığı bir konuşma sırasında yırtmaçla türbanı karşılaştırarak, Öğrenci 15 yaşında, karşısında tüm hatları belirgin bir kadın. Bana öğretmen öğrenciyi tahrik ediyor gibi geliyor. Başörtüsünü açacaksın yırtmaçlıya bir şey demeyeceksin’ demişti. KESK'e bağlı Eğitim Sen Konya Şubesi’nin savcılığa suç duyursunda bulunmasının ardından Özer hakkında Türk Ceza Kanunu’nun 312 2 ’nci maddesi gereğince Halkın bir kısmını aşağılama’ suçundan Konya 1'inci Asliye Ceza Mahkemesi’ne dava açılmıştı. Mahkeme, olayın görev başında gerçekleştiğine dikkat çekerek Konya Valisi Ahmet Kayhan'dan soruşturma izni’ istemişti. Özer'in sözlerinin kılık kıyafet yönetmeliği çerçevesinde olduğunu belirten Vali Kayhan ise, mahkemeye soruşturma izni vermemişti. 
     
     ÖĞRETMENE DE CEZA VERİLMİŞTİ 
     Milli Eğitim Müdür Vekili Mehmet Özer'in yaptığı açıklamanın ardından Merkez Selçuklu İlçesi Nesrin ve Eğitim-Sen Konya Şubesi Kadın Sekreteri olan Derya Şimşek, sendika binasında düzenlediği basın toplantısında müdür vekili Mehmet Özer'in kadını cinsel obje’ olarak göstererek aşağıladığını ileri sürerek, Kadını tahrik unsuru olarak gören bu ilkel ve gerici zihniyet, işyerlerinde cinsel tacizin sorumluluğunu kadına yükleyerek hak ihlalilin sürmesi için zemin hazırlamaktadır. Şiddete uğrayan kadınların en önemli sorunu, toplumdaki ahlaki değerlerden, yasalardan ve uygulamalardan dolayı bunu açıklayamamalarıdır'' demişti. Bunun üzerine, Vali Kayhan, amirine sözle hakaret ettiği gerekçesiyle, Şimşek hakkında soruşturma açtırmıştı. İl Disipli Kurulu tarafından Soruşturmanın tamamlanmasının ardından 10 yıllık öğretmen olan Şimşek'e en ağır 2'inci disiplin cezası olan 1 yıllık kıdem indirimi cezası verilmiş ancak mahkeme, Konya 2'inci İdare Mahkemesi, bayan öğretmenin sözlerinin sendikacılık faaliyetleri doğrultusunda söylendiği kanaatine vararak kıdem indiri cezasının iptaline karar vermişti. 
     
     VALİ'YE DAVA AÇILDI 
     KESK'e bağlı Eğitim-Sen Konya Şube Başkanı Veli Demir, bayan öğretmene kıdem indirimi cezası veren, ancak müdüre soruşturma izni veremeyen Vali Ahmet Kayhan'ın kararına itiraz ederek, Vali hakkında soruşturmaya izin vermediği için Bölge İdare Mahkemesi'ne dava açtı. Eğitim-Sen'in itiraz gerekçesinde şu ifadelere yer verildi Milli Eğitim Müdür Vekili Mehmet Özer'in, bilerek ve isteyerek sarfedilen sözlerle kadın öğretmenleri küçük düşürdüğü ve toplum içinde ağır derecede kişilik haklarını ihlal ettiği, Başörtüsünü açacaksın, yırtmaçlıya birşey demeyeceksin’ sözüyle de kadın öğretmenler arasında başörtülü-yırtmaçlı ikilemi yaratarak suç işleme amacının açık ve somut bir biçimde ortaya konulduğu görülmüştür. Ancak Vali Ahmet Kayhan soruşturmaya izin vermemiştir." Vali Kayhan'ın siyasi baskılarla Müdür Mehmet Özer'e soruşturma izni vermediğini iddia eden Demir, Kadın haklarını savunan bir öğretmen en ağır şekilde cezalandırılırken, kadınları aşağılayan ve cinsel istismar unsuru olarak gören Milli Eğitim Müdürü hakkında nasıl oluyor da soruşturma izni verilmiyor. Vali Kayhan'ın bu kararı hukuka aykırıdır. Bu nedenle Bölge İdare Mahkemesi'ne dava açtık. Soruşturmanın yeniden yapılmasını istiyoruz'' dedi. 
     
</TEXT>
</DOC>
