<DOC>
<DOCNO> 352875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sondun27.html </URL>
<DATE> 2005/06/17/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
AB'den sağduyulu bir ses Chirac Türkiye'yi kullanıyor 
</HEADLINE>
<TEXT>

     Avrupa Parlamentosu Liberal Grup Başkanı Graham Watson Cumhurbaşkanı Jacques Chirac’ın genişlemeyle ilgili Türkiye’yi dışlayan sözlerine sert tepki gösterdi ve Fransız politikacının içinden düştüğü durumdan kurtulmak için Türkiye’yi kullandığını savundu. 
     Watson, Chirac’ın genişlemeyle ilgili olağanüstü bir zirve istemesini ve AB kurumlarının Türkiye için yeterli olmadığını söylemsi üzerine yaptığı açıklamada, "Chirac, genişlemeyi krize sokuyor. AB’yi bataklığa sürüklüyor. Fransa referandum sonrası AB’de izole olmuştur" dedi. 
     ABHaber’e Chirac’ın zirvenin ilk günü genişleme konusunda yaptığı öneri ile ilgili özel bir demeç veren Avrupa Parlamentosu Liberal Grup Başkanı Graham Watson, "Chirac’ın, referandum sonrası Avrupa’yı içine sürüklediği durum yetmiyormuş gibi genişlemeyi de krize sokuyor. Genişlemeyi de dağıtarak AB’yi bataklığın içine sokmak istiyor. Bu nedenle Türkiye’ye yükleniyor. Fransa referandum sonrası AB’de izole olmuştur. Türkiye ile müzakere kararı geriye dönüşü olmayan bir yoldur. Müzakereler başlayacaktır. Fransa ve Hollanda halkı Türkiye’ye değil, Anayasa’ya hayır dedi. Chirac’ın amacı AB’ye yeni argümanlar getirerek içine düştüğü durumu maskelemeye calışıyor" dedi. 
     
     KAPUT 
     Chirac’ın çok zayıf durumda olduğunu savunan Watson, "11 yıldır Avrupa Parlamenteriyim. AB zirvesinde bu kadar zayıf bir Fransa görmedim. Fransızlar birçok neden ileri sürerek AB’yi zayıflatmaya çalışıyor. Fransa-Almanya ekseni ’kaput’ bozuk olmustur. AB’nin Türkiye ile müzalerelerı zamanında başlayacaktır. Kimse AB’yi daha derin krizlere sürüklemeye çalışmasın" diye konuştu. 
     
</TEXT>
</DOC>
