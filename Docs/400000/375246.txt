<DOC>
<DOCNO> 375246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/guncel/agun.html </URL>
<DATE> 2005/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan rüyası k busa döndü 
</HEADLINE>
<TEXT>


Katrina'nın sulara gömdüğü New Orleans'a kaos h kim. Halk, sığınacak yer, su ve yemek bulmakta güçlük çekiyor. Hükümet, tecavüz, yağma, cinayetlerin yaşandığı bölgeye öldürme yetkisine sahip asker gönderiyor 

DIŞ HABERLER SERVİSİ 

Dünyaca ünlü Mardi Gras Festivali, en iyisinden caz müzik yapılan kulüpleri, Fransız ve İspanyolların etkisiyle gelişmiş Avrupai mimarisiyle bir hafta öncesine kadar ABD'nin en güzel kentlerinden biri olan New Orleans'ta, Katrina Kasırgası'nın açtığı yaralar asla iyileşmeyecek gibi görünüyor. 
Kasırganın ardından başlayan kaos ve anarşi önüne geçilemez boyutlarda. Ölü sayısı hakkında kesin bir rakam olmasa da yetkililer bu sayıyı binlerle ifade ediyor. 

Caz yerine silah sesi 
Tahliye çalışmaları, silahlı çetelerce düzenlenen şiddet eylemleri nedeniyle zorluklarla sürdürülüyor. Yağma, silahlı soygun, özellikle otomobil hırsızlıkları yoğun. Esnaf, dükk nlarının önünde silahla nöbet bekliyor. Sokak sokak dolaşarak mücevherden televizyona, mobilyadan silaha kadar ne bulurlarsa yağmalayan çeteler, polislere bile ateş açıyor. 

Orman kanunları h kim 
Diğer yandan en temel ihtiyaçlarını bile karşılayamayan umutsuz felaketzedeler ise market ya da dükk nlardan makarna, ekmek ya da içecek çalıyor. Sosyologlar, herhangi bir otoritenin ya da altyapının kalmadığı New Orleans'ta her yolun denenebileceği 'orman kanunlarının' h kim olduğunu ifade ediyorlar. 

Irak'tan gelen askerler görevde 
New Orleans'a, Irak'tan dönen ve yağmacılara karşı 'ateş etme ve öldürme' yetkisine sahip 300 asker yerleştirildi. Louisiana Eyaleti Valisi Kathleen Blanco, M-16 otomatik silahlarla donatılmış özel birlik için "Ateş etme ve öldürme yetkisine sahipler, umarım bunu yapacaklar" dedi. Bölgede düzeni sağlamaya çalışan ulusal muhafızlara ek olarak, 22 bin ulusal muhafız daha New Orleans ve çevresine gönderildi. 

Sığınakta tecavüz ve cinayet 
Felaketzedelerin barındırıldığı Superdome Stadı ve kongre merkezinde halkın temel ihtiyaçları bile karşılanamadı. Sığınaklardaki bazı kişiler üç, dört gündür aç ve susuz. Polis, kongre merkezi ve Superdome'da felaketzedelerin bazılarının tecavüze uğradığını ifade etti. Cinayetlerin de işlendiği öne sürüldü. 

Helikopterlere ateş ediliyor 
Umutsuzluk içinde saldırganlaşan felaketzedeler yardım helikopterlerine bile ateş açıyor. Bu arada yaklaşık 5 bin felaketzede Houston'daki Astrodome'a ulaştı. Astrodome'un kapasitesinin dolduğu, daha fazla insan kabul etmeyeceği açıklandı. 

Yönetime tepki 
Düne kadar neredeyse suskun duran eyalet yetkilileri, artık Bush yönetimini yüksek sesle eleştirmeye başladı. En ağır eleştiri de New Orleans Belediye Başkanı Ray Nagin'den geldi. Nagin, CNN'e yaptığı açıklamada, başta Bush olmak üzere herkesle konuştuğunu, ancak olayı küçümsediklerini söyledi. Nagin, bir yerel radyo aracılığıyla da, "Her gün biz gecikiyoruz. İnsanlar ölüyor. Her gün yüzlerce insan ölüyor" dedikten sonra Bush'un Air Force One'la New Orleans üzerinden uçarak değil, bölgeye gelip gezmesini istediğini Başkan'a bildirdiğini de belirtti. 

Bush Benzin almayın 
ABD Başkanı George W. Bush, kasırga nedeniyle Meksika Körfezi kıyılarındaki rafinerilerin faaliyetlerinin durmasının enerji sektöründe "geçici" sıkıntı yaratacağını söyledi. Bush, enerji tasarrufu yapılması, gerekmedikçe benzin alınmaması çağrısında bulundu. ABD'nin, stratejik petrol stoklarından 30 milyon varili piyasaya sunacağı açıklandı. 

Ulaşım, iletişim devre dışı 
Ulaşım ve iletişim altyapısının devre dışı kaldığı kentte, polislerin bile benzini biten araçlarının deposuna terk edilmiş araçların deposundan benzin çekerek devriye gezebildikleri ve yiyecek bir şeyler bulabilmelerinin ise tamamen fazla yiyeceği olanların insafına kaldığı ifade ediliyor. 

Binlerce ölü var 
Cesetler suda yüzerken, birçok felaketzede mahsur kaldıkları yerlerden kurtarılmayı bekliyor. Mississippi eyaletinde ölenlerin sayısının en az 185 olduğu kaydedildi. Louisiana Eyaleti Valisi Blanco ise, "Binlerce kişinin ölmüş olabileceğini düşünüyoruz" dedi. 

'Vahim imdat çağrısı' 
New Orleans Belediye Başkanı Ray Nagin, tahliye için yeteri kadar otobüs ile yeterli yiyecek olmadığını söyledi. Nagin, "Bu vahim bir imdat çağrısıdır. 15 bin-25 bin insana gıda yardımı yapamıyoruz" dedi. 

Zarar 100 milyar dolar 
Afet yönetiminde uzman ABD kuruluşu Risk Management Solutions, kasırganın zararının 100 milyar doların üstünde olacağını bildirdi. 

Bilinen 3 felaketten biriydi 

DIŞ HABERLER SERVİSİ 
ABD'de Federal Acil Durum İdare Ajansı FEMA , 11 Eylül 2001'de düzenlenen terör saldırılarından önce, ülkenin yüzleşmek zorunda kalabileceği felaket düzeyindeki olası 3 durumu sıralamıştı 
New Orleans'ı yerle bir edebilecek düzeydeki bir kasırga, San Francisco depremi ve bir terör saldırısı 
ABD medyası, önlem almayan yönetimi sert dille eleştiriyor. The New York Times gazetesinde "Beceriksiz bir yönetim" başlığıyla yayımlanan Paul Krugman imzalı makalede, New Orleans'ı bir felaketin beklediğinin bilinmesine rağmen bu kadar hazırlıksız olunması eleştirildi. 

Kyoto'nun gazabı 
Almanya'da, muhafazak r milletvekili Gerda Hasselfeldt ise Katrina'nın oluşumunda iklim değişikliğinin rol oynadığını öne sürerek, ABD'den küresel ısınmaya neden olduğu bilinen karbondioksit emisyonları konusunda kısıtlamaya giden ülkelere katılması, yani Kyoto Antlaşması'nı imzalaması uyarısında bulundu. 

Sri Lanka bile yardım ediyor 

ABD'ye dünyanın dört bir yanından yardım ve yardım teklifi yağıyor. Tsunami kurbanı Sri Lanka hükümetinin bile kasırga kurbanlarına 25 bin dolar yardım sözü vermesi dikkat çekti. Bunun yanı sıra Beyaz Saray sözcüsü, "Diğer ülkelerden gelecek bütün yardım önerilerine açığız" derken, Dışişleri sözcüsü daha da net bir ifade kullandı "Hiçbir yardım teklifi geri çevrilmeyecek." 

İşte yardımcı ülkeler 
Şu ülkelerden yardım önerisi geldiği açıklandı Kanada, Rusya, Japonya, Sri Lanka, Fransa, Almanya, İngiltere, Çin, Avustralya, Jamaika, Honduras, Yunanistan, Venezüella, Hollanda, İsviçre, Dominik Cumhuriyeti, El Salvador, Meksika, Güney Kore ve İsrail. 

Sakarya müftüsü Dua edin 

Sakarya Müftüsü Ahmet Şark, ABD'nin paraya ihtiyacı olmayabileceğini, ancak yine de yardıma koşmaları gerektiğini belirtti. Şark, "ABD halkının yanında olmalıyız. Böylece iki din ve halk arasında bir güzel samimiyet başlar. Bu felaket Müslümanların yardımseverliğinin gösterilmesi için bir fırsat" dedi. 

Kızılay'dan Kızılhaç'a destek 
Türk Kızılayı, ABD Kızılhaçı'na yardıma hazır olduğunu, Kızılhaç'ın talepleri doğrultusunda hazırlanacak ihtiyaç listesinin iletilmesi sonrası her yardımın yapılacağını açıkladı. 

Uydudan felaketin boyutları 

DHA 
Katrina Kasırgası'nın yarattığı felaketten önce, geçtiğimiz yılın mart ayında New Orleans'ın uydudan çekilmiş fotoğrafı ile kasırganın ardından alınan görüntü yan yana konunca, felaketin boyutları çok daha net ortaya çıkıyor. Kentte sadece otoyol ve viyadüklerin ayakta kaldığı fark ediliyor. 


</TEXT>
</DOC>
