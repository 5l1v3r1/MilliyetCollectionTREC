<DOC>
<DOCNO> 378075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/soneko42.html </URL>
<DATE> 2005/09/13/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Chirac, petrol şirketlerinden benzin fiyatlarını düşürmelerini istedi... 
</HEADLINE>
<TEXT>

     Rahmi Gündüz AA 

Fransa Cumhurbaşkanı Jacques Chirac, ülkede faaliyet gösteren petrol şirketlerinden, benzin ve mazot fiyatlarını daha fazla düşürmelerini istedi. 
     Bakanlar kurulu toplantısının ardından basına açıklama yapan Hükümet Sözcüsü Jean-Francois Cope, Chirac'ın, Maliye ve Ekonomi Bakanı Thierry Breton'un ''petrol şirketleri yöneticilerini cuma günü toplantıya çağırmasını'' memnunlukla karşıladığını söyledi. 
     Chirac'ın, Breton'dan, cuma günkü görüşmede ''hava kirliliği yaratmayan enerji üretilmesi ve benzin ile mazot fiyatlarında daha fazla düşüş'' için şirket yöneticilerinden talepte bulunmasını istediği belirtildi. 
     Breton'un, geçen hafta benzin ve mazot fiyatlarının düşürülmemesi halinde özel kar vergisi koyacağı yolunda yaptığı uyarından ardından, Total, BP ve Esco gibi şirketler, bu ürünlerin fiyatlarını bir miktar düşürmüşlerdi. 
     
</TEXT>
</DOC>
