<DOC>
<DOCNO> 374153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sonspo42.html </URL>
<DATE> 2005/08/30/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Efes Pilsen İstanbul Cup 4 Türkiye 93-Fransa 85 
</HEADLINE>
<TEXT>

     A Milli Basketbol Takımı, Efes Pilsen İstanbul World Cup 4 basketbol turnuvasındaki ilk maçında Fransa’yı 93-85 mağlup etti. 
     Karşılaşmaya İbrahim ve Hidayet’in basketleriyle iyi başlayan Türkiye, savunmada başarılı bir performans sergileyemeyince, pota altında Ermal’ın bulduğu basketlere rağmen, Diaw ile Florent Pietrus’un etkili oyunuyla ilk çeyreği Fransa 18-16 önde geçti. 
     İkinci çeyrekte Parker, Florent Pietrus ve Rigaudeau’yla dış atışlara yönelen Fransa karşısında şut yüzdesini artıran Türkiye, Mirsad, Serkan ve İbrahim’le kazandığı basketlerle üstünlüğü yeniden ele alarak devreyi 42-36 galip kapamasını bildi. 
     Tony Parker, Diaw ve Gelabale’yle skor üretmeyi sürdüren Fransa karşısında pota altında etkili gözüken A Milli Takım, Kaya ve Mirsad’ın sayılarıyla oyundaki dengeyi korurken, Serkan’ın çabalarına karşın son periyoda 62-62’lik eşitlikle girildi. 
     Büyük çekişmeye sahne olan 4. periyotta Türkiye, Hidayet’in oyuna ağırlığını koymasıyla 37. dakikada 8 sayılık farka ulaştı 77-69 . 
     Kalan dakikalarda farkın kapanmasına izin vermeyen ve son dakikalardaki taktik faulleri de Kerem Tunçeri ile iyi kullanan A 
     Milli Takım, karşılaşmayı 93-85 kazandı. 
     Efes Pilsen İstanbul World Cup 4 turnuvasına Fransa galibiyetiyle başlayan Türkiye, A Grubu’daki ikinci maçında yarın Rusya ile karşılaşacak. 
     
</TEXT>
</DOC>
