<DOC>
<DOCNO> 365014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sondun42.html </URL>
<DATE> 2005/07/28/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Filsitinliler, Gazze'de dalgalandırmak için harıl harıl bayrak dikiyor... 
</HEADLINE>
<TEXT>

     İsrail, gelecek ay Gazze’yi boşaltmaya hazırlanırken, Filistinli imalatçılar Gazze’de dalgalandırmak için harıl harıl bayrak dikiyor. 
     Gazze’deki tekstil atölyelerinde dikilmeye başlanan beyaz, siyah, yeşil ve kırmızı renklerden oluşan on binlerce bayrak, 21 yerleşim birimde göndere çekilecek. 
     Gazze’nin en büyük bayrak dükkanının sahibi Ahmet Ebu Dayya, "Filistin bayrakları, tüm dünyaya, Filistin topraklarının sahibine geri döndüğünü haykıracak" dedi. 
     Ebu Dayya, Filistin yönetiminin 60 bin bayrak ısmarladığını, bazı atölyelerdeki işçilerin 7 Ağustos’a yetiştirebilmek için günde 3000 flama diktiklerini söyledi. Bunun yanı sıra, Filistin lideri Mahmut Abbas’ın El Fetih örgütünün ambleminin yer aldığı 35 bin bayrak dikileceği belirtildi. 
     Ebu Dayya, FKÖ Bayrak Dükkanı’nın satışlarının intifadanın başlamasıyla arttığını belirterek, İsrail karşıtı gösterilerde yakılmak üzere İsrail bayrağı da imal ettiklerini söyledi. 
     
</TEXT>
</DOC>
