<DOC>
<DOCNO> 373911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sontur43.html </URL>
<DATE> 2005/08/29/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Uçak iniş rotasındaki havai fişek gösterisine 1 gözaltı 
</HEADLINE>
<TEXT>

     TRABZON, DHA 

      TRABZON Havalimanı iniş rotası üzerindeki bir tesisten hava fişek atılması üzerine 1 kişi gözaltına alındı. 
     Trabzon Havalimanı pistine uçakların alçalma rotası üzerinde bulunan bir tesisteki düğünden geçen cuma günü saat 23.30 sıralarında havai fişek atıldı. Bu sırada Skyline şirketine ait 10 kişilik uçağın piste iniş yaptığı, TK 923 sefer sayılı uçağın da havalimanında motorları çalıştırarak kalkış hazırlığında bulunduğu belirlendi. Havai fişeklerin kuleden görülmesi üzerine Skyline şirketine ait uçağa, dikkatli iniş yapması için uyarı yapıldı. Yapılan araştırmada tesisten havai fişek gösterisi yapılması için valiliğe başvuru yapıldığı halde izin verilmediği belirtildi. 
     Devlet Hava Meydanı yetkilileri, uçakların iniş ve kalkış güzerg hındaki tesislerin daha önce de bu konuda defalarca uyarıldığını belirterek, Havai fişek atılması uçakların kalkış ve inişlerinde çok büyük sorunlar yaratabilir. Büyük facialara neden olabilir. Bu konuda sürekli uyarılarda bulunuyoruz. İlla bir facia mı bekleniyor '' diyerek tepki gösterdi. 
     Cuma günkü olay ardından yapılan şikayet üzerine, düğünü organize eden şirkette görevli 36 yaşındaki Oktay Yazıcıoğlu, uçağın iniş rotası üzerinde izinsiz havai fişek gösterisi düzenlediği gerekçesiyle gözaltına alındı. Soruşturmanın sürdürüldüğü ifade edildi. 
     
</TEXT>
</DOC>
