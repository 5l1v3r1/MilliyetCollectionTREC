<DOC>
<DOCNO> 361433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sonspo23.html </URL>
<DATE> 2005/07/15/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Milli Basketbolcu İbrahim Kutluay evlendi... 
</HEADLINE>
<TEXT>

     Milli basketbolcu İbrahim Kutluay, nikah şahitliğini Başbakan Recep Tayyip Erdoğan’ın yaptığı törenle, manken Demet Şener ile evlendi. 
     İbrahim Kutluay-Demet Şener çiftinin nikah töreni Çırağan Sarayı’nda yapıldı. Başbakan Erdoğan’ın, kızı Sümeyye ile katıldığı törene, Devlet Bakanı ve Başbakan Yardımcısı Mehmet Ali Şahin, İstanbul Valisi Muammer Güler, Emniyet Müdürü Celalettin Cerrah’ın yanı sıra siyaset, spor ve sanat dünyasından çok sayıda kişi katıldı. 
     Damadın şahitliğini Başbakan Recep Tayyip Erdoğan, gelinin şahitliğini ise mankenlik ajansı sahibi Gaye Sökmen yaptı. 
     Çift, İstanbul Büyükşehir Belediye Başkanı Kadir Topbaş’ın kıydığı nikahla evlenirken, Demet Şener, ünlü modacı Yıldırım Mayruk’un hazırladığı gelinliği giydi. İbrahim Kutluay ise damatlığını Gucci’den seçti. 
     Bu arada, nikah törenine basın mensupları alınmadı. İbrahim Kutluay ve Demet Şener, nikahtan önce medya mensuplarına fotoğraf için poz verirken, soruları yanıtlamadılar. İbrahim, sadece "Çok mutluyum" demekle yetindi. 
     
</TEXT>
</DOC>
