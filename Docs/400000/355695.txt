<DOC>
<DOCNO> 355695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/son/sontur26.html </URL>
<DATE> 2005/06/26/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Bolu'da çıkan yangın halen daha devam ediyor... 
</HEADLINE>
<TEXT>

     Bolu’nun Seben İlçesi’ne bağlı Tepe Köyü’nde çıkan ve halen devam eden yangında 14 ev hasar gördü. 
     AA muhabirinin aldığı bilgiye göre, Tepe Köyü’nde yaşayan Ziyneti Şimşek’in evinde, henüz belirlenemeyen nedenle başlayan yangın, rüzgarın da etkisiyle kısa sürede büyüdü. 
     Bolu ve Ankara Nallıhan’dan gelen 5 itfaiye ekibinin söndürme çalışmalarını aralıksız sürdürdüğü yangında, 14 ev kullanılamaz hale geldi. Dumandan etkilenenlere müdahale için 1 ambulansın hazır bekletildiği yangında, birçok küçük ve büyükbaş hayvanın telef olduğu tahmin ediliyor. 
     Öte yandan, Seben Jandarma Komutanlığı ekipleri, yangın mahallinde çevre güvenlik tedbiri alarak, köy sakinlerini güvenli yerlere tahliye ettiler. 
     Yangını söndürme çalışmaları için 3 takviye aracın daha çıkarıldığı bildirildi. 
     
</TEXT>
</DOC>
