<DOC>
<DOCNO> 392531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sondun02.html </URL>
<DATE> 2005/11/06/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Paris'te şiddet olayları dinmiyor, 186 kişi gözaltında... 
</HEADLINE>
<TEXT>

     Paris yakınlarındaki Clichy-Sous-Bois banliyösünde polisten kaçarken elektrik trafosunda akıma kapılan iki göçmen gencin hayatını kaybetmesinden sonra başlayan şiddet olaylarının 10. gecesinde, 186 kişinin gözaltına alındığı bildirildi. 
     İçişleri Bakanlığı'ndan yapılan açıklamada, dün gece ülke genelinde 186 kişinin gözaltına alındığı ve 918 aracın ateşe verildiği belirtildi. 
     Polis yetkilileri, eylemlerin Paris kent merkezine de sıçradığını, dün gece çıkan olaylarda Paris'te 28 aracın yakıldığını söyledi. 
     Clichy-Sous-Bois banliyösünde polisi protesto edenlerin çıkardığı olaylar, giderek diğer banliyölere de yayılmıştı. 
     Yetkililer, Paris'in güneydoğu banliyösü Essone'da çıkan olaylarda şu ana kadar iki okul, 15 kadar araç ile bir atık kağıt işleme tesisinin kundaklandığını söylemişti. 
     
</TEXT>
</DOC>
