<DOC>
<DOCNO> 380850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/soneko21.html </URL>
<DATE> 2005/09/23/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Tüzmen İhracat artış hızının azalmasında dış faktörler rol oynuyor 
</HEADLINE>
<TEXT>

     Devlet Bakanı Kürşad Tüzmen, hedeflere ulaşabilmek için ''gereğini yapmak, çok çalışmak, her defasında daha iyisi, daha kalitelisini üretmek, dünyayı, yeni eğilimleri iyi okumak zorunda'' olunduğunu söyledi. 
     Tüzmen, Bilkent Otel yapılan ''Türk Girişim ve İş Dünyası OSTİM Başkanlar Konseyi'' toplantısında yaptığı konuşmada, ihracattaki artış eğiliminin, 2005 yılının Ocak-Temmuz döneminde bir miktar azalmakla beraber sürdüğünü, ihracatın bu dönemde geçen yılın aynı dönemine göre yüzde 17.1 oranında artarak, 40.5 milyar dolara ulaştığnı söyledi. 
     İhracat artış hızının azalmasında, daha çok dış faktörlerin rol oynadığını belirten Tüzmen, aşarı değerli TL'nin de maliyet dezavantajı yarattığını hatırlattı. 
     Tüzmen, bütün bu gelişmelere rağmen ihracatın 7 ayda yüzde 17.1 gibi hala yüksek sayılabilecek bir oranda arttığına işaret ederken, ''sene sonunda 71 milyar dolarlık hedef rahatlıkla yakalanabilinecek'' dedi. 
     
     2023'DÖNÜK HEDEFLER 
     Tüzmen, önümüzdeki 18 yıl için iddialı hedeflerin konduğunu ve ihracatın 500 milyar doları, ithalatın 600 milyar doları aşmasınını öngörüldüğünü belirtirken, bu hedeflere ulaşılabileceğini hatta 2023'ten önce aşılabileceğine inandığını söyledi ve şöyle devam etti 
     ''Ülkemizin, dünyanın en büyük 10 ihracatçısı içinde yer alacağı günlerin çok uzak olmadığını düşünüyorum, tabii bu hedeflere ulaşabilmek için gereğini yapmak, çok çalışmak, her defasında daha iyisini, daha kalitelisini üretmek, dünyayı, yeni eğilimleri iyi okumak zorundayız.'' Bakan Tüzmen, Türkiye'nin ilk defa bu sene dünya ticaretinden yüzde 1 pay olmaya başladığını da vurgularken, bu rakamları arttırmanın Türk girişimcisinin elinde olduğunu söyledi. 
     Tüzmen, Türkiye'nin amacının potansiyel büyüme hızını artırarak, yüksek büyüme rakamlarını yakalamak ve sürdürülebilir kılmak olduğuna işaret ederken, gelişmiş ülkelerin kişi başına gelir seviyelerine ulaşmak için, her yıl yüzde 20'lar civarında büyüme oranlarını yakalamak zorunda olunduğunu söyledi. 
     Tüzmen, potansiyel büyüme hızını arttırmanın ise daha fazla yatırımla ve verimlilik artışlarıyla olacağını kaydetti. 
     
</TEXT>
</DOC>
