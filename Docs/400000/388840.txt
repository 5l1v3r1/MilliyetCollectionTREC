<DOC>
<DOCNO> 388840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sonspo23.html </URL>
<DATE> 2005/10/22/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Bulgaristan Federasyon Başkanı, görevinden alındı... 
</HEADLINE>
<TEXT>

     Bulgaristan'da komünizm dönemi devlet başkanı Todor Jivkov'un damadı İvan Slavko, 10 yıldır sürdürdüğü Futbol Federasyonu başkanlığı görevinden, genel kurul kararıyla alındı. 
     Bulgaristan Futbol Federasyonu'nun BFS 5. Olağan Genel Kurulu'nda yapılan seçimler sonunda başkanlığa, A Milli Futbol Takımı'nın eski kalecisi Borislav Mihaylov getirildi. 
     Toplam 329 delegenin katıldığı ve 2 oyun geçersiz sayıldığı genel kurulda Mihailov 194, başkanlığa yeniden aday olan Slavkov ise 133 oy aldı. 
     Borislav Mihaylov, BFS Başkanı olarak yaptığı ilk açıklamada, Ivan Slavkov'un, Bulgaristan futbolunu rüşvet ve yolsuzlukların içine attığını öne sürerek, ''Yeni yönetim olarak ilk işimiz bize kalan bu kötü mirası ortadan kaldırmak olacaktır'' dedi. 
     Daha önce, Bulgaristan Olimpiyat Komitesi Başkanlığı görevini de üstlenen Slavkov'un adı, geçen yıl olimpiyat oyunlarının nerede yapılacağı konusunda BBC televizyonunun ortaya çıkardığı bir rüşvet skandalına karışmıştı. Komite başkanlık görevine son verilen Slavkov, Uluslararası Olimpiyat Komitesi üyeliğinden de çıkarılmıştı. 
     
</TEXT>
</DOC>
