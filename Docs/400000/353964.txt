<DOC>
<DOCNO> 353964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sondun45.html </URL>
<DATE> 2005/06/21/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
AİHM, Doğu Perinçek'i haklı buldu... 
</HEADLINE>
<TEXT>

     Avrupa İnsan Hakları Mahkemesi AİHM , İşçi Partisi lideri Doğu Perinçek'in yaptığı şikayet başvurusuyla ilgili olarak Türkiye'yi haksız buldu. 
     Perinçek'in 1999 yılında yaptığı başvuruyu karara bağlayan AİHM, ''Türkiye'nin Avrupa İnsan Hakları Sözleşmesi'nin AİHS ifade özgürlüğüyle ilgili 10. ve adil yargılanma hakkıyla ilgili 6. maddesini ihlal ettiğine'' hükmetti. 
     Türkiye, AİHM kararı gereği, Perinçek'e mahkeme masrafları dahil toplam 16 bin 790 avro maddi tazminat ödeyecek. 
     AİHM'den yapılan yazılı açıklamada, Anayasa Mahkemesi tarafından kapatılan Sosyalist Parti'nin başkanlığını yapan Doğu Perinçek'in, 1991 yılında, yaptığı konuşmalarda ''devletin bağımsızlığı ve bütünlüğü aleyhine propaganda yapmak suçundan'' hakkında dava açıldığı belirtildi. 
     Ankara DGM, bu davayla ilgili olarak Perinçek'i 1995 yılında 2 yıl 4 ay hapis cezasına çaptırmıştı. 
     Yargıtay'ın bu cezayı 8 Temmuz 1998 tarihinde onamasından sonra, Perinçek, 28 Eylül 1998 tarihine kadar Haymana cezaevinde yatmıştı. 
     
</TEXT>
</DOC>
