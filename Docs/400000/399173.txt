<DOC>
<DOCNO> 399173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/yasam/yas01.html </URL>
<DATE> 2005/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis 'Kral Faysal'ı arıyor 
</HEADLINE>
<TEXT>


ELVAN EZBER İstanbul 

Polis, İstanbul Ortaköy'de Hasan Derya Soy'a ait Şah İşkembe Salonu'nda kasiyer olan ve nişanlısı ile tartışırken öldürülen Deniz Çakmak'ın 32 katil zanlısı olarak, RİPORT Rize Limanı'nın yönetim kurulu üyesi "Kral" lakaplı Faysal Çillioğlu'nu arıyor. 
İşkembe salonunda 27 Kasım'da Çakmak'ın ölümüyle sonuçlanan olayla ilgili gözaltına alınan dört kişinin sorgusuna göre, tabancayı kullanan kişinin Çillioğlu olduğu iddia edildi. Çillioğlu'nun, 1999'da Bayrampaşa Cezaevi'nde çıkan olaylarda Alaattin Çakıcı'nın yeğeni Kenan Ali Gürsel'in öldürülmesi olayına ilişkin yargılanan Hakan Çillioğlu'nun akrabası olduğu öne sürüldü. Polis, kısa süre önce cezaevinden tahliye olan Çillioğlu'nun yurtdışına kaçma ihtimaline karşı da önlem aldı. 

Düğünden çıkmıştı 
Olay şöyle gelişti 
Çillioğlu, olaydan birkaç gün önce bir düğün için İstanbul'a geldi. Düğünden sonra Çillioğlu ve arkadaşları işkembeciye gitti. Alkollü olan bu kişiler, Çakmak ile nişanlısının tartışmasına tanık oldu. Çillioğlu ve arkadaşları gürültü yapmamaları için Çakmak'ı uyarınca tartışma çıktı. Çillioğlu, belindeki silahı çıkarıp ateş etti. Çakmak hayatını kaybetti. Zanlılar geldikleri iki otomobili otoparkta bırakıp kaçtı. 




</TEXT>
</DOC>
