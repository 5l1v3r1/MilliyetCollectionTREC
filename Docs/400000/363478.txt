<DOC>
<DOCNO> 363478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sontur11.html </URL>
<DATE> 2005/07/22/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Bankacı taklidi yapıp dolandırdı 
</HEADLINE>
<TEXT>

     Saffet YENİGÜN DHA 

      ANTALYA'nın Kemer İlçesi'nde, çalıştığı işyerine ait parayı bankaya götüren gencin yanına banka görevlisiymiş gibi yaklaşan bir kişi, bankaya yatacak paraları alıp kayıplara karıştı. Güvenlik kamerasındaki görüntüsünden eşkali belirlenen şahısı arama çalışmaları başladı. 
     Kemer'de bir saatçi dükkanında çalışan 16 yaşındaki E.B., para yatırmak için gittiği banka şubesinde dolandırıldığı iddiasıyla Kemer İlçe Emniyet Müdürlüğü’ne başvurdu. E.B., yanında çalıştığı işyeri sahibinin bankaya yatırmak üzere kendisine teslim ettiği 170 euro ve 300 dolar ile bankaya gittiğini belirterek şunları söyledi 
     Kuyruğa girdim. Benim önümde 5 kişi vardı. Giriş kapısının yanında duran orta yaşlı bir şahıs yanına çağırdı. Parayı ver. İşlemlerini halledeyim’ dedi. Önce parayı verdim. Fakat daha sonra güvenemedim, parayı elinden aldım. O şahıs bunun üzerine kendisiyle yukarı çıkmamı istedi. Bankanın üst katına çıktık. Bir odaya girdi. Bana bir başka bankadan döviz kuru fiyatlarını alıp gelmemi söyledi. Gidip geldim ki adam ortada yok. Bankada çalıştığını sandığım kişiyi, banka personeli tanımadığını belirtti.'' Polis, bankanın güvenlik kameralarının çektiği görüntüleri izleyerek, E.B.'nin yanında görülen zanlının eşkalini belirledi. Görüntüden elde edilen fotoğraflar, ilçedeki diğer banka şubeleri ile mobil polis ekiplerine dağıtıldı. 
     
</TEXT>
</DOC>
