<DOC>
<DOCNO> 395522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sonspo17.html </URL>
<DATE> 2005/11/16/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Fenerbahçe taktik ağırlıklı bir çalışma yaptı... 
</HEADLINE>
<TEXT>

     Fenerbahçe, Vestel Manisaspor ile oynayacağı lig maçının hazırlıklarını yaptığı antrenmanla sürdürdü. 
     Teknik direktör Christoph Daum yönetiminde Samandıra Tesisleri'nde gerçekleştirilen ve yaklaşık 1.5 saat süren antrenmanda, sarı-lacivertli futbolcular taktik ağırlıklı bir çalışma yaptı. Alt sahada koşu ile başlayan antrenman, üst sahada kondisyon ve pas çalışması ile sürdü. Çalışmanın son bölümünde sarı-lacivertliler iki gruba ayrılarak kanat organizasyonu, orta çalışması ve taktik ağırlıklı çift kale maç yaparak antrenmanı tamamladı. 
     Antrenmana sakatlığı süren Alex ile milli futbolcular katılmazken, Zafer ise takımdan ayrı koşu yapmakla yetindi. Belindeki ağrıları nedeniyle dünkü çalışmayı yarıda bırakan Mehmet Yozgatlı ise bugün takımla birlikte çalıştı. 
     Sarı-lacivertliler yarın akşam milli futbolcuların da katılımıyla yapacakları antrenmanla Vestel Manisaspor maçı hazırlıklarını sürdürecek. 
     
</TEXT>
</DOC>
