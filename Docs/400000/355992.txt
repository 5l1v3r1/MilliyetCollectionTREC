<DOC>
<DOCNO> 355992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sontur30.html </URL>
<DATE> 2005/06/27/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Altın söylentisinin başlattığı kazıya Rus profesörler de katılacak 
</HEADLINE>
<TEXT>

     Altın olduğu gerekçesiyle Edirne Belediyesi Temizlik İşleri Müdürlüğü bahçesinde başlatılan kazı çalışmasına, Rusya’dan gelecek profesörlerin de katılımıyla 29 Haziran Çarşamba günü devam edilecek. 
     Aralarında Belediye Başkanı Hamdi Sedefçi’nin oğlu Hakan Sedefçi’nin de bulunduğu 4 kişi tarafından yasal izinle belediye bahçesinde başlatılan, ancak hassas bir detektöre ihtiyaç duyulması nedeniyle 15 Haziran Çarşamba günü durdurulan çalışmalara, yeniden başlanılacağı bildirildi. 
     Hakan Sedefçi, AA muhabirine yaptığı açıklamada, jeofizik mühendisleri tarafından getirilecek detektörün sadece 100-150 metre derinlikteki toprak katmanlarını saptayabildiğini öğrenmeleri üzerine, Rusya’dan maden konusunda uzman profesörlerle görüştüklerini söyledi. 
     Profesörlerin, 29 Haziran Çarşamba günü geleceğini ve çalışmalara devam edileceğini bildiren Sedefçi, onların vereceği bilgiler doğrultusunda hareket edeceklerini kaydetti. 
     Altın arama çalışmalarına 8 Haziran 2005 Çarşamba günü başlanmış, ancak sonuç alınamamıştı. 
     
</TEXT>
</DOC>
