<DOC>
<DOCNO> 358775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sonyas05.html </URL>
<DATE> 2005/07/06/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Madonna küfür etti BBC özür diledi 
</HEADLINE>
<TEXT>

     20 yıl önceki 'Live Aid' konserinden sonra Afrika'daki yoksul halka yardım amacıyla düzenlenen 'Live 8' konseri, televizyon seyircisinin tepkisine neden oldu. 
     Madonna beyaz takım elbise ile başladığı konserinde ilk şarkısından sonra ceketini atıp, konser alanını dolduran 250 bin kişiye esprili bir küfürle seslenmişti. Madonna'nın muhteşem performansı ile dinleyicileri mutlu ederken, televizyon başındaki bazı İngilizleri rahatsız etti. Konseri canlı olarak yayımlayan İngiliz BBC Televizyonu'na izleyicilerden 400 şikayet geldiği açıklandı. 
     
İngiltere'deki yayın yasaları gereği saat 21.00'dan önce küfür içeren programların yayınlanması yasak. 
     Ancak bu konserlerde özellikle Madonna, Robbie Williams ve Snoop Dogg gibi ünlüler seyircileri güldürebilmek için küfürlü ifadeler kullandı. Şikayetlerin ardından BBC'nin basın sözcüsü izleyicilerden özür diledi. 




     
</TEXT>
</DOC>
