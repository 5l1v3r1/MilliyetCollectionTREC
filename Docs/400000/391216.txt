<DOC>
<DOCNO> 391216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sonyas08.html </URL>
<DATE> 2005/10/31/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Dünyanın en eski gözlemevi keşfedildi 
</HEADLINE>
<TEXT>

     Levent ULUÇER DHA 

      ÇİNLİ arkeologlar, Çin’in Shanxi Şanşi eyaletinde tarihi 4 bin 100 yıl öncesine dayanan dünyanın en eski gözlemevini keşfetti. 
     Çin’de bulunan bu gözlemevinin, daha önce dünyanın en eski gözlemevi olarak bilinen, Güney Amerika’daki Maya uygarlığına ait gözlemevinden en az 2 bin yıl daha eski olduğu belirtiliyor. Çin Toplum Bilimleri Akademisi Arkeoloji Enstitüsü’nden He Nu, keşfettikleri bu gözlemevinin insanlığın ilkel toplum dönemine denk geldiğini ve buranın sadece gözlemevi olarak değil tanrılara kurban adamak için de kullanıldığını söyledi. 
     Shanxi’nin Linfen kentindeki Taosi harabelerinde keşfedilen gözlemevinin, dış çeperinin çapı 60 metre, içi ise yarım daire biçiminde ve 40 metre çapında. Arkeologlar, yapı içerisindeki 13 taş sütunun en az 4 metre uzunluğunda olduğunu tahmin ediyorlar. Sütunların, birbirlerine göre yerleştirilen aralıkları sayesinde güneş ışıklarının farklı mevsimlerdeki durumunun görülebiliyor. Arkeologları en çok şaşırtan durumun, mevsimleri belirleyen bu gözlemevindeki zaman sisteminin günümüzde Çin kırsalında geniş bir biçimde halen kullanılan Çin geleneksel takviminden sadece 1 ya da 2 gün sapıyor olması. 
     Bazı gökbilimcilerin, insanların bu gözlemevinden ayı ve yıldızları da gözlemlemiş olabileceklerini de iddia ettikleri bu harabelerin Çin’in 5 efsanevi yönetim devrinde İÖ 2600-1600 yapılmış olabileceği sanılıyor. 
     
</TEXT>
</DOC>
