<DOC>
<DOCNO> 395524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sonspo19.html </URL>
<DATE> 2005/11/16/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Beşiktaşlı futbolcular çabukluk, dayanıklılık ve gol çalışması yaptı 
</HEADLINE>
<TEXT>

     Beşiktaş, Gaziantepspor ile oynayacağı lig maçının hazırlıklarını bugün yaptığı antrenmanla sürdürdü. 
     Siyah-beyazlıların, BJK Nevzat Demir Tesisleri'nde ilk yarım saati basına açık olarak gerçekleştirilen antrenmanına milli takımlarda bulunan Tümer Metin, Okan Buruk, İbrahim Toraman, Ahmed Hassan ile sakatlıkları bulunan Ahmet Dursun, Gökhan Zan, Tayfur Havutçu ve Sergen Yalçın katılmadı. 
     Yaklaşık 1.5 saat süren çalışmada teknik direktör Jean Tigana, futbolculara toplu ısınma hareketlerinin ardından teke tek adam geçme, dayanıklılık, çabukluk ve gol çalışması yaptırdı. Antrenmanın son bölümünde siyah-beyazlılar çift kale maç yaptı. 
     Beşiktaş, bu akşam yapacağı antrenmanla Gaziantepspor maçı hazırlıklarını sürdürecek. 
     
</TEXT>
</DOC>
