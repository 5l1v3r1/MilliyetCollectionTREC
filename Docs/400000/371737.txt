<DOC>
<DOCNO> 371737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/guncel/gun01a.html </URL>
<DATE> 2005/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kulede tek başına 
</HEADLINE>
<TEXT>


121 kişiye mezar olan Rum uçağının düştüğü saatlerde, kontrol kulesinde sadece bir görevlinin olduğu ve aynı anda tam 31 uçağı izlediği belirtildi 

TAKİ BERBERAKİS Atina 

Rum Helios Havayolları'na ait Boeing 737 tipi uçağın 14 Ağustos'ta Atina yakınlarına düşmesi ve 121 kişinin ölmesi ile ilgili soruşturmada ilk fatura, uçağın yaklaşık 1 saat Ege'de kontrolsüz uçuşuna 'aldırmayan' Atina havaalanının kontrol kulesine çıktı. Uçağın düştüğü saatlerde, kontrol kulesinde yalnızca bir memur bulunduğu ve aynı anda 31 uçağı izlediği belirtildi. Uçağın cuma günü bulunan ikinci kara kutusu da, Fransa' daki Sivil Havacılık Güvenlik İnceleme Bürosu' nda, BEA Fransız ve Yunan uzmanlar tarafından deşifre edildi. 

23 dakika uçmuş 
Ancak kara kutunda kayıtlı konuşmalarla ilgili kamuoyuna herhangi bir açıklama yapılmadı. Bazı Rum gazeteleri ise, uçağın kabin görevlisi Andreas Prodromu'nun, uçağın düşüşünen önce, 23 dakika boyunca uçağı kullandığının kesinleştiğini öne sürdü. 

Yunan uçağı acil iniş yaptı 

Yunanistan'da, Sakız Adası - Atina seferi yapan ve 100 yolcusu ile 5 mürettabatı bulunan Aegean Havayolları'na ait bir yolcu uçağı, dün motorunda meydana gelen arıza nedeniyle adaya geri dönerek acil iniş yaptı. 


</TEXT>
</DOC>
