<DOC>
<DOCNO> 363302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/yazar/altan.html </URL>
<DATE> 2005/07/22/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Övünüp durma ihtiyacı, nasıl bir eksikliğin sonucu 
</HEADLINE>
<TEXT>


Niçin övünüyorum 
Niçin övünüyorsun 
Niçin övünüyor 
Niçin övünüyoruz 
Niçin övünüyorsunuz 
Niçin övünüyorlar 
Bireylerde olsun, kurumlarda olsun, toplumlarda olsun, politikada olsun, sporda olsun, sanatta olsun, turizmde olsun, üretim ve ticaret sektöründe olsun övünme grafiği hangi nedenlerden ötürü bazen sakinleşip, bazen yukarı doğru alevleniyor 
Sohbetlerde, bürokratik açıklamalarda, politik nutuklarda, tarihsel değerlendirmelerde, hamasi şahlanmalarda, anısal yaklaşımlarda, tümden övünmeye odaklanmış ülkeler hangileri 

Tepeden bir gözlemin ortaya çıkardığı gerçek gerek bilimde, gerek sanatta, gerek ekonomide, gerek hukukta, gerek özeleştiri ve saydamlaşmada, gerek meslek dallarında çağıyla bütünleşememiş ve çağını temsil etmenin dışında kalmış yörelerde özellikle hamasi ve politik övünmelerin dozunun arttığı... 

İmrenilecek bir yaşamdan nasibini alamamış, sıradan biri olma ezikliğiyle sıradan biri olmadığını kanıtlama özlemleri... 
Sıradan biri olmadığını kanıtlama özlemleri, hangi alanlarda bir tatmin arıyor kendisine acaba 
Hazine'den geçinmeli bir makam sahibi olmakta mı 
Pahalı bir araba sahibi olmakta mı 
Magazin medyasında bir star olmakta mı 
Sporda bir şöhret olmakta mı 
Yoksa ezilmişliğine inandığı kesimlerin ölümü dahi göze almış, bir kahramanı olmakta mı 

Soğuk Savaş yıllarından sonra ortaya tüm dünya nüfusunun -cennetmek n olabilmesi için- İslamın ilkelerini benimsemeyi kabul etmesine dek k firlerle kavganın, yani "cihat"ın sürmesi gerektiğine inanmış "radikal İslam terörü" çıktı... 
Kökten dinci terörün, örgütlenmesiyle silahlanması için gerekli milyarlarca doların kaynaklarını, kimsecikler saydamlaştırmak istemese de Londra Belediye Başkanı'nın son yaptığı açıklama, sinsi hesaplı evrensel politikaların don lastiğini koparmada 
- Vaktiyle "Allahsız komünizm"e ve Sovyetler'e karşı bela çıkarmaları için, kökten dinciliğin kanlanıp canlanmasını biz istemiştik ama sonunda kendi büyüttüğümüz umacı bize döndü... 

Bireylerde ve değişik kurumsal dokularda aşırı boy atan övünme ihtiyacının, psikolojik perspektiflerinden de bakmak gerekmez mi acaba, -kökten dinci kökenli olsun, olmasın- şiddet eylemlerine 
Pahalı araba sahibi olmakla övünmek yerine, "cihat"ın bir fedaisi ve herkesten daha fazla cennetmek n olmakla övünmek yahut inanılmış politik bir kavganın bir kahramanı olmakla övünmek... 

Londra Belediye Başkanı'nın da itiraf ettiği gibi, ezik insanlardaki övünme ihtiyacını gelip geçici politikaların çıkarlarına göre, çok rahat kanalize edebilirsiniz belirli odaklara... 
Ama son toplamda övünme ihtiyacı yine tatminsiz kalırsa başka dikenlerin cadılaşmasına da neden olur... 
Böyle bir açıdan bakıldığında, bazı yörelerdeki övünme grafikleri ve özellikle de hamaset tiryakiliği ruhsal bir ortam hazırlayabilir birtakım ölümcül kaoslara... 

Övünüp durma ihtiyacı, kendiliğinden nasıl durgunlaşma dönemine girer acaba 
Acaba ekonomik bir saydamlaşmayla, tarihsel bir özeleştiriye biraz daha hız verilse... 
"Tabu" ve "dogmalar"la, resmi tarihçilerin uydurma yakıştırmaları mizahın kahkahalı elekleri içine alınsa... 

Örneğin Fatih II. Mehmet'in, İstanbul'un zaptının 40'ıncı günü Edirne'de "Bizans'tan torik balıkları içinde altın aldı hain" suçlamasıyla idam ettirdiği, babası II. Murat döneminden uzantılı Sadrazamı Kara Halil Paşa'nın günümüz siyasetçileriyle birlikte, cellat kemendi altında bir karikatürü yapılsa ve günümüz siyasetçileri "yazı-tura" atsalar 
- Yazı gelirse hain, tura gelirse değil... 
Diye... 

Siyasal tarihimizde adı "hain"e çıkmışlar için, elbirliğiyle "yazı-tura" atma karikatürleri, ne güzel bir dizi olur eğlenceli... 
Maliye Nazırı Cavit Bey hain miydi, değil mi 
- Yazı gelirse hain, tura gelirse değil... 

Övünme ihtiyacına bir tatmin ilacı olarak "kahramanlık" takıntısı, biraz rendelense ve kahramanlık pohpohlamalarıyla kimlerin kazıklanıp, kimlerin beleşinden aynı paye üstünde, saltanat sürdüğü biraz olsun saydamlaştırılsa... 
Çünkü görülüyor ki, politikanın demagojileri, ekonomik dengesizliklerin beşiğini salladığı birtakım belalar da doğuruyor bir yerde... 

Boş verin politikanın kuşaklardan kuşaklara miras kalan beylik cümlesini tekrarlamak dururken ne diye psiko-sosyoloji, msiko-sosyolojiyle uğraşmalı ki... 
- Bu milletin gücü, her türlü sorunun üstesinden gelmeye kadirdir, kimse şüphe etmesin. 
Alkışlayalım arkadaşlar... 
İsteyen de, istediği gibi övünsün... 



</TEXT>
</DOC>
