<DOC>
<DOCNO> 372051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/spor/spo10.html </URL>
<DATE> 2005/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ribery'nin laneti 
</HEADLINE>
<TEXT>


Genç yıldız Galatasaray'dan, bir şampiyonluk görebilmek umuduyla kaçarcasına Marsilya'ya gitmişti. Ancak 4. haftası geçilen Fransa Ligi'nde sadece 1 puan alabilen Mavi - Beyazlılar şimdiden havlu atmış gözüküyor 

KAAN BORA 


Galatasaray'dan adeta kaçarak, Marsilya'ya giden Franck Ribery'nin ayağı yeni kulübüne hiç de uğurlu gelmedi. Fransa Ligi'nde bu sezona şampiyonluk parolasıyla giren ama büyük hayal kırıklığı yaşayan Mavi - Beyazlılar, genç yıldızın forma giydiği dördüncü karşılaşma sonunda da henüz galibiyetle tanışamadı. Marsilya'nın önceki gece Rennes'e deplasmanda 3-2 mağlup olduğu karşılaşmada 90 dakika görev 22 yaşındaki sağ kanat oyuncusu pek varlık gösteremedi. Ev sahibi bu sezonki ilk galibiyetini alırken, konuk ekibin 3 puan hasreti sürüyor. Fransa Ligi'nde 4 maç sonunda sadece 1 puan alabilen Marsilya 19. sırada bulunuyor. 
Ribery'nin Metz'den eski hocası olan ve Marsilya'ya gitmesi için aklını çelen Jean Fernandez de şimdi çok zor günler yaşıyor. Marsilya, Liverpool'dan Djibril Cisse'yi transfer etmek istiyor. Ancak bu da Owen'ın yuvasına dönüşüyle mümkün olabilir. 

Carew ilk kez boş geçti 
Mavi - Beyazlılar'ın tutanacakları tek dal Intertoto Kupası Finali... Fransız temsilcisi bu gece Deportivo'yu 3 farklı yenemezse UEFA Kupası'na katılma hakkını yitirecek. Paris Saint Germain, ligin yeni ekibi Troyes deplasmanında aldığı beraberliğe rağmen zirvedeki yerini korudu. 
Son şampiyon Lyon, sonuncu Nancy karşısında ecel terleri döktü ve Cacapa'nın 90. dakika golüyle 3 puanı kaptı. Carew bu sezon ilk kez bir maçı boş geçti. 

Arsenal'in belalısı Drogba 
Almanya'da kupa haftası vardı. En büyük sürprizi Bundesliga'ya flaş bir giriş yapan Köln'ü 3-1'lik skorla eleyen Kickers Offenbach yaptı. Ev sahibi ekibin Türk yıldızı Suat Türker penaltıdan bir gol attı. 
İngiltere Premier Ligi'nde sezonun ilk derbisinde Chelsea, Arsenal'i Drogba'nın golüyle devirdi ve sahasında ezeli rakibini 10 yıl sonra mağlup etti. Community Shield'de Arsenal'e iki gol atan Drogba böylece bu takıma karşı son 2 maçta rakip ağları 3 kez havalandırdı. 
Maç sonrası küplere binen Arsenal Teknik Direktörü Arsene Wenger, yedikleri golü "Aptalca" olarak niteledi. Mourinho'nun öğrencileri dışında Tottenham, C.Athletic ve M.United da 2'de 2 yaptı. Attığı mükemmel golle Blackburn Rovers'a sezonun ilk galibiyetini getiren Tugay Kerimoğlu ortaya koyduğu başarılı futbolla da yıllanmış şarap görüntüsü verdi. 

Sonkaya ilk maçına çıktı 
Portekiz'de Fatih Sonkaya, Porto formasıyla ilk maçına çıktı. Mavi - Beyazlılar, Dragao'da ilk sınavında Amadora'yı 1-0 devirirken, Fatih 90 dakika sahada kaldı. Serhat Akınlı Anderlecht, 20 Yaşaltı Milli Takım'ın yıldızlarından Sezer Öztürk'ün forma giydiği Antwerp'i 3-1'le geçip, zirve keyfini sürdürdü. Serhat 84 dakika sahada kalırken, Sezer de son 37 dakikada şans buldu. 

HAFTANIN KARMASI 
Carroll West Ham 
Cacapa Lyon 
Ferdinand M.United 
Terry Chelsea 
Conceicao S.Liege 
Tugay Blackburn 
Kallström Rennes 
Alonso Liverpool 
Diallo Beveren 
Jussie Lens 
Mido Tottenham 

HAFTANIN TAKIMI 
LENS 
1998'de Fransa Ligi'nde ilk kez şampiyon olan Lens bu sezon da aynı başarıyı tekrarlamak amacında. Auxerre gibi güçlü bir rakip karşısında aldıkları 7-0'lık galibiyet bunun bir sinyali olabilir. 

HAFTANIN YILDIZI 
JUSSIE FERREIRA Lens 
Cruzeiro'dan Fenerbahçeli Alex'in eski takım arkadaşı olan 22 yaşındaki Jussie Auxerre karşısında attığı iki gol ve futboluyla alkışı hak etti. 

HAFTANIN LEJYONERİ 
TUGAY KERİMOĞLU 
Tugay, Blackburn'ün Fulham'ı yendiği maçta attığı galibiyet golü ve futboluyla adeta 'ben daha bitmedim' der gibiydi. 

HAFTANIN ŞİFRESİ 
1 
Liverpool bu sezon 2 maçta sadece 1 gol atabildi. Morientes, Baros, Cisse gibi süper yıldızlara sahip Kırmızılar'ın hücumda büyük sıkıntı çektiği aşikar... 

BELÇİKA LİGİ Takımlar O G B M A Y P 1.Anderlecht 3 3 0 0 11 1 9 2.S.Liege 3 3 0 0 7 2 9 3.Westerlo 3 2 1 0 4 1 7 3.Lokeren 3 2 1 0 4 1 7 3.C.Bruges 3 2 1 0 4 1 7 6.Charleroi 3 2 1 0 3 0 7 7.Z.Waregem 3 1 1 1 4 3 4 8.Brussels 3 1 1 1 3 2 4 9.Ghent 3 1 1 1 3 4 4 10.Beveren 3 1 0 2 4 4 3 11.Roeselare 3 1 0 2 1 2 3 12.St.Truiden 3 1 0 2 1 3 3 13.Lierse 3 1 0 2 3 7 3 14.Genk 3 0 3 0 2 2 3 15.Louviere 3 0 2 1 1 7 2 16.Germinal 3 0 0 3 1 6 0 17.Mouscron 3 0 0 3 0 5 0 17.Cer. Bruges 3 0 0 3 0 5 0 
SONUÇLAR Lokeren - Brussels 1-0, S.Liege - St. Truiden 2-0, Ghent - Cer. Bruges 1-0, Anderlecht - Germinal 3-1, Beveren - Lierse 4-1, Charleroi - Mouscron 1-0, C.Bruges - Roeselare 1-0, Westerlo - Genk 1-1, Z.Waregem - La Louviere 0-0. 

FRANSA LİGİ Takımlar O G B M A Y P 1.Paris SG 4 3 1 0 8 2 10 2.O.Lyon 4 3 1 0 5 2 10 3.Lens 4 3 0 1 11 3 9 4.Bordeaux 4 3 0 1 4 1 9 5.Nantes 4 2 1 1 6 3 7 6.Auxerre 4 2 1 1 3 7 7 7.Ajaccio 4 1 3 0 5 3 6 8.St.Etienne 4 1 3 0 3 1 6 9.Troyes 4 1 3 0 4 3 6 10.Monaco 4 2 0 2 3 4 6 11.Le Mans 4 1 2 1 5 2 5 12.Nice 4 1 2 1 5 4 5 13.Lille 4 1 2 1 5 5 5 14.Sochaux 4 1 1 2 2 3 4 15.Toulouse 4 1 1 2 2 5 4 16.Rennes 4 1 0 3 3 10 3 17.Strasbourg 4 0 2 2 1 3 2 18.Metz 4 0 2 2 1 6 2 19.Marsilya 4 0 1 3 3 8 1 20.Nancy 4 0 0 4 1 5 0 
SONUÇLAR Troyes - Paris SG 1-1, Toulouse - St. Etienne 1-1, Ajaccio - Le Mans 1-0, Metz - Strasbourg 0-0, Sochaux - Lille 0-0, Bordeaux - Monaco 1-0, Nice - Nantes 1-1, O.Lyon - Nancy 1-0, Lens - Auxerre 7-0, Rennes - Marseille 3-2. 

PREMIER LİG Takımlar O G B M A Y P 1.Tottenham 2 2 0 0 4 0 6 2.Charlton 2 2 0 0 4 1 6 3.M.United 2 2 0 0 3 0 6 4.Chelsea 2 2 0 0 2 0 6 5.West Ham 2 1 1 0 3 1 4 6.W.Bromwich 2 1 1 0 2 1 4 6.M.City 2 1 1 0 2 1 4 8.Liverpool 2 1 1 0 1 0 4 9.Arsenal 2 1 0 1 2 1 3 10.Blackburn 2 1 0 1 3 4 3 11.Everton 2 1 0 1 1 2 3 12.Bolton 2 0 1 1 2 3 1 12.A.Villa 2 0 1 1 2 3 1 14.Birmingham 2 0 1 1 1 2 1 14.Fulham 2 0 1 1 1 2 1 16.M'brough 2 0 1 1 0 2 1 16.Newcastle 2 0 1 1 0 2 1 18.Wigan 2 0 0 2 0 2 0 19.Portsmouth 2 0 0 2 1 4 0 19.Sunderland 2 0 0 2 1 4 0 
SONUÇLAR Bolton - Everton 0-1, Chelsea - Arsenal 1-0, Birmingham - M.City 1-2, Blackburn - Fulham 2-1, Charlton - Wigan 1-0, Liverpool - Sunderland 1-0, M.United - Aston Villa 1-0, Newcastle - West Ham 0-0, Tottenham-M'brough 2-0, W.Bromwich-Portsmouth 2-1 


</TEXT>
</DOC>
