<DOC>
<DOCNO> 358976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/soneko15.html </URL>
<DATE> 2005/07/07/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
İş Bankası medya takip hizmeti için MTM ile devam edecek... 
</HEADLINE>
<TEXT>

     İş Bankası medya takip ve ölçümleme hizmeti için MTM ile devam kararı aldı.. 
     Birlikte çalışacağı reklam ve halkla ilişkiler ajanslarını'' 2005 yılının başında belirleyen İş Bankası, medya ile ilişkilerinin son ayağı olan medya takip ve ölçümleme konkurunu da sonuçlandırdı. 
     Yaklaşık 2,5 yıldır hizmet aldığı MTM Medya Takip Merkezi ile çalışmaya devam kararı alan İş Bankası, bu karara yaklaşık 5 aylık bir değerlendirme sürecinden sonra ulaştı. 
     1999 yılından beri yazılı, görsel ve elektronik basında haber ve reklam takibi yapan MTM, 1000’den fazla basın mecrasını sürekli olarak takip ediyor, raporluyor ölçümleme ve değerlendirmeler yapıyor. Firma, sürekli ve dönemsel olmak üzere, yaklaşık 600 müşterisine hizmet sunuyor. 
     
</TEXT>
</DOC>
