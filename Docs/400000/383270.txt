<DOC>
<DOCNO> 383270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/yasam/axyas02.html </URL>
<DATE> 2005/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktora danışmadan bitki çayı içmeyin 
</HEADLINE>
<TEXT>



Ege Üniversitesi EÜ Eczacılık Fakültesi Farmakognozi Ana Bilim Dalı Öğretim Üyesi Prof. Bijen Kıvçak, ilaç kullanan kişilerin, bitki çayı içerken doktora danışmalarının önemli olduğunu vurguladı. Kıvçak, "En fazla tüketilen papatya ve ıhlamur gibi çayların bile çeşitli ilaçlarla etkileşimi vardır. Örneğin, ısırgan tohumu yararlı olduğu kadar, gizli kalp yetmezliği olan kimselerde kalp krizini tetikleyici rol oynayabilir" dedi. Prof. Kıvçak, son dönemin popüler bitkilerinden ketentohumuyla ilgili de şunları söyledi "Ketentohumu genellikle dövülmüş şekilde satılıyor. İçeriğinde yağlar ve asitler nedeniyle bu bitkinin ezildikten sonraki 2 günde tüketilmesi gerekir. Aksi takdirde ülser ve kanser gibi hastalıklara yol açar." 



</TEXT>
</DOC>
