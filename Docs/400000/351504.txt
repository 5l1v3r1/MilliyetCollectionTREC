<DOC>
<DOCNO> 351504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/soneko27.html </URL>
<DATE> 2005/06/13/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
İş Bankası bireysel kredi faiz oranlarını düşürdü... 
</HEADLINE>
<TEXT>

     İş Bankası'ndan yapılan açıklamaya göre, nakit kredisinde 1-18 ay vadede uygulanan yüzde 2 faiz ile 19-24 ay vadedeki yüzde 2.10'luk faiz, yüzde 1.85'e çekildi. 
     Banka 1 aydan 120 aya kadar olan vadede yüzde 1.50 olan konut kredisi faiz oranını yüzde 1.35'e çekerken, 1-24 ay vadede uyguladığı yüzde 1.65 oranındaki taşıt kredisi faizini de yüzde 1.39'a düşürdü. 
     2. el taşıt kredisinde 1-36 ay vadede uygulanan yüzde 1.80 faiz oranı yüzde 1.59'a indirilirken, dövize endeksli taşıt kredisinde 1-24 ay vadede yüzde 1 olan faiz de yüzde 0,70'e düşürüldü, vade süresi 36 aya uzatıldı. 
     Dövize endeksli konut kredilerinde 13-36 ay vadede uygulanan yüzde 0.75 faiz oranı 0.70'e, 37-120 ay vadede uygulanan faiz ise yüzde 0.80'den 0.75'e çekildi. 
     İş Bankası, 1-18 ay vadede uyguladığı yüzde 0.75'lik, 19-36 ay vadede yüzde 0.85 oranındaki tüketici destek kredi faizini yüzde 1.65'e düşürdü. 
     Maaş kredisine 1-18 ay vadede uygulanan yüzde 1.90 faiz ile 19-24 ay vadede uygulanan yüzde 2 faiz oranı 1.75'e, faturalı alışveriş kredisinde 1-18 ay vadede yüzde 1.90 ile 19-24 ay vadede yüzde 2 olan faiz oranı da yüzde 1.75'e indirildi. 
     Banka, yüzde 4.25 olarak uyguladığı ek hesap faiz oranını da yüzde 3'e çekti. 
     
</TEXT>
</DOC>
