<DOC>
<DOCNO> 350608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sondun02.html </URL>
<DATE> 2005/06/10/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Rusya'dan Almanya'ya iltica... 
</HEADLINE>
<TEXT>

     Rusya’da muhalefetteki liberal Yabloko partisinin üyesi olduğu belirtilen bir kişiye, Almanya’da siyasi sığınma hakkı tanındığı bildirildi. 
     Federal Göçmenler ve Mülteciler Bürosu Sözcüsü Marlene Kerpal, Rus Yabloko partisi yandaşı Oleg Liskin’in 36 ülkesinde tutuklanma tehdidi altında bulunduğunu belirterek, bu tehdidin Liskin’in Yabloko’ya desteğinin yanı sıra başka nedenleri de olduğunu söyledi ancak ayrıntı vermedi. 
     Alman sözcü, kararın tek bir vakayla ilgili olduğunu ve Rusya’daki siyasi ortama ilişkin genel bir değerlendirmeyi yansıtmadığını kaydetti. 
     Kerpal ayrıca, Almanya’da son iki yıl içinde 48 Rus’a siyasi sığınma hakkı tanındığını belirtti. 
     
</TEXT>
</DOC>
