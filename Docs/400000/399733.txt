<DOC>
<DOCNO> 399733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sontur06.html </URL>
<DATE> 2005/12/01/ </DATE>
<TIME> 07.40 </TIME>
<AUTHOR>  </AUTHOR>
<HEADLINE>
Tecavüzcüsünün’ fotoğrafını çekip savcılığa verdi 
</HEADLINE>
<TEXT>

     İsmail AKDUMAN SAMSUN, DHA 

SAMSUN’da 18 yaşındaki E.Y., aldığı alkolün etkisiyle kendisine tecavüz etmekle suçladığı 46 yaşındaki Mustafa Uçar’ın cep telefonuyla fotoğrafını çekip Cumhuriyet Savcılığı’na suç duyurusunda bulundu. Uçar’ın aşk mesajlarını da kanıt olarak sunan E.Y, Mustafa, tecavüz ettikten sonra seninle evleneceğim’ diyerek beni kandırdı'' dedi. 
     Samsun’da ailesiyle birlikte yaşayan ve lise 1'inci sınıftan ayrılan E.A., 8 ay önce tanıştığı evli ve 1 çocuk babası Mustafa Uçar’ın kendisine tecavüz ettiğini öne sürdü. Samsun’da lokanta işleten Mustafa Uçar ile birlikte cep telefonuyla yan yana fotoğnafını çekip Samsun Cumhuriyet Savcılığı’na suç duyurusunda bulunan E.A., şunları anlattı 
     5 ay önce bir teknede Mustafa Uçar ile birlikte 2 arkadaşının da olduğu ortamda alkol aldık. Ardından birlikte esrar içtik. Ben sızdım. Kendisini beni evine götürmüş, sonra tecavüz etmiş. Sabah kalktığımda yatakta kan görünce tecavüze uğradığımı anladım. Bana, Eşimden boşanıp seninle evleneceğim’ dedi. Bu olaydan sonra da bana aşk mesajları geçti. Ancak, bugüne kadar benimle evlenmek için herhangi bir girişimde bulunmadı. Son 1 ay içinde bunalıma girdim. Bir süre de tedavi gördüm.'' Mustafa Uçar’ın kendisiyle son günlerde görüşmek istemediğini öne süren E.A., Kandırıldığımı anlayınca ilaç içip intihara kalkıştım. Ancak başaramadım. Sonra her şeyi aileme anlattım. Savcılığa suç duyurusunda bulunduğumu öğrenince beni ölümle tehdit etti. Her şeye rağmen onun cezalandırılmasını istiyorum'' diye konuştu. 
     Lokanta sahibi Mustafa Uçar, E.Y.'nin hakkında suçduyurusunda bulunduğunu öğrendikten sonra kayıplara karıştı. Polis, Uçar’ı bulmak için araştırma başlattı. 
     
</TEXT>
</DOC>
