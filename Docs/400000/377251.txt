<DOC>
<DOCNO> 377251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/spor/spo12.html </URL>
<DATE> 2005/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk finalist Pierce 
</HEADLINE>
<TEXT>


Fransız raket, ABD Açık Tenis Turnuvası'nda Rus Elena Dementieva önünde ilk seti kaybetmesine rağmen pes etmedi, finale yükseldi 


Teniste sezonun dördüncü ve son büyük organizasyonu olan ABD Açık'ta teklerdeki ilk finalist Mary Pierce oldu. 
12 numaralı seribaşı olan Fransız raket, yarı finalde Rus Elena Dementieva 6 önünde maça kötü başladı. Pierce, ilk seti 6-3 kaybetmesine rağmen daha sonra toparlandı ve 6-2, 6-2'lik serilerle 2-1 galibiyete ulaştı. 30 yaşındaki tecrübeli tenisçi, finalde gece geç saatlerde sona eren Rus Maria Sharapova ile Belçikalı Kim Klijsters arasındaki mücadeleden galip ayrılan raket ile şampiyonluk mücadelesi verecek. 
Erkeklerde ise Roger Federer fırtınası esiyor. Turnuva boyunca sadece Nicolas Kiefer'e tek set veren İsviçreli raket, 11 numaralı seribaşı Arjantinli David Nalbandian'ı 6-2, 6-4, 6-1'lik setlerle 3-0 yenerek, yarı finale yükseldi. Yıl boyunca sadece 3 yenilgi alan Federer, bu maçın ardından da sert zemindeki yenilmezlik serisini 33'e yükseltti. Son şampiyonun yarı finaldeki rakibi ise geçen yılın finalisti Avusturalyalı Lleyton Hewitt oldu. 3 numaralı seribaşı Hewitt, Finlandiyalı Jarkko Nieminen'i 2-6, 6-1, 3-6, 6-3, 6-1 biten 5 set sonunda 3-2 ile devirdi. 



</TEXT>
</DOC>
