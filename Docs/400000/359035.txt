<DOC>
<DOCNO> 359035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonspo02.html </URL>
<DATE> 2005/07/07/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Trabzonspor'da golcü transferinde Kahe'nin adı öne çıktı 
</HEADLINE>
<TEXT>

     Yabancı oyuncu arayışlarını sürdüren Trabzonspor'da, Brezilyalı Deivid De Souza'nın transferi olasılığının zayıfladığı ve forvette Ponte Preta takımının golcü oyuncusu Kahe'nin adının ön plana çıktığı bildirildi. 
     Kulüp yönetim kurulu üyesi Murat Bozoğlu, A.A muhabirine yaptığı açıklamada, Deivid'in transfer olasılığının düşük olduğunu ve bu nedenle Kahe'nin ön plana çıktığını söyledi. 
     Bozoğlu, Kahe'nin transferi konusunda görüşme halinde olduklarını belirterek, ''Bu transfer konusu da her an sonuçlanabilir. Yarına kadar olumlu bir biçimde transferin noktalanacağını düşünüyoruz'' dedi. 
     Bozoğlu, savunmadaysa Goias takımında oynayan Andre Dias ve Ponte Preta takımında forma giyen Rafael Santos'dan birini transfer edeceklerini de sözlerine ekledi. 
     
</TEXT>
</DOC>
