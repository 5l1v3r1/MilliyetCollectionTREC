<DOC>
<DOCNO> 355853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/soneko17.html </URL>
<DATE> 2005/06/27/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Memur ve emekliye zamlı maaş... 
</HEADLINE>
<TEXT>

     Türkan Al AA 

Memur ve emekli maaşları, 1 Temmuz'dan itibaren yüzde 4.1 ile yüzde 6 arasında zamlanacak. 
     2005 yılı Bütçe Kanunu uyarınca memur maaş katsayısı ay başında 0.4010'dan 0.4160'a, taban aylık katsayısı 0.48600'den 0.52075'e, yan ödeme katsayısı ise 0.1260'dan 0.01320'ye yükselecek. 
     Böylece halen 525.25 YTL olan en düşük memur maaşında 31.3 YTL'lik artış olacak ve maaş 556.60 YTL'ye çıkacak. 
     Genel Müdür maaşındaki artış ise 113.6 YTL olacak ve halen 2 bin 716.2 YTL maaş almakta olan genel müdürlerin cebine, 1 Temmuz'dan itibaren 2 bin 829.80 YTL girmeye başlayacak. 
     Halen 670.80 YTL maaş alan işe yeni giren bir öğretmenin, ikinci yarıdaki maaşı 707.70 YTL olurken, 9'un 2'sindeki bir polis memuru da 927.55 YTL maaş almaya başlayacak. Böylece polis memuru maaşında yaklaşık 45 YTL'lik bir artış meydana gelecek. 
     
     CUMHURBAŞKANI'NIN MAAŞINDA DÜŞÜŞ 

     Cumhurbaşkanı Ahmet Necdet Sezer'in yılın ilk yarısında ortalama 13 bin 690 YTL olan ortalama aylık maaşı ise Temmuz-Aralık döneminde gelir vergisinde üst dilimlere ulaşılması nedeniyle ortalama bin 80 YTL düşecek. 
     Böylece 2005 bütçesine konulan ödenek çerçevesinde maaş alan Cumhurbaşkanına, yılın ikinci yarısında ayda ortalama 12 bin 610 YTL maaş ödenecek. 
     Buna karşılık maaşları, katsayı ve göstergeler ile belirlenen Başbakan, Bakanlar ve milletvekillerinde ise Temmuz'dan itibaren ortalama 46 ile 60 YTL arasında bir maaş artışı görülecek. 
     Bu şekilde Başbakan Recep Tayyip Erdoğan'ın halen ortalama 7 bin 250 YTL olan aylık maaşı, ikinci yarıda ortalama 7 bin 300 YTL'ye yükselecek. 
     Bakanlar Kurulu üyeleri ise yılın ikinci yarısında ortalama 7 bin 200 YTL yerine 7 bin 260 YTL maaş almaya başlayacak. Milletvekili maaşı da ortalama 7 bin 4 YTL'den 7 bin 50 YTL'ye çıkacak. 
     
     SÖZLEŞMELİ MAAŞLARI 

     Bütçe Kanunu uyarınca, KİT'lerde sözleşmeli olarak çalışan personelin ücret tavanı da, yüzde 5 dolayında zam görecek ve halen bin 982 YTL olan ücret tavanı, 2 bin 88 YTL'ye yükselecek. 
     
     İŞTE YENİ MAAŞLAR 

     Bazı kamu görevlilerinin yılın ilk 6 aylık dönemi ile Temmuz-Aralık dönemi maaşları YTL olarak şöyle 
     

UNVANLAR İLK 6 AY YTL TEMMUZ-ARALIK 
DÖNEMİ YTL Cumhurbaşkanı ort 13,690.00 12,610.00 Başbakan ort 7,250.00 7,300.00 Bakan ort 7,200.00 7,260.00 Milletvekili ort 7,004.00 7,050.00 Müsteşar 1 4 2,998.90 3,123.30 Genel Md. 1 4 2,716.20 2,829.80 Şube Md-Üniv1 4 949.95 997.30 Memur 9 1 528.00 559.50 Memur 14 2 525.25 556.60 Öğretmen 1 4 836.40 879.50 Öğretmen 9 1 670.80 707.70 İl Valisi 1 4 2,735.60 2,850.15 Kaymakam 7 1 1,089.15 1,141.85 Hakim-1.s 1 4 2,861.70 2,980.50 Hakim 8 1 1,387.75 1,451.40 Başkomiser 3 1 1,070.75 1,122.70 Polis M. 9 2 882.60 927.55 Uz. Doktor 1 4 1,148.15 1,203.15 Doktor 8 3 904.80 950.70 Hemşire-L 12 3 617.55 652.40 Mühen-Şant 1 4 989.25 1,038.20 Teknis.-Bü 12 2 568.75 601.75 Profesör 1 4 2,285.55 2,382.80 Arş. Görev.7 1 795.70 837.20 Vaiz 1 4 776.90 817.75 Avukat 1 4 977.40 1,025.95      
ort - Ortalama tutar. 
Not Aile yardımı alanların maaşına bu yıl için Temmuz'da 67.55 YTL, önümüzdeki yıl ise 80.20 YTL ilave edilecek. 
     
     EMEKLİLERE DE AYNI ORANDA ARTIŞ 

     Yeni katsayılar, memurların yanı sıra emekli maaşlarına da aynı oranda yansıyacak ve 7'nin 9'undan aylık almakta olan bir emeklinin eline, 576.29 YTL yerine 611.60 YTL geçecek. 
     1 Temmuz'dan itibaren emekli Genelkurmay Başkanlarının 3 bin 787.04 YTL olan emekli aylığı 3 bin 941.16 YTL, emekli Anayasa Mahkemesi Başkanlarının 2 bin 640.18 YTL olan emekli aylığı 2 bin 751.40 YTL, emekli genel müdürlerin 2 bin 93.81 YTL olan emekli aylığı ise 2 bin 184.60 YTL düzeyine çıkacak. 
     Halen 3 bin 185.54 YTL olan 25 yıl hizmeti bulunanlar milletvekili emekli maaşı da, ikinci yarıda 3 bin 317.16 YTL'ye yükselecek. 
     
     EMEKLİ AYLIKLARI 

     Bazı memur emeklilerinin, yılın ilk 6 aylık dönemi ile Temmuz-Aralık dönemi maaşları YTL olarak şöyle 
     

UNVANLAR İLK 6 AY YTL TEMMUZ-ARALIK 
DÖNEMİ YTL Genelkurmay Başkanı 3,787.00 3,941.16 Milletvekili 3,185.54 3,317.16 Kuvvet komutanları 2,966.99 3,090.44 Orgeneral-Oramiral 2,640.18 2,751.40 Anayasa Mahkemesi Başk. 2,640.18 2,751.40 Başbakanlık Müsteşarı 2,640.18 2,751.40 Bakanlık Müsteşarı 2,387.55 2,489.32 Korgeneral-Koramiral 2,387.55 2,489.32 Diyanet İşleri Başkanı 2,312.36 2,411.32 Tümgeneral-Tümamiral 2,192.06 2,286.52 Emniyet G.M, Büyükelçi 2,111.86 2,203.32 Tuğgeneral-Tuğamiral 2,093.81 2,184.60 Genel Müdür-Rektör 2,093.81 2,184.60 Profesör 1,973.51 2,059.80 Kıdemli albay 1,669.25 1,744.16 Kaymakam-Başkonsolos 1,478.78 1,546.56 Genel Müdür Yard. 1,385.55 1,449.84 Yarbay 1,305.35 1,366.64 Başmüfettiş Bakanlık 1,305.35 1,366.64 Daire Başkanı 1,115.87 1,170.18 Kıdemli Binbaşı 904.35 950.64 Baş Mühendis-Öğretim Gör. 904.35 950.64 İl Emniyet Md 904.35 950.64 Öğretmen-İl Müftüsü 1 4 714.87 754.08 Şube Müdürü 1 4 690.81 729.12      

     
</TEXT>
</DOC>
