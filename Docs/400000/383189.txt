<DOC>
<DOCNO> 383189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sontur18.html </URL>
<DATE> 2005/10/01/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Teröristler iş makinelerini yaktı 
</HEADLINE>
<TEXT>

     Hatay’ın Dörtyol İlçesi’nde, terör örgütü mensuplarının, özel bir şirketin şantiyesindeki iş makinelerini ateşe verdikleri bildirildi. 
     AA muhabirinin yetkililerden edindiği bilgiye göre, ilçeye bağlı Payas Beldesi Kargıcık Mevkii’nde bulunan ve İskenderun Demir Çelik Fabrikaları’na İSDEMİR maden cevheri taşıdığı belirlenen CADİN firmasının şantiyesine gelen 6 terörist, önce şoförler ve diğer görevlileri bir araya toplayarak cep telefonlarını aldılar. 
     Teröristler, daha sonra görevlilere 2 saat süreyle terör örgütünün propagandasını yaptı. 
     Teröristler, ardından, şantiyedeki bir kepçe, 4 kamyon ve 2 TIR’ı ateşe vererek olay yerinden uzaklaştı. 
     Yetkililer, olayla ilgili soruşturmanın sürdüğünü, kaçan teröristlerin arandığını bildirdiler. 
     
</TEXT>
</DOC>
