<DOC>
<DOCNO> 361379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/soneko38.html </URL>
<DATE> 2005/07/15/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Gima'nın yeni yönetimi belirlendi... Şirket haberleri... 
</HEADLINE>
<TEXT>

     Gima Gıda ve İhtiyaş Maddeleri T.A.Ş'nin yeni Yönetim Kurulu üyeleri belirlendi. 
     Şirketten İMKB'ye yapılan açıklamada, Yönetim Kurulu Başkanı Tunç Mehmet Çapa, Başkan Vekili Murat Özyeğin ile üyeler Asaf Savaş Akad, İbrahim Ethem Bingül, Mehmet Güleşci ve Burhan Sevahil'in görevlerinden istifaen ayrılmış olup, yerlerine Luc Louis EmmanuelDunoyer De Noirmont, Guillaume Gerard Marie Deruyter, Jose Maria Folache Gonzales Parrado, Franck Emile Tassan, Faruk Bilen ve Haluk Dinçer'in atandıkları kaydedildi. 
     
     TRANSTÜRK HOLDİNG 
     Transtürk Holding A.Ş. Yönetim Kurulu, dün itibariyle istifa eden Murakıp Süleyman Geç'in yerine, yapılacak ilk genel kurula kadar görev yapmak üzere diğer murakıp tarafından Güven Alpsar'ın, Yönetim Kurulu üyeliğinden istifa eden Ragıp Can Bolgi'nin istifasıyla boşalan Yönetim Kurulu üyeliğine yapılacak ilk Genel Kurul'un onayına arzolunmak ve ilk genel kurula kadar görev yapmak üzere Süleyman Geç'in atanmasına karar verdi. 
     
     TEKSTİLBANK 
     Tekstil Bankası A.Ş'nin ödenmiş sermayesinin 122 milyon 500 bin YTL'den 145 milyon YTL'ye artırılması sebebiyle ihraç ettiği 22 milyon 500 bin YTL nominal değerli 20. tertip nama yazılı hisse senetlerinin dağıtılmasına, 20 Temmuz 2005 tarihinden itibaren Banka merkezi ile tüm şubeler nezdinde süre kasıtlaması olmaksızın başlanacağı bildirildi. 
     
     MİGROS 
     Migros Türk T.A.Ş'nin Yalı Mahallesi Kanava Mevkii Erdek Balıkesir adresindeki MM Erdek ve Söke Milas Karayolu, 7. Km. Yenidoğan Köyü All Alışveriş Merkezi Söke Aydın adresindeki MM Söke mağazaları bugün satışa açıldı. 
     
</TEXT>
</DOC>
