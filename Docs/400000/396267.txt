<DOC>
<DOCNO> 396267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/yazar/saglam.html </URL>
<DATE> 2005/11/19/ </DATE>
<TIME>  </TIME>
<AUTHOR> Erdoğan SAĞLAM  </AUTHOR>
<HEADLINE>
Bono tahvil istisnası 191.88 YTL 
</HEADLINE>
<TEXT>


Bakanlar Kurulu yetki kullanmazsa bazı vergi ve harçlar yüzde 9.8'lik yeniden değerleme oranı kadar artacak. 
2006'da ödenecek Motorlu Taşıt Vergileri, motor hacmi 1300 cc ve altındaki otomobillerde 278'den 305 YTL'ye çıkacak. 1 - 3 yaş grubunda otomobili bulunanların ödeyeceği vergilerde artış miktarı motor silindir haçmine göre, 27.2 YTL'den 980.8 YTL'ye kadar değişiyor. 

Emlak takdiri değere göre 
Çöp vergisi ile pasaport harçları da artacak. Bir yıllık pasaportların harcı 126.70 YTL'ye çıkacak. Sürücü belgesi harçları da artacak. B sınıfı sürücü belgelerinden alınacak harç 164.70 YTL'ye yükselecek. 
Normalde Emlak Vergisi de her yıl yeniden değerleme oranının yarısı kadar artırılarak uygulanıyor. Ancak 2006 için yeniden değerleme artışı olmayacak. Çünkü 2006'da Emlak Vergisi yeni takdir edilen değerler üzerinden hesaplanacak. Fatura, fiş ve irsaliye düzenlemeyen ve almayanlara kesilecek usulsüzlük cezası 129 YTL'ye çıkacak. Nihai tüketilerden bu cezanın beşte biri alınıyor. Konut kira istisnası 2 bin YTL'den 2 bin 100 YTL'ye, fatura ve amortisman sınırı 480'den 500'ye yükselecek. Vergiden istisna yemek kuponu miktarı 2006'da KDV dahil 9,44 YTL olacak. 
Bono ve tahvilde istisna tutarı 174 bin 33 YTL'den 191 bin 88 YTL'ye çıkacak. Bono ve tahvil faiz gelirleri için uygulanan enflasyon indirimi oranı da belli oldu. Yakında yüzde 53,7 olarak ilan edilmesi bekleniyor. 



</TEXT>
</DOC>
