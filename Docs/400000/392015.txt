<DOC>
<DOCNO> 392015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/sonspo23.html </URL>
<DATE> 2005/11/03/ </DATE>
<TIME> 23.59 </TIME>
<AUTHOR>  </AUTHOR>
<HEADLINE>
Armani Jeans Milano 66 - Efes Pilsen 71 
</HEADLINE>
<TEXT>

     Basketbol ULEB Erkekler Avrupa Ligi B Grubu'nda mücadele eden Efes Pilsen, İtalyan temsilcisi Armani Jeans Milano ekibini, deplasmanda 71-66 yendi. 
     Karşılaşmanın ilk dakikaları dengeli geçerken, 1. periyodun ortalarında üst üste Bulveri ile dış şutlardan sayılar bulan ev sahibi ekip farkı açmaya başladı. 7. dakikada Blair'in basketiyle 19-10 öne geçen İtalyan ekibi, 9. dakikada 25-14 ile farkı 11 sayıya çıkardı ve devreyi de 25-16 önde tamamladı. 
     İkinci periyota daha iyi başlayan ve savunmasında rakibine baskısını daha çok hissettiren Efes Pilsen, Kerem ve Prkacin ile bulduğu sayılarla farkı kapatmaya başladı. 15. dakikada Prkacin ile bulduğu basketle skoru 27-25'e getiren ve farkı 2 ye indiren Türk ekibi, 18. dakikada da Domercant'ın faul atışlarından kazandırdığı sayılarla farkı 1 sayıya düşürdü 31-30 . Devrenin son dakikalarında oyundaki üstünlüğünü eline geçiren Efes Pilsen, 19. dakikada Kaya ile bulduğu basketle maçta 32-31 öne geçti. Türk temsilcisi, kalan saniyeleri de iyi değerlendirerek, devreyi 34-33 önde tamamlamasını bildi. 
     İkinci periyodun son bölümünde takımın skor yükünü sırtlayan Kaya, 3. periyotta da sahneye çıktı. Efes Pilsen karşılıklı basketlerle skorun iki takım lehine sürekli değiştiği 3. periyotta Kaya'nın kazandırdığı sayılarla rakbini takip etti. Bu periyodun son bölümünde attığı sayıllarla bu kez Cenk sahneye çıkarak, takımını taşıdı. Lacivert-beyazlılar, 3. periyodu 54-50 önde geçti. 
     Maçın son periyodunda da üstün oyununu sürdüren Efes Pilsen, ilk yarısında zorlandığı karşılaşmadan 71-66 galip ayrıldı ve lige iyi bir başlangıç yaptı. 
     
     
Salon Forum Hakemler Joan Carles Mitjana xx İspanya , Dubravko Muhviç xx Hırvatistan , İlija Beloseviç xx Sırbistan-Karadağ Armani Jeans Milano Bulveri xx 12, Gigena x, Calabria xx 7, Galanda xx 8, Blair xx 10, Fajardo xx 8, Coldebella xx 9, Shumpert x 6, Vukçeviç xx 6, Schultze x, Cavaliero x Efes Pilsen Popoviç x 2, Domercant xx 6, Granger xx 5, Kaya xxxx 20, Prkacin xx 7, Ender xxx 10, Mustafa x, Kerem Gönlüm xxx 5, Cenk xxxx 15, Mutlu xx 1 1. periyot 25-16 Devre 33-34 Efes Pilsen lehine 3. periyot 50-54 Beş Faulle Çıkanlar 32.08 Bulveri, 38. Galanda Armani Jeans Milano , 33.29 Prkacin, 37.32 Kaya Efes Pilsen 
     
</TEXT>
</DOC>
