<DOC>
<DOCNO> 369494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sondun16.html </URL>
<DATE> 2005/08/13/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
PKK üyesine Almanya ilticacı olarak kalma izni verdi 
</HEADLINE>
<TEXT>

     Terör örgütü PKK üyesi Sait C'ye, örgütten ayrıldığı için ilticacı olarak Almanya'da kalmasına izin verildi. 
     Bremen İdare Mahkemesi, Sait C'nin, ''örgütten ayrıldığını inandırıcı bir şekilde ortaya koyduğu'' gerekçesiyle Almanya'da kalmasına ve Türkiye'ye sınır dışı edilmemesine karar verdi. 
     Sait C, 1990'lı yılların sonunda örgütten ayrıldığı için örgüt üyeleri tarafından izlenmiş, Türkiye'de de yargılanacağı için Almanya'ya gelerek 2001'de iltica hakkı elde etmişti. 
     Türkiye'nin iade talebi üzerine ve Almanya'da terörizme karşı mücadele kapsamında çıkartılan yeni yasalar gereği Yabancılar Dairesi, terörden gerçekte vazgeçmediği ve Almanya'nın güvenliği için tehdit oluşturduğu gerekçesiyle Sait C'nin 2004'de iltica hakkını geçersiz kılmıştı. 
     Bremen İdare Mahkemesi ise, Sait C'nin açıklamalarını inandırıcı bularak iltica hakkını iade etti. 
     
</TEXT>
</DOC>
