<DOC>
<DOCNO> 382546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/soneko10.html </URL>
<DATE> 2005/09/29/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Yapı Kredi Yönetim Kurulu Başkanlığı'na Rüşdü Saracoğlu getirildi 
</HEADLINE>
<TEXT>

     Hisselerinin yüzde 57.4'ü Koçbank'a devredilen Yapı ve Kredi Bankası'nın YKB Yönetim Kurulu Başkanlığı'na Rüşdü Saracoğlu getirildi. 
     YKB'den Borsa'ya gönderilen açıklamada, dün seçilen ve yemin ederek göreve başlayan yönetim kurulu üyelerinin aynı gün yaptıkları ilk toplantıda, Yönetim Kurulu Başkanlığına Rüşdü Saracoğlu'nun, Yönetim Kurulu Başkan Vekilliğine Andrea Moneta'nın, denetimden sorumlu komite üyeliklerine Federico Ghizzoni ve Dr. Füsun Akkal Bozok'un seçilmesine karar verildiği belirtildi. 
     
     GENEL MÜDÜR KEMAL KAYA 

     Bu arada toplantıda, Genel Müdür Osman Reha Yolalan'ın ayrılmasıyla boşalan genel müdürlük görevine Kemal Kaya'nın atanabilmesini teminen, Bankacılık Düzenleme ve Denetleme Kurulu'na BDDK başvurulması ve 7 işgünü içinde olumsuz cevap alınmadığı takdirde göreve atanmasının karara bağlandığı da bildirildi. 

     
</TEXT>
</DOC>
