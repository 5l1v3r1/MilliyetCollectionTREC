<DOC>
<DOCNO> 372844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sonspo26.html </URL>
<DATE> 2005/08/25/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
İşte Fenerbahçe'nin zorlu ekibi Milan... 
</HEADLINE>
<TEXT>

     Fenerbahçe’nin Avrupa Şampiyonlar Ligi’ndeki rakibi İtalya’nın AC Milan kulübü adeta kupa koleksiyoncusu. 
     1899 yılında kurulan AC Milan, 1963, 1969, 1989, 1990, 1994, ve 
     2003 yıllarında toplam 6 kez Avrupa Şampiyon Kulüpler Kupası’nı, 1968 
     ve 1973 yıllarında 2 kez Avrupa Kupa Galipleri Kupası’nı, 1989, 1990, 1994 ve 2003 yıllarında 4 kez Avrupa Süper Kupası’nı, 1969, 1989, 1990 yıllarında da 3 kez de Kıtalararası Kupa’yı müzesine götürdü. İtalya Ligi Serie A’da 17 kez şampiyonluğa ulaşan AC Milan, 5’er kez İtalya Kupası ve İtalya Süper Kupası’nı kazanma başarısını gösterdi. Avrupa kupalarına toplam 38 kez katılan İtalyan temsilcisi, 272 maçta 148 galibiyet, 64 beraberlik aldı, 60 kez yenildi. 
     
     GEÇEN SEZON FİNAL OYNADI 
     İtalyan ekibi AC Milan, Avrupa Şampiyonlar Ligi’nde geçen sezon final oynadı. 
     İstanbul Atatürk Olimpiyat Stadı’nda oynanan finalde İngiltere’nin Liverpool takımı karşısında ilk yarıyı 3-0 galip kapayan AC Milan, ikinci yarıda 3 gol yiyince normal süre berabere bitti. Penaltı atışlarında rakibine boyun eğen İtalyan ekibi kupayı kazanamadı. 
     
     TÜRK TAKIMLARI İLE 8 KEZ KARŞILAŞTI 
     AC Milan bugüne dek Avrupa kupalarında Türk takımları ile 8 kez karşılaştı. 
     Galatasaray ile 3, Beşiktaş ile de 1 kez eşleşen AC Milan, oynadığı 8 maçın 5’ini kazanırken, 2 kez yenildi, 1 kez de berabere kaldı. İtalyan ekibi, Türk takımlarının attığı 10 gole, 20 golle yanıt verdi. 
     İlk olarak 1962-63 sezonunda Galatasaray ile Avrupa Şampiyon Kulüpler Kupası’nda eşleşen AC Milan 2 maçı 3-1 ve 5-0’lık skorlarla kazandı. 
     1999-2000 sezonunda yine Galatasaray ile bu kez Avrupa Şampiyonlar 
     Ligi’nde eşleşen AC Milan ilk maçı 2-1 kazanıp, İstanbul’da 3-2 kaybetti. 
     2000-2001 sezonunda da Beşiktaş ile Şampiyonlar Ligi’nde 
     karşılaşan AC Milan 4-1 ve 2-0’lık skorlarla 2 maçta da galip geldi. 
     Aynı sezon Galatasaray ile de aynı ligde eşleşen İtalyan ekibi 2-2 berabere kalıp, İstanbul’daki maçta 2-0 yenilmekten kurtulamadı. 
     
     AC MİLAN’IN KADROSU 
     Bu sezon İnter’den Christian Vieri’yi kadrosuna katan AC Milan’ı Carlo Ancelotti çalıştırıyor. 
     Maçlarını 82 bin 955 kişilik Giuseppe Meazza Stadı’nda oynayan AC Milan’da 13 yabancı futbolcu forma giyiyor. 
     AC milan’ın kadrosu şöyle 
     Kaleciler 
     Dida Brezilya , Dimitrios Eleftheropoulos Yunanistan , Valerio Fiori, Zeljko Kalac Avustralya 
     Savunma 
     Paolo Maldini, Cafu Brezilya , Alessandro Costacurta, Marek Jankulovski Çek , Kakha Kaladze Gürcistan , Alessandro Nesta, Dario Simic, Jaap Stam Hollanda 
     Orta Saha 
     Massimo Ambrosini, Gennaro Ivan Gattuso, Kaka Brezilya , Andrea Pirlo, Manuel Rui Costa Portekiz , Clarence Seedorf Hollanda , Serginho Brezilya , Johann Vogel İsviçre 
     Forvet 
     Alberto Gilardino, Filippo Inzaghi, Andriy Shevchenko Ukrayna , Christian Vieri 
     
</TEXT>
</DOC>
