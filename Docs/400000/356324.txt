<DOC>
<DOCNO> 356324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonspo48.html </URL>
<DATE> 2005/06/28/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Beşiktaş, Güven Kocabal ve Adem Dursun ile de sözleşme imzaladı 
</HEADLINE>
<TEXT>

     Beşiktaş, yeni transferleri Güven Kocabal ve Adem Dursun ile 2'şer yıllık sözleşme imzaladı. 
     2 futbolcu, BJK Nevzat Demir Tesisleri'nde düzenlenen törende, kendilerini 2 yıllığına siyah-beyazlı renklere bağlayan sözleşmeye imza attılar. 
     Törende, Beşiktaş Kulübü Asbaşkanı ve Futbol Şubesi Sorumlusu Kıvanç Oktay ile yönetim kurulu üyesi Murat Ürünsak da hazır bulundu. 
     Kıvanç Oktay, yaptıkları sözleşme karşılığında Güven'in 165 bin YTL garanti para, 25 bin YTL de maç maşına, Adem'in ise 250 bin YTL garanti para, 12 bin 500 YTL de maç başına ücret alacağını açıkladı. 
     Oktay, 2 oyuncunun da Beşiktaş'ta başarılı olacağına inandıklarını söyledi. 
     İstanbulspor'da 16 yılını geçirdiğini belirterek, ilk transferini Beşiktaş'a gelerek gerçekleştirdiğini belirten Güven, ''İstanbulspor'da güzel günler geçirdim. Daha iyisini Beşiktaş'ta yaşamak istiyorum. İnşallah önce Beşiktaş, sonra da ben hedeflerime ulaşırım'' diye konuştu. 
     Adem Dursun ise imza töreninden sonra yaptığı açıklamada, çok çalışarak takımına yararlı olmak istediğini bildirdi. 
     İmza töreninde Güven 70, Adem de 2 numaralı formayı giydi. 
     
</TEXT>
</DOC>
