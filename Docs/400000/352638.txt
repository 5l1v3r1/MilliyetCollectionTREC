<DOC>
<DOCNO> 352638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sonspo23.html </URL>
<DATE> 2005/06/16/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
İşte Galatasaray'ı şok eden imza 
</HEADLINE>
<TEXT>

     İhsan DÖRTKARDEŞ DHA 

FRANSA’nın ünlü takımlarından Marsilya’ya giderek Galatasaray camiasına büyük şok yaşatan Franck Ribery’nin imza töreni, Fransız televizyonlarında da geniş yer buldu. 
     Geçen hafta Galatasaray’dan parasını alamadığı için dönmeyeceği belirtilen ancak, Galatasaray yönetimi tarafından yalanlanan haber gerçek oldu. Özellikle müthiş sürati ile sarı kırmızılı taraftarların da gözbebeği olan Ribery, dün bu sezon Fransa Ligi'ni 5. sırada bitiren Marsilya’ya imza attı, yeni takımının formasını giyerek objektiflere poz verdi. Fransız televizyonlarından da yayınlanan imza töreninde Ribery’nin oldukça neşeli olduğu gözlendi. 
     Fransız televizyon kanalları, Ribery'nin imza törenini sık sık ekrana getirdi. Marsilya yöneticileri bu transfere büyük önem verdiklerini dile getirirken, Ribery de, Fransa'ya geldiği için çok mutlu olduğunu vurguladı. 
     

     
</TEXT>
</DOC>
