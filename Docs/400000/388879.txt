<DOC>
<DOCNO> 388879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sonyas02.html </URL>
<DATE> 2005/10/22/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Nikahın ardından yamaç paraşütüyle atlayış yaptılar 
</HEADLINE>
<TEXT>

     Erdoğan CANKUŞ FETHİYE Muğla , DHA 

MUĞLA'nın Fethiye İlçesi'nde yaşayan her kisi de 44 yaşındaki İngilizler David Osmond ve Jackie Chrisholm, Babadağ'da uzatmalı sevgilileri yine ikisi de 40 yaşındaki sevgilileri Marc Biggs ve Mandy Rhodes ile dünyaca ünlü yamaç paraşütü parkuru Babadağ'da evlendi. birir kız çocukları da bulunan 4 İngiliz, nikah sonrası çiftetelli oynadı, daha sonra da Babadağ'dan yamaç paraşütü ile atladı. 
     İngiliz Marc Biggs ve Mandy Rhodes, kendileri gibi birlikte yaşayan David Osmond ve Jackie Chrisholm ile bundan 20 yıl önce, oturdukları İngiltere'nin Coventry şehrinde kilisede tanıştı. Arkadaşlıkları dostluğa dönüşen çiftler, 4 yıl önce Ölüdeniz'in Hisarönü Mevkii'nde birer villa satın alarak Fethiye'ye yerleşti. Kısa bir süre önce evlenmeye karar veren İngilizler, nikahlarını da birlikte kıydırmak istedi. Evlenmek için, dünyaca ünlü yamaç paraşütü parkuru Babadağ'ın 1970 metrelik parkurunu seçen çiftlerin nikahını Ölüdeniz Belediye Başkanı Keramettin Yılmaz, bir piknik masasında kıydı. Marc Biggs'in tanıklığını Kadir Numanoğlu, eşi Mandy'nin tanıklığını kızları Cathy yaptı. David Osmond'un tanıklığını Erdem Demir, eşi Jackie'nin tanıklığını ise yine kızları Sophie yaptı. Yamaç paraşütü pilotlarının alkışları eşliğinde nikah masasından kalkıp davul zurna eşliğinde çiftetelli oynayan yeni evliler, daha sonra da usta pilotların eşliğinde Babadağ'dan Belceğiz Plajı'na atladı. Gelinlerden Jackie, önce atlamaktan korkup ağladı. Ancak yamaç paraşütü pilotlarının ikna etmesiyle o da atlayışı gerçekleştirdi. 
     
</TEXT>
</DOC>
