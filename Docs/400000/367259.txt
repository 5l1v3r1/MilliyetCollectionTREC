<DOC>
<DOCNO> 367259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/yazar/akyol.html </URL>
<DATE> 2005/08/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa, Kıbrıs, Türkiye 
</HEADLINE>
<TEXT>


SORULAR, sorular, sorular... Durumun ne kadar karmaşık olduğunu gösteren sorular Gümrük Birliği'nin genişletilmesine ilişkin Ek Protokol'ü imzalamış olmak, Rum yönetimini tanıma anlamına gelir mi 
Muhalefete ve 9. Cumhurbaşkanı Demirel'e göre, evet, tanıma anlamına gelir 
Peki siz olsaydınız ne yapardınız Bunun cevabı yok 
Fransa, Ek Protokol'ün imzalanmasının tanıma anlamına gelmediğini biliyor ve şimdi Türkiye'nin önüne taş koymak amacıyla, 3 Ekim'de müzakerelerin başlaması için Türkiye'nin Rum yönetimini tanımasının şart olduğunu söylüyor 
Bu durumda bir soru daha Türkiye 3 Ekim'de müzakerelerin başlaması uğruna Rum kesimini tanıyacak mı 
Bu sorunun cevabı net "Kesinlikle hayır..." 
Belki Türkiye'nin önüne daha fazla çıkacak soru şu Türkiye Rum yönetimini tanımıyor ama Gümrük Birliği gereği, Türk limanlarını ve havaalanlarını Rumlara açmak gerekmeyecek mi 
Ankara'nın cevabı 
"Asla Kesinlikle hayır Ne biz, ne başka bir hükümet... Avrupa'da kimse, bu arada Paris de böyle bir hayale kapılmasın " 

ANKARA kararlı fakat resmi açıklamalarında "yumuşak" bir dil kullanıyor. Ben böyle deyince muhatabım düzeltti 
- 'Yumuşak' yerine 'soğukkanlı' demek daha iyi olur 
Avrupa patolojik bir içe kapanma nöbeti yaşıyor Fransız şovenizmi bu süreçte başı çekiyor hem AB Anayasası'nı reddederek, hem Türkiye'ye karşı hasmane bir tavır takınarak. 
Cumhurbaşkanı Chirac da Başbakan Villepin de Türkiye'ye karşı, Fransız basınını bile hayrete düşüren açıklamalar yapıyor ama Türk düşmanı olduklarından değil. Fransızların kapıldığı şovenizm nöbeti üzerinden siyaset yapmak için 
Türkiye karşıtlığı, Avrupa'daki "içe kapanma"nın adeta simgesi 
Ankara düşünüyor ki, Avrupa ile yüksek tansiyonlu tartışmalara girmek, Türkiye hakkında Avrupa'da cepheleşmeler yaratmak Türkiye'nin aleyhine olur 
Onun için gerçekten "soğukkanlı" olmamız lazım. 

FRANSA, Kıbrıs'ı bahane ederek 3 Ekim'de müzakerelerin başlamasını engelleyebilir mi 
Hayır. Çünkü 17 Aralık kararı Komisyon'da ittifakla alındı ve Fransa'nın bunu engellemesi için, "Hayır, Türkiye ile müzakerelere başlamıyoruz" diye yeniden "ittifakla" karar almaları gerekir. Bu imk nsız. 
Ayrıca İngiltere gibi dost bir ülkenin ve Blair gibi vizyon sahibi bir liderin dönem başkanı olması, olumlu bir faktördür. 
Fakat belli ki, müzakere süreci çok çetin geçecek asap bozucu birçok "frenk" oyunuyla karşılaşacağız. 
Bu noktada iki konunun önemini vurgulamak isterim 
Türkiye asla Rum kesimini tanıyamaz, bırakın tanımayı, liman ve havaalanlarını Rumlara asla açamaz. Bu, Lozan kadar, Misak-ı Milli kadar önemlidir. Sonunda üyelik olsa da olmasa da "müzakere süreci"nden istifade ediyoruz. İşte ekonomideki olumlu gelişme yabancı sermaye girişinin 15 milyara doğru gitmesi, bir yılda 1 milyon 288 bin kişiye ekonominin istihdam yaratması, petrol fiyatlarına rağmen enflasyonun düşmesi... Bunda ekonomi politikaları kadar "AB süreci"nin de payı büyük... Bu sürecin hukuk devleti yapılanması için olumlu etkilerini de biliyoruz. 
Netice Rum'a hiçbir taviz yok "AB süreci"nden yararlanmaya devam... 
Sonunda üyelik var veya yok o, on yıl sonraki mesele. 



</TEXT>
</DOC>
