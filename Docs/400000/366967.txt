<DOC>
<DOCNO> 366967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sondun28.html </URL>
<DATE> 2005/08/04/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Japon Başbakan, 'uzayda şehriye yemeğinin tadını' sordu 
</HEADLINE>
<TEXT>

     Japonya Başbakanı Juniçiro Koizumi, uzay mekiği Discovery'deki Japon astronotla uydu telefonuyla yaptığı görüşmede, astronota ''uzayda şehriye yemeğinin tadının nasıl olduğunu'' sordu. 
     Koizumi, Japon astronot Soiçi Noguçi ve mekik komutanı Eileen Collins ile çeşitli konularda sohbet etti. 
     Japonya Başbakanı, astronota, uzayda tüketim için özel olarak hazırlanmış şehriye yemeğinin tadının nasıl olduğunu da sormayı ihmal etmedi. Koizumi, ''Bay Noguçi, uzay şehriyelerini tattım. Ancak bunların tadı uzayda nasıl İyi mi '' diye sordu. 
     Noguçi de ''Uzay şehriyeleri gerçekten benim de sabırsızlıkla tatmayı beklediğim bir şeydi. Bunların lezzetinin Dünya'dakine çok yakın olduğunu görünce şaşırdım'' yanıtını verdi. 
     Koizumi, Collins'e de kendisini her gün televizyonda izlediğini ve çok etkilendiğini söyledi. 
     
</TEXT>
</DOC>
