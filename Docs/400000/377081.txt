<DOC>
<DOCNO> 377081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sonsiy08.html </URL>
<DATE> 2005/09/09/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
CHP'li Kurtulmuşoğlu Meclis’in olağanüstü toplantıya çağrılmasını istedi 
</HEADLINE>
<TEXT>

     CHP Ankara Milletvekili Muzaffer Kurtulmuşoğlu, Meclis’in olağanüstü toplantıya çağrılmasını istedi. 
     Kurtulmuşoğlu, TBMM’de düzenlediği basın toplantısında, terörün hangi isim altında olursa olsun, hiçbir şekilde mazur görülemeyeceğini ifade etti. Siyasi parti liderleri ve sivil toplum örgütlerinin bir araya gelerek mutabakat sağlamaları gerektiğine değinen Kurtulmuşoğlu, "Bu kargaşadan siyasi rant bekleyenler, tarih önünde sorumlu olacaklardır" dedi. 
     İktidar ve muhalefeti ile bir an önce terör zirvesi toplanması çağrısında bulunan Kurtulmuşoğlu, son olayları görüşmek üzere TBMM Başkanı’nın Meclis’i olağanüstü toplantıya çağırmasını istedi. 
     CHP’li Kurtulmuşoğlu, ayrıca günlerdir halkı sağduyuya çağıran köşe yazarları ile DİSK Genel Başkanı Süleyman Çelebi’ye bu olaylar karşısında gösterdikleri hassasiyetten dolayı teşekkür etti. 
     
</TEXT>
</DOC>
