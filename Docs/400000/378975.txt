<DOC>
<DOCNO> 378975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/soneko48.html </URL>
<DATE> 2005/09/16/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Hazine gelecek hafta iki tahvil ihalesi yapacak... 
</HEADLINE>
<TEXT>

     Hazine gelecek hafta, ABD Doları ve Avro cinsinden iki tahvil ihalesi yapacak Hazine Müsteşarlığı'ndan yapılan açıklamaya göre, 20 Eylül Salı günü biri dolar diğeri Avro cinsinden olmak üzere, 5 yıl vadeli, 6 ayda bir kupon ödemeli, değişken faizli iki devlet tahvili ihalesi gerçekleştirecek. 
     Buna göre 5 yıl vadeli 6 ayda bir kupon ödemeli değişken faizli dolar cinsinden tahvil ihalesinde satılacak kağıtlar, 21 Eylül Çarşamba ihraç edilirken, geri ödeme tarihi 15 Eylül 2010 olarak belirlendi. 
     Söz konusu tahvil, LIBOR 1,60 yıllık 182 günlük kupon ödemeli olup, ilk kupon ödeme tarihi 22 Mart 2006 olarak belirlendi. 
     Kupon ödemeleri, 6 aylık LIBOR oranına 1,60 puan eklenerek bulunacak, yıllık faiz oranı üzerinden hesaplanacak. İlk kupon ödemesine ait faiz oranı 19 Eylül Pazartesi günü duyurulacak. 
     İhalede katılımcılar, 10,000 ABD Doları üzerinden fiyat teklifinde bulunacak. Söz konusu tahvilin kupon tarihleri ise 22 Mart 2006, 20 Eylül 2006, 21 Mart 2007, 19 Eylül 2007, 19 Mart 2008, 17 Eylül 2008, 18 Mart 2009, 16 Eylül 2009, 17 Mart 2010 ve 15 Eylül 2010 olacak. 
     
     AVRO CİNDEN TAHVİL İHALESİ 
     Yine 20 Eylül tarihinde, 21 Eylül valörlü olmak üzere, 15 Eylül 2010 itfa tarihli, 5 yıl vadeli, 6 ayda bir kupon ödemeli, değişken faizli Avro cinsinden devlet tahvili ihalesi yapılacak. 
     Söz konusu tahvil, Avro için geçerli olan LIBOR 1,80 yıllık 182 günlük kupon ödemeli olup, ilk kupon ödeme tarihi 22 Mart 2006 olarak belirlendi. İlk kupon ödemesine ait faiz oranı 19 Eylül 2005 Pazartesi günü duyurulacak. 
     İhalede katılımcılar 10,000 Avro üzerinden fiyat teklifinde bulunacak. Söz konusu tahvilin kupon tarihleri ise 22 Mart 2006, 20 Eylül 2006, 21 Mart 2007, 19 Eylül 2007, 19 Mart 2008, 17 Eylül 2008, 18 Mart 2009, 16 Eylül 2009, 17 Mart 2010 ve 15 Eylül 2010 olarak saptandı. 
     
</TEXT>
</DOC>
