<DOC>
<DOCNO> 351360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/guncel/gun02.html </URL>
<DATE> 2005/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kimse beni zorla bir yerde tutmadı' 
</HEADLINE>
<TEXT>


Eski Bakan Akarcalı, Peker'in dava dosyasında iddia edildiği gibi 'bir şirket devri için zorla kapalı mek nda' tutulmadığını açıkladı 

İSTANBUL Milliyet 

Sedat Peker'in dava dosyasındaki ifadelerde, baskı ve tehditle kapalı mek nda 13 saat tutulduğu öne sürülen kişiler arasında adı geçen eski Bakan ve Milletvekili Bülent Akarcalı, bunun bir "çalışma toplantısı" olduğunu belirterek, zorlama ve baskı olmadığını söyledi. 
Peker ve beraberindeki 72 kişinin yargılandığı davanın iddianamesinde, Peker'le birlikte yargılanan Yılmaz Turan ve adamlarının, Diomed ve Plasset ilaç şirketlerinin devri için Tuzla'da bir pastanede baskı uyguladıkları belirtiliyor. İfadelere göre, baskı yapılan kişiler arasında Bülent Akarcalı da bulunuyor. 

'Gizli ortak değilim' 
Akarcalı, Milliyet'e gönderdiği yazılı açıklamada, şöyle dedi 
"Hayatımın hiçbir döneminde zorla bir yerde tutulmadım. Herkese açık bir mek nda ve biri Ankara diğeri İstanbul barosuna kayıtlı iki avukatın huzurunda yapılan görüşmelerin zor ve baskı altında yapıldığı iddiası gerçeği yansıtmıyor. İfadesinde baskı gördüğünü iddia eden Nuri Sezen'den böyle bir baskı olduğunu hissettirecek hiçbir bilgi almadım. 
İki avukatın önderliğinde tamamen meşru bir zeminde ve halka açık bir mek nda yapılan bir çalışma toplantısında en ufak gayri meşru bir durum veya tutumda kolluk kuvvetlerine haber vermekte tereddüt etmezdim. 
Benim Diyomed'le gizli bir ortaklığım yoktur. Benim Diyomed'e açık, seçik maddi ve manevi desteğim olmuş ve gerektiğinde de maddi desteğimin karşılığında yüzde 10 oranında ortak olabileceğim, söze bağlı olarak kabul edilmişti. Diyomed'e verdiğim destek hiçbir yönü ile yasalarla, kamu ahlak ve vicdanıyla ters düşecek bir şekilde olmamıştır." 




</TEXT>
</DOC>
