<DOC>
<DOCNO> 364219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sonyas22.html </URL>
<DATE> 2005/07/25/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Atlas Okyanusu'ndaki bir adadaki dev sıçanlar canlıları yok ediyor... 
</HEADLINE>
<TEXT>

     Atlas okyanusunun güneyinde yer alan ve İngiltere’ye ait olan Gug adasındaki dev sıçanların, albatros ve fırtınakuşu gibi çok sayıda deniz kuşunu parçalayarak öldürdüğü bildirildi. 
     "La Royal Society for the Protection of Birds" adlı çevre koruma kuruluşundan yapılan açıklamada, adadaki dişi albatros ve fırtınakuşlarına saldıran sıçanların sayısının 700 bin civarında olduğu belirtildi. 
     Kuruluşun açıklamasında, İngiltere’deki sıçanlardan üç kat daha büyük olan bu sıçanların saldırılarını gece yaptığı kaydedildi. 
     Bu katliamdan şu ana kadar sadece 2000 çift albatrosun kurtulabildiğine dikkat çekilen açıklamada, kurumun gözlemlerine göre katliam şöyle gelişiyor İlk önce bir sıçan dişi kuşa saldırıyor ve kuşun kanı diğer sıçanları da cezbediyor. Yaralı kuşun, sıçanların dişleri arasındaki ölümü birkaç gün sürüyor. 
     İngiltere’ye ait olan Tristan da Cunha takımadalarında bulunan Gug adası, 10 milyon kuşla dünyada en iyi korunan ada ekosistemlerinden biri. 
     Kurumda biyolog olarak görev yapan Geoff Hilton, "Bu felaket önümüzdeki on yılda birçok türün yok olmasına yol açabilir" dedi. 
     Kurumun sözcüsü Cath Harris de sıçanların buraya muhtemelen 19. 
     yüzyılda gemiler tarafından getirildiğini, diğer adalara göre iklimin daha yumuşak olmasının sıçanların burada üremelerine olanak verdiğini söyledi. Kurumun açıklamasında, bu sıçanlara karşı, zehirleme de dahil olmak üzere, çeşitli önlemlerle ilgili araştırmaların yapıldığı belirtildi. 
     
</TEXT>
</DOC>
