<DOC>
<DOCNO> 350130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sonyas13.html </URL>
<DATE> 2005/06/08/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Orgazm sorunu genetik çıktı 
</HEADLINE>
<TEXT>

     Kadınlarda orgazm genlere bağlı. Britanyalı bilim adamlarının 1397 kadın ikiz üzerinde yaptığı araştırma, kadınların orgazm sorunlarının temelinde kalp hastalığı, anksiyete bozukluğu ve depresyonda olduğu gibi genlerin rol oynayabileceğini gösterdi. St Thomas Hastanesi'nden Dr. Tim Spector, kadınlarda orgazm konusunda görülen farklılığın yüzde 34-45'inin altında yatan nedenin genetik farklılık olduğunu söyledi. Biology Letters dergisinde yayımlanan araştırma, tek yumurta ikizlerinde orgazm olma sıklığının çift yumurta ikizlerinden yüksek olduğunu ortaya koydu. Bu biyolojik etkinin yalnızca yetiştirilme tarzı, din veya ırk gibi özelliklerle bağdaştırılamayacağı, genetik etkinin açık olduğu belirtildi. Kadınların yüzde 12-15'i orgazm olmazken, bu oran erkeklerde yüzde 2. Kadınların ortalama orgazm olma süresi de 12 dakika. 
     
</TEXT>
</DOC>
