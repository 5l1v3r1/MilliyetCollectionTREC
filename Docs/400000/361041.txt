<DOC>
<DOCNO> 361041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/soneko50.html </URL>
<DATE> 2005/07/14/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa rekorla kapandı 28.500 
</HEADLINE>
<TEXT>

     İMKB Bileşik Endeksi, bugünkü 2. Seansın sonunda 28,500.87 puana ulaşarak yeni bir tarihi rekorla kapandı. 
     Endeksin, seans sonunda ulaştığı bu değer yeni bir seans içi zirveyi de oluşturdu. 
     Bugünkü 1. Seansta 114.30 puan ve yüzde 0.41 oranında artarak 28,176.22 puandan kapanan endeks, ikinci seansta da yükselişini sürdürdü. Endeks 2. Seansta 324.65 puan ve yüzde 1.15 artarak 28,500.87 puana ulaştı. 
     Endeks günlük bazda ise 438.95 puan ve yüzde 1.56 oranında artış gösterdi. 
     Endeksin bundan önceki seans içi rekoru 28,409.54 puanla, kapanış rekoru da 28,396.17 puanla 28 Şubat 2005 günü gerçekleşmişti. 
     Endeks 2. seansa, 6.84 puan artarak 28,183.06 puandan başladı. Seansın ilk yarısını 28,339.92 puandan geçen endeks, en düşük 28,109.74 puana gerilerken, en yüksek olarak kapanışta ulaşılan 28,500.87 puanı gördü. 
     2. seans kapanışında, mali endeks 500.31 puan artarak 42,803.79 puana, sanayi endeksi 184.54 puan artarak 22,865.56 puana ve hizmetler endeksi 201.77 puan artarak 14,486.26 puana yükseldi. 
     Böylece ilk seansa göre, mali grup hisseler ortalama yüzde 1.18, sanayi grubu hisseler ortalama yüzde 0.81 ve hizmet grubu hisseler ortalama yüzde 1.41 değer kazandı. 
     2. seansta işlem gören toplam 305 hisse senedinden 153'ü değer kazandı, 87'si değer yitirdi, 65 hisse senedinin fiyatında değişiklik olmadı. 
     2. seansta, 687 milyon 612 bin 642 YTL'lik işlem hacmi kaydedildi. Günlük işlem hacmi, 1 milyar 301 milyon 516 bin 290 YTL olarak hesaplandı. 
     2. seansta Doğan Holding, İş Bankası C , Koç Holding, Turkcell ve Erdemir en çok işlem gören hisse senetleri oldu. 
     
</TEXT>
</DOC>
