<DOC>
<DOCNO> 362276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/siyaset/siy06.html </URL>
<DATE> 2005/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınır ötesi olumsuzluk doğurur 
</HEADLINE>
<TEXT>


YASEMİN ÇONGAR Washington 


Başbakan Tayyip Erdoğan'ın, "PKK'ya karşı gerekirse sınır ötesi operasyonda bulunuruz" sözlerine ABD Dışişleri Bakan Yardımcısı Daniel Fried'den yanıt geldi. TSK'nın Irak sınırında sıcak takip yapmasının ya da sınır ötesinde müdahalede bulunmasının "En iyi eylem" biçimi olmayacağını söyleyen Fried, Irak'a bir askeri kuvvetin daha girmesinin olumsuzluklar doğurabileceğine dikkat çekti. 
Washington Ensitüsü adlı fikir kuruluşunun düzenlediği yıllık "Özal Konferası"nda soruları yanıtlayan Fried, PKK ya karşı Türk halkının tepkisini anladıklarını ifade etti. Fried, "Başarılı, güvenlikli ve demokratik bir Irak, PKK'nın yuvası ya da barınağı olamaz" dedi. 

'Washington'dan destek yok' 
Fried, ısrarlı sorular üzerine, ABD'nin ya da TSK'nın Irak'ta PKK'ya karşı bir askeri operasyonunun Washington'dan destek bulmadığını da açıkça belirtti. "Hemen askeri bir önlem"in gerektiği yönüdeki görüş konusunda da Fried, "Burası, sıcak takipten ve sınır ötesi eylemden basit birşeymiş gibi konuşulacak bir yer değil. Bu basit bir iş değil. Bölgeye bir askeri kuvvetin daha girmesi ciddi olumsuz sonuçlar doğurabilir" diye konuştu. 


</TEXT>
</DOC>
