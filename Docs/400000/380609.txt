<DOC>
<DOCNO> 380609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sonsiy16.html </URL>
<DATE> 2005/09/22/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Erdoğan Benim Ofer ile bir görüşmem olmadı 
</HEADLINE>
<TEXT>

     Başbakan Recep Tayyip Erdoğan, "TÜPRAŞ ve Galataport ihalelerinde usulsüzlük iddialarını kabul etmem mümkün değil" dedi. 
     Erdoğan, "Türkiye Vergi Şampiyonları" Ödül Töreni’nden ayrılırken, basın mensuplarının sorularını yanıtladı. 
     Başbakan Erdoğan, bir gazetecinin, "TÜPRAŞ ve Galataport ihaleleri ile muhalefetin sert eleştirileri var. Usulsüzlük iddiaları var. Yüce Divan gündeme getiriliyor. Bununla ilgili ne diyeceksiniz " sorusunu şöyle yanıtladı 
     "TÜPRAŞ ve Galataport ihalelerinde usulsüzlük iddialarını kabul etmem mümkün değil. Bunların hepsi maalesef Türkiye’deki bu süreci olumsuz olarak izleme gayreti içinde olanların, bu süreci engellemek isteyenlerin, Türkiye’nin bu ekonomik sıçrama sürecini geçmişte olduğu gibi engelleme gayreti içerisinde olanların yakıştırmalarından başka bir şey değil. 
     Yıllarca bu ülkede ’Niçin özelleştirme bu kadar ağır gidiyor, niçin özelleştirme yapılamıyor ’ diyenler şimdi de ne yapacaklar, ’Burada usulsüzlük var’ diyecekler. Şimdi Türk Telekom’da rakam nerelerdeydi, bizim dönemimizde nerelere çıktı Bunu hazmedemeyenler, bunu engellemek isteyenler maalesef bu tür yakıştırmalar yapmak suretiyle kafa bulandırmaktan başka bir şey yapmıyorlar. TÜPRAŞ ve Galataport ile ilgili konu henüz bizim önümüze gelmiş değil. Gelecek, göreceğiz ve bakacağız, burada herhangi bir şey var mı, yok mu Varsa biz de bunlara karşı gereği neyse onu yaparız." Başbakan Erdoğan, bir gazetecinin, "İnceleme başlattığınız doğru mu " sorusuna şu yanıtı verdi 
     "Hayır benim verdiğim böyle bir talimat yok. Bunların hepsi yalandır. Zaten bu yalana artık çok alıştık. Bu açıdan, bu yakıştırmalara ayrıca üzülüyorum. Türkiye hızla yürümektedir. Bu konuda medya destek olması gerekirken, bir şeyler araştırmanın, aramanın gayreti içerisinde. Benim kimseyle, mesela ifade edildiği gibi, Sayın Ofer ile Başbakanlık’ta veya bir başka yerde görüşmem olmadı. Kaldı ki her müteşebbisle görüşürüm. Özelleştirmeye katılmak isteyenlerle görüşürüm. Görüşmemi engelleyecek bir şey mi var Bütün medyanın, basının önünde yapılan açık artırma var. Bu açık artırmayı hepimiz izliyoruz. Millet de izliyor. Ondan sonra bu yakıştırmayı yapmak çok çirkin değil mi " Erdoğan, "TÜPRAŞ’ın bir kısım hissesinin satışının gizli olduğu" yönünde haberler bulunduğunun hatırlatılması üzerine, şöyle konuştu 
     "Olur mu öyle şey Bunların hepsi, hamiline yapılmış olan satışlar. İsteyen gider satın alır. Kalkıp da kimsenin engelleme hakkı yoktur. Kim burada daha fazla parayı verirse, onlar bunu alır. 
     Geçmişte ’En fazla parayı kim verirse ona satarım’ diyenler, şimdi kalkıp, buna karşı direniş içine giriyorlar. Bunlar çok çirkin. 
     Türkiye’nin önünü kimse kesmesin. Ama bilsinler ki, kesemezler. Millet bunları mahkum eder. Devlet şu anda, bu ülkenin yararına olacak ne varsa, bunu yapmaktadır. Burada yerli sermaye de yabancı sermaye de bu rekabete girebilir. Ve bunun içinde yer almasından, bizim memnun olmamız lazım." 
     
</TEXT>
</DOC>
