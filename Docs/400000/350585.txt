<DOC>
<DOCNO> 350585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/yasam/yas01.html </URL>
<DATE> 2005/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpeklerim olmadan asla 
</HEADLINE>
<TEXT>


Aydüz Yalçın, komşusunun aldırdığı mahkeme kararıyla evden uzaklaştırılan 2 köpeğinin dönmesi için gün sayıyor 

GÖKHAN KARAKAŞ İstanbul 

Bostancı Bağdat Caddesi'ndeki Aksöz Apartmanı'nda kiracı olan Aydüz Yalçın, 8 yıl Golden Retviver cinsi Boni ve Bobo isimli köpekleriyle yaşadı. 
Ancak 2 yıl önce Yalçın ile üst kat komşusu Ayşe Emel Coşkun'un arası açıldı. Coşkun, apartman sakinlerinden imza toplayarak, köpeklerin apartmandan gitmesi için Kadıköy Adliyesi'nde dava açtı. 
Boni ve Bobo'nun apartmandan uzaklaştırılmasına, dava masrafı ve vek let ücreti 398.63 YTL'nin Yalçın'ın ödemesine karar verildi. 

Kiracı taşındı ama... 
Temyize giden Yalçın, köpeklerini Mayıs 2005'te bir köpek pansiyonuna verdi. Bu arada iki kadın birbirine dava açtı. Kartal 2. İcra Mahkemesi, 5 bin YTL teminat yatırılması halinde köpeklerin dava sonuçlanana kadar evlerine dönmelerine karar verdi. Ancak, Yalçın parayı bulup yatıramadı. 
Bu arada, Coşkun apartmandan ayrılınca, Yalçın, komşularından köpeklerden rahatsız olmadıklarına dair imza alıp mahkemeye sundu. Şimdi Yalçın'ın umudu, 12 temmuzdaki duruşmada, köpeklerine dönüş kararı çıkması. 

Günde 2 saat yetmiyor 

Boni ve Bobo'ya kavuşmak için gün sayan Aydüz Yalçın, "Eşimin ölümünden sonra tek tesellim köpeklerimdi. Şimdi onları günde 2 saat görüyorum. Eve dönmelerini bekliyorum" dedi. 


</TEXT>
</DOC>
