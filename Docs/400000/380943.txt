<DOC>
<DOCNO> 380943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonspo37.html </URL>
<DATE> 2005/09/23/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Eriş "Futbol adına olumlu işler yaparak istediğimiz sonucu aldık" 
</HEADLINE>
<TEXT>

     Vestel Manisaspor Teknik Direktörü Levent Eriş, futbol adına olumlu işler yaparak Trabzonspor karşısında istedikleri sonucu aldıklarını söyledi. 
     Eriş, maçın ardından düzenlediği basın toplantısında, iki takımın da maç öncesinde kritik bir noktada olduğunu belirterek, "Biz de kazanmak istiyorduk. Futbol ve pozisyon zenginliği adına olumlu işler yaparak istediğimiz puanı aldık" dedi. 
     Eriş, oyuncularını aldıkları galibiyetten dolayı kutlayarak, "16 maçtır sahasında yenilmeyen bir Trabzonspor’u yenmek kolay değildi. 
     Oyuncularıma güveniyorum. İlerleyen haftalarda daha iyi olacağımızı biliyoruz" diye konuştu. 
     Vestel Manisaspor’un 2 golünü atan Meduna ise gol atmaktan çok takımın galip gelmesinin önemli olduğunu belirtti. 
     Attığı ilk golden sonra Trabzonspor taraftarlarına yaptığı harekette kötü bir niyetinin olmadığını da kaydeden Meduna, "Eğer birilerinin zoruna gittiyse özür diliyorum" dedi. 
     Maç içinde Trabzonspor yönetimini istifaya davet eden bordo-mavili taraftarlar, Vestel Manisaspor’u alkışladılar. 
     Trabzonsporlu taraftarlar maçın ardından protokol tribününün önünde toplanarak kulüp başkanı Atay Aktuğ ve yönetim kurulu stattan ayrılmana kadar protestolarını sürdürdüler. 
     
</TEXT>
</DOC>
