<DOC>
<DOCNO> 392813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sonsiy18.html </URL>
<DATE> 2005/11/07/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Başbakanlık sözcüsü Karamanlis'in ziyaret tarihi belirlenmedi 
</HEADLINE>
<TEXT>

     Başbakanlık Sözcüsü Akif Beki, Yunanistan Başbakanı Kostas Karamanlis’in Türkiye yapacağı ziyaretin tarihinin henüz belirlenmediğini ifade etti. 
     Beki, Başbakanlık Merkez Bina’da gazetecilere yaptığı değerlendirmede, Yunanistan Başbakanı Karamanlis’in Türkiye’ye yapmayı planladığı ziyaretin ertelendiğine ilişkin haberler üzerine, her iki liderin daha önce ziyaret konusunda mutabık kaldıklarını anımsattı. 
     Her iki liderin "ziyaret arzularının devam ettiğini" ifade eden Beki, uygun bir tarih belirleme çalışmalarının resmi kanallar üzerinden yürütüldüğünü, ancak her iki liderin yoğun programı olduğunu söyledi. 
     Karamanlis’in Türkiye’ye yapacağı ziyaretin "ertelendiğine" ilişkin basında yer alan haberlerin hatırlatılması üzerine de Beki, Yunan makamlarından kendilerine böyle bir bilginin gelmediğini belirterek, "Belirlenmemiş bir tarihin ertelenmesi söz konusu değildir" dedi. 
     
</TEXT>
</DOC>
