<DOC>
<DOCNO> 396542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/son/sonspo14.html </URL>
<DATE> 2005/11/20/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Konyaspor 2 - Ankaragücü 0 Maç sonucu 
</HEADLINE>
<TEXT>

     Turkcell Süper Ligi'ndeki Konyaspor- Ankaragücü maçı, ev sahibi takımın 2-0 üstünlüğüyle tamamlandı. 
     11. dakikada, Tayfun'un sol çaprazdan yerden pasında, ceza alanı içinde topla buluşan Belal'ın kale önünde sert vuruşunda, meşin yuvarlak az farkla üstten auta çıktı. 
     18. dakikada, sol kanattan Erhan'ın ortasında Ankaragücü defansının arkasında kendini unutturan Murat'ın vuruşunda meşin yuvarlak, kaleci Orkun'da kaldı. 
     21. dakikada, Erman'ın sol kanattan kullandığı taç atışında ceza alanı içinde topa iyi yükselen Tayfun'un meşin yuvarlağı indirdiği El Saka, kale önündeki kafa vuruşuyla takımını 1-0 öne geçiren golü attı. 1-0 
     Bu golden sonra Ankaragücü taraftarının bulunduğu yeşil tribünde gerginlik çıktı. Kötü tezahüratta bulunan, sahaya ve yan tribündeki Konyaspor taraftarına bazı cisimler atan Ankaragücü taraftarına çevik kuvvet müdahale etti. Müdahale sonrasında taraftarlar yatıştırıldı. 
     30. dakikada, Niyazi'nin sol kanattan yaptığı ortada arka direk önünde topla buluşan Umut'un vuruşunda, meşin yuvarlak direğe çarparak auta çıktı. 
     34. dakikada, sağ kanattan Yasin'in ortasında ceza sahasında Tayfun'un indirdiği meşin yuvarlakla buluşan Belal'ın sert şutunda top, yan direğe çarparak auta çıktı. 
     İlk yarı Konyaspor'un 1-0 üstünlüğüyle tamamlandı. 
     
     İKİNCİ YARI 

     60. dakikada, Birol'un sol kanattan pasında ceza alanı çizgisi üzerinde topla buluşan Umut'un yerden sert şutunda meşin yuvarlak Özden'de kaldı. 
     70. dakikada, Zafer'in sol çaprazdan yaptığı kısa pasta, ceza alanı içinde topla buluşan Erman'ın sert vuruşunda meşin yuvarlak az farklı üstten auta çıktı. 
     75. dakikada, sağ kanattan Niyazi'nin yaptığı ortada ön direkte kaleciyle karşı karşıya kalan Deniz'in yerden vuruşunda, meşin yuvarlak kaleci Özden'de kaldı. 
     84. dakikada, orta sahadan Erman'ın uzun pasında ceza alanı dışında topla buluşan Volkan'ın ceza alanına girdikten sonraki vuruşunda meşin yuvarlak ağlarla buluştu. 2-0 
     Maç, Konyaspor'un 2-0 üstünlüğüyle tamamlandı. 
     

Stat Atatürk. Hakemler Bülent Demirlek xxx, Muhittin Gürses xxx, Volkan Narinç xxx. Konyaspor Özden xxx, Yasin xxx Dk. 87 Levent , El Saka xxx, Ümit Bozkurt xx, Erhan xxx, Mustafa xx, Erman xx, Zafer xxx, Murat Hacıoğlu xxx Dk. 80 Volkan xxx , Tayfun xx Dk. 60 Ömer xx , Belal xx. Ankaragücü Orkun x, Sedat xx, Hakan x, Zengue xx, Niyazi xx, Deniz x, Evren Erdemir x Dk. 72 Nuri x , Abdurrahman xx Dk. 59 Emre xx , Heverton xx Dk. 65 Batista x , Birol xx, Umut x. Goller Dk. 21 El Saka, Dk. 84 Volkan Konyaspor . Sarı Kartlar Dk. 44 Zafer Konyaspor , Dk. 90 Deniz Ankaragücü .      
</TEXT>
</DOC>
