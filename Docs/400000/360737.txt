<DOC>
<DOCNO> 360737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/soneko42.html </URL>
<DATE> 2005/07/13/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
İmar Bankası iflas masasına başvurular başladı... 
</HEADLINE>
<TEXT>

     İmar Bankası iflas masasına başvurular başladı. 
     Tasarruf Mevduatı Sigorta Fonu'dan TMSF ödenmeyen tutarlar ile fazlaya ilişkin talebi olanların başvurularını yapacakları iflas masası ''Büyükdere Caddesi Doğuş Han No 42-46 Mecidiyeköy İstanbul'' adresinde faaliyet göstermeye başladı. 
     Başvurular nedeniyle bina çevresinde alınan güvenlik önlemleri de dikkat çekti. 
     Alacak talebinde bulunanlar, Ziraat Bankası Gayrettepe Şubesi'nde bulunan ''Müflis Türkiye İmar Bankası T.A.Ş. İflas Dairesi''nin 42307858-5006 numaralı hesabına 18.20 YTL başvuru harcını yatırdıktan sonra, gerekli belgeler ile birlikte başvurularını yapabiliyor. 
     Bir ay boyunca devam edecek başvuralar posta yoluyla da yapılabilecek. 
     Şahsen başvurularda oluşturulan takvime göre, vatandaşlık numarasının son rakamı 0-1 olanlar bugün, 20, 27 Temmuz ile 3 Ağustos tarihlerinde, 2-3 olanlar yarın, 21, 28 Temmuz ile 4 Ağustos'ta, 4-5 olanlar 15, 22, 29 Temmuz ile 5 Ağustos'ta, 6-7 olanlar 18, 25 Temmuz ile 1 ve 8 Ağustos tarihlerinde, 8-9 olanlar 19, 26 Temmuz ile 2 ve 9 Ağustos tarihlerinde başvurabilecekler. 
     
</TEXT>
</DOC>
