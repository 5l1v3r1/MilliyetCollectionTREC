<DOC>
<DOCNO> 384005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sonyas03.html </URL>
<DATE> 2005/10/04/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Ünlülerin şaşırtan takıntıları 
</HEADLINE>
<TEXT>

     Alman Bunte dergisi pop müziğin Latin kraliçesi Jennifer Lopez'den Madonna'ya kadar 11 ünlü ismin vazgeçemedikleri saplantılarını sıraladı. 
     Dünyaca ünlü yıldızların da, herkes gibi takıntıları var. Alman Bunte dergisi pop müziğin Latin kraliçesi Jennifer Lopez'den Madonna'ya kadar 11 ünlü ismin vazgeçemedikleri saplantılarını sıraladı. İşte beyazperdede, podyumlarda ve sahnelerde gördüğümüz ünlüler ve ilginç takıntıları... 
     
     Jennifer Lopez 

     Latin yıldız, şarkıcı eşi Marc Anthony'ye yemek servisini çıplak yaptığını itiraf etmişti. Şimdi de, eşiyle mum ışığında yemek yerken de giyinmeyi pek sevmediğini söyleyen seksi yıldız, 'Bu bende bir alışkanlık oldu' diyor. Lopez, üzerine bir şey giymeden eşiyle birlikte kahvaltı etmeyi de çok seviyor. 
     
     Michelle Pfeiffer 

     Michelle Pfeiffer, atacağı her adımı önceden hazırladığı bir programa göre yapıyor. Bir gün öncesinden ertesi gün için plan-program çıkaran ünlü aktris, bu listeyi asla ihlal etmediğini söylüyor. Böylece yaşayacağı olası kaostan da kurtulmuş oluyor. 
     
     Sandra Bullock 

     Adeta bir 'ev kuşu' olan güzel oyuncu, Teksas'taki evinde tamirat işleriyle kendisi ilgileniyor. Bullock, özel olarak dizayn ettirdiği evinde musluk ya da benzeri bir tamirat olduğunda bizzat 'el atıyor'. Güzel yıldız, bunun için kendisinden beş yaş küçük aktör eşi Jesse James'tan da 35 yardım almıyor. 
     
     Hugh Grant 

     Pembe dizi hayranı olan Hugh Grant, televizyondaki dizilerin saatlerini bir yere not ediyor. Grant, 'Bazen günlerce koltuğumda ard arda dizileri seyrediyorum' diyor. İngiliz aktör, film çekimlerinde bile dizi izliyor. 
     
     Halle Berry 

     Oscar ödüllü yıldız tam bir narsist. Eski Bond Kızı'nın evinde kendisine ait 4 metre uzunluğunda dev bir posteri de asılı. Posterin yanında ise kendisiyle ilgili gazetelerde çıkan güzel haberler, fotoğraflar ve sinema filmlerinden kareler bulunuyor. 
     
     Julia Roberts 

     İkiz bebekleri olan Julia Roberts'ın 'örgü' takıntısı var. 'Özel Kadın', film çekimi aralarında bile sık sık ikizlerine örgü örü-yor. Televizyonun karşısına geçtiğinde en büyük zevkinin bu olduğunu söyleyen Roberts, 'Bazen elimdekini bitirmeden yatamıyorum. Bu bende adeta takıntı haline geldi' diyor. 
     
     Gisele Bündchen 

     'Evinin hizmetçisi' tam ona uygun bir deyim. Çünkü Brezilyalı güzel modelin temizlik takıntısı bulunuyor. Bunun yüzünden evine gelen hizmetçileri sürekli kovan 25 yaşındaki Bündchen, evde olduğu zamanlarda elinden bezi bırakmıyor. Toz görmekten nefret eden Leonardo Di Caprio'nun sevgilisinin evi 'Bal dök yala' denilecek kadar temiz. Bündchen, 'Yerleri özellikle kendim temizliyorum' diyor. 
     
     Madonna 

     Dünyaca ünlü pop yıldızı Madonna, hayvanların ruhlarından korkuyor. Bu yüzden de İngiltere'deki çiftlik evinin yakınlarında birçok noktaya üzerinde 'avlanma yasağı' bulunan tabelalar yerleştirtti. 
     
     Elizabeth Hurley 

     İngiliz oyuncu Elizabeth Hurley, fazla yemek yememek için en lüks restoranlara giderken bile yanına mutlaka çocuklar için yapılmış minyatür kaşık ve çatalını alıyor. 
     
     Boris Becker 

     Kortların eski prensi Boris Becker'in takıntısı temizlikle ilgili. Becker günde üç kez duş almazsa kendini kirli hissettiğini söylüyor. Vücut hijyenine çok önem veren Becker, bir giydiğini bir daha giymiyor. 
     
</TEXT>
</DOC>
