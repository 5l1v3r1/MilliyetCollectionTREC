<DOC>
<DOCNO> 351342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/son/sonyas05.html </URL>
<DATE> 2005/06/12/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Şarkı söyleyen bank 
</HEADLINE>
<TEXT>

     Kıkırdayan çöp tenekeleri ile güneş çıktığında birbirlerine sokulup şarkılar söylemeye başlayan kanepeler Britanya'da görücüye çıktı... 
     İnteraktif teknolojiler sayesinde, parklar, sokaklar daha eğlenceli hatta 'yaşayan' yerler halini alacak. Yakında sağa sola koşuşturan ve aralarında kıkırdaşan robot çöp bidonları, güneş çıktığında şarkı söylemeye ya da birbirlerine sokulmaya başlayan park bankları görürseniz şaşırmayın. 
     Britanyalı sanatçıların interaktif tasarımları Cambridge'de sergileniyor. Greyworld grubunun ürettiği altı robot çöp bidonu ve park bankının güneş enerjisiyle çalıştığı açıklandı. Greyworld'den Andrew Shoben, "İlk bakışta sıradan birer çöp bidonu ve park bankı gibi görünüyor olabilirler. Oysa her birinin ayrı ayrı karakterleri var" dedi Shoben, aralarındaki 'karakter' farklılıklarının zamanla daha da belirginleşeceğini iddia etti. Shoben, "Zamanla bir çöp bidonunun diğerine bağlandığını, sohbet edip kıkırdaşdıklarını görebilecekseniz" diye konuştu. 
     Robot eserlerin sergileneceği 'Junction'ın sanatsal ve idari yöneticisi Paul Bogen de oldukça iddialı "Bunlar büyük eserler çünkü çok eğlenceliler. Sanat sadece teorik bir kavram olmakla kalmamalı, insanları eğlendirmeli." Bogen'in tek endişesi, 110 bin sterlinlik yaklaşık 264 bin YTL bir bütçeyle üretilen '12 kafadar'ın çalınabilecek olması. 
     
</TEXT>
</DOC>
