<DOC>
<DOCNO> 371202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sonsiy06.html </URL>
<DATE> 2005/08/19/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
İçişleri Genelgesi Kamu binaları Kızılay'a verilsin 
</HEADLINE>
<TEXT>

     İçişleri Bakanı Abdülkadir Aksu, valiliklerden kamu binalarını kan bankası kurması amacıyla bedelsiz olarak Türk Kızılayı’na vermesini istedi. 
     Aksu, valiliklere gönderdiği genelgede, Kızılay’ın kan ve kan ürünleri konusunda yeni bir yapılanmaya girdiğini ve yapılan yasal değişiklerle de kan dağıtımından sorumlu olacağını ifade etti. Aksu, Kızılay’ın bir yıl içinde tüm illeri kapsayacak şekilde Bölge Kan Merkezleri-Kan Merkezleri-Kan İstasyonları-Kan Alma Birimi şeklinde organizasyonlara gireceğini belirterek Valilerden şu istekte bulundu 
     "Türk Kızılayı’nın İl ve ilçelerimizde kurulacak Kan Merkezleri için kamuya ait kullanılmayıp atıl durumda bulunan 2-5 kat arası, en az temeli 250 metrekare olan binalara Lojistik Depolar için de yine afet riski bulunan İllerdeki kullanılmayıp atıl durumda bulunan 2000-4000 metrekare arası lojistik depo amacıyla kullanılabilecek binalara ihtiyacı bulunmakta olup, yukarıdaki kapsamda olan binaların uzun vadeli, bedelsiz olarak Türk Kızılayı’na tahsis edilmesi konusunda yardımcı olunmasını rica ederim." 
     
</TEXT>
</DOC>
