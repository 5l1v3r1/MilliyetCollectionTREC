<DOC>
<DOCNO> 374402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sonsiy04.html </URL>
<DATE> 2005/08/31/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
CHP'de kınama alan vekillere kongre davetiyesi yok 
</HEADLINE>
<TEXT>

     CHP Ankara İl Başkanlığı, Cumartesi günü yapacağı kongre için CHP Yüksek Disiplin Kurulu YDK tarafından kınama cezası alan milletvekillerine davetiye göndermedi. Kınama cezası alan vekiller arasında Ankara Milletvekilleri Mehmet Tomanbay, İsmail Değerli ve Muzaffer Kurtulmuşoğlu da bulunuyor. 
     ANKA’nın edindiği bilgiye göre, CHP Ankara İl Başkanlığı CHP YDK’nın 18 Şubatta hakkında kınama cezası verdiği milletvekillerine Kongre davetiyesi göndermedi. Tüzük gereği, kınama cezası alanların bir yıl süre ile parti organlarına seçilememesi dolayısıyla İl delegesi de olmayan vekiller arasında Mehmet Tomanbay, İsmail Değerli ve Muzaffer Kurtulmuşoğlu da bulunuyor. CHP YDK’nın hakkında kınama cezası verdiği vekiller şunlar 
     "Mehmet Tomanbay Ankara , Hasan Aydın İstanbul , Hüseyin Özcan Mersin , Ersoy Bulut Mersin-SHP’ye katıldı , İsmail Değerli Ankara , Muzaffer Kurtulmuşoğlu Ankara , Erdoğan Kaplan Tekirdağ , Nejat Gencan Edirne , Züheyir Amber Hatay-Anavatan’a katıldı , Ahmet Güryüz Ketenci İstanbul-SHP’ye katıldı , Muharrem Toprak İzmir , Muharrem Eskiyapan Kayseri-Bağımsız , M. Siyam Kesimoğlu Kırklareli , Sefa Sirmen Kocaeli , Turan Tüysüz Şanlıurfa-Anavatan’a katıldı ." 
     İL’DEN 14 KINAMA 
     CHP Ankara İl Başkanlığı Çalışma Raporu’nda yer alan bilgilere göre, 28 Eylül 2003 ile 8 Ağustos 2005 yılları arasında İl Disiplin Kurulu’na 58 kişi sevk edildi. Bunlardan 24 üye hakkında geçici ihraç, 14 üye hakkında kınama, 2 kişi 
     hakkında uyarı verilirken, 2 kişi hakkında ise ceza verilmemesine karar verildi. 6 kişinin soruşturması ise halen devam ediyor. İl Disiplin Kurulu’na sevk edilenler üyeler arasında 16 kişiyle Altındağ İlçesi başı çekerken onu sırasıyla 13 kişiyle Etimesgut, 7’şer kişiyle Çankaya, Gölbaşı ve Sincan İlçeleri izledi. 
     
</TEXT>
</DOC>
