<DOC>
<DOCNO> 394872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sontur07.html </URL>
<DATE> 2005/11/14/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Şemdinli'de lise öğrencilerinden "eğitimi boykot" yürüyüşü 
</HEADLINE>
<TEXT>

     Hakkari’nin Şemdinli İlçesi’nde bir grup lise öğrencisi, ilçede meydana gelen olayları protesto etmek için yürüyüş yaptı. 
     Cumhuriyet Meydanı’nda toplanan bir grup Şemdinli Lisesi öğrencisi, ilçe çıkışına kadar sloganlar atarak yürüdü. 
     Yürüyüş sonrasında Cumhuriyet Meydanı’nda toplanan öğrenciler adına basın açıklaması yapan F.Ç, olayların failleri yakalanana kadar eğitimi boykot etmeye devam edeceklerini söyledi. 
     Bu olaylar nedeniyle yarım yamalak eğitim aldıklarını dile getiren F.Ç, olaylar nedeniyle bölgeye öğretmenlerin gelmediğini ifade etti. 
     Üniversite sınavında Türkiye’nin diğer illerindeki öğrencilerle aynı sınava girdiklerini kaydeden F.Ç, eğitimdeki sorunların düzeltilmesini istediklerini belirtti. 
     
</TEXT>
</DOC>
