<DOC>
<DOCNO> 386544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/siyaset/siy05.html </URL>
<DATE> 2005/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Partileri bitiriyorlar' 
</HEADLINE>
<TEXT>


ANKARA Milliyet 


CHP Genel Başkanı Deniz Baykal, partisinde yaşanan istifaları "siyasi hayatın çürümesi olarak" değerlendirdi. 
CNN Türk'te "Tarafsız Bölge" programına katılan Baykal, istifaların "sürpriz" olmadığını vurgulayarak, "Bunları önceden biliyorduk. Ön seçimle gelen bir arkadaşımız AKP'ye geçmişti. Bu tür insanlar CHP'yi ve diğer siyasi partileri bitiriyorlar" dedi. 

'Düşündürmesin' 
Başka istifa beklentisine ilişkin Baykal, "Başka istifalar olmaması lazım. Ciddi tartışmalar yaşadık. O tartışmalarda bazı arkadaşlarımız elverişsiz bir konuma sürüklendiler. Bu yaşananları Türkiye'de siyasi hayatın çürümesi olarak değerlendirmek gerekir. Bu istifalar sizi de düşündürmesin bizi de" dedi. 
CHP'nin milletvekili transferlerine karşı olduğunu savunan Baykal, "Gerçek bir samimi siyasi paylaşma olmadan buna izin vermeyiz. Transfere asla izin vermeyiz" dedi. 


</TEXT>
</DOC>
