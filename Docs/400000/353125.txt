<DOC>
<DOCNO> 353125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/ekonomi/eko03.html </URL>
<DATE> 2005/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İkiz kuleler özelde olsaydı şimdi kendini finanse etmişti 
</HEADLINE>
<TEXT>



İnşaat ve emlak piyasası son günlerde Tekel'in Ankara'daki ikiz kulelerinin 70 milyon dolara TOBB'a satılıp satılmayacağını konuşuyor. 
Kelimenin tam anlamıyla Türkiye'de "ölü yatırım"ın en iyi örneği sayılabilecek Çankaya Lodumlu'daki bu bina çok iyi bir konuma sahip. 1988 yılında Özal Hükümeti döneminde yatırım planına alınmıştı. İhaleyi en yüksek kırımı yapan Ceylan İnşaat kazanmıştı. 1995 yılında Çiller Hükümeti döneminde ise binanın Başbakanlık hizmet binası olarak kullanılmasına karar verildi.YPK'nın kararıyla ilave ödenek tahsis edildi. 
Tekel'den de ilave işler ve tadilatlar için yönetim kurulu kararı alınması istendi. Bu kapsamda 35 bin metrekarelik bina inşaatı alanı 147 bin 500 metrekareye çıkarıldı. Keşif bedeli de artırıldı. 1997 Erbakan Hükümeti döneminde Tekel Yönetim Kurulu yapım ve ihale işlerinin yürütülmesi için kuruluşun mevzuatının uygulanmasına imk n kalmadığını belirtip işin Başbakanlık Müsteşarvekili başkanlığındaki komisyonca yürütülmesi gerektiği kararını aldı.Binalar son olarak 2005 AKP dönemi ve satılmaya çalışıyor. Sık sık karar değiştirilmesinin devlete zararının en az 144 trilyon lira olduğu belirtiliyor. 

200 milyon dolar harcandı 
Toplam 43 bin 520 metrekare alana sahip 38 katlı iki kulenin bulunduğu kompleksin tamamlanması için harcanan para 200 milyon doların üzerinde. Ayrıca inşaat süresinin uzamış olması da binanın değerini düşürüyor. Benzer bir binayı özel sektör yapsaydı, biteli 10 yıl olmuştu. Ayrıca yatırılan para çıkartılmış ve k ra geçilmişti. Buna göre iki hesap yapalım. 
Birinci hesaba göre, A tipi niteliği taşıyan benzer binaların metrekare maliyeti 600 dolar. Yani özel sektör 200 milyon dolara 333 bin metrekare alana sahip bir kompleks inşa edebilirdi. 1988 yılında başlayan inşaat en geç 1990 yılında bitirilirdi. 1991 yılından başlayarak ilk 10 yıldaki kira geleriyle binanın maliyeti karşılanırdı. Şimdiye kadar da en az 100 milyon dolar kazanılırdı. İkinci hesaba göre 147 bin 500 metrekarelik bu tip bir binayı özel sektör metrekaresi 600 dolardan en fazla 88 milyon 500 bin dolara mal ederdi. İnşaat süresi de 17 yıl değil en fazla 2 yıl olurdu. Yine 1990 yılından itibaren kiralanmaya başlanır ve geçen sürede maliyeti çıkartılarak k ra geçilirdi. 

ÖİB vakit kaybetmesin 
İkiz kulelere TOBB'un teklifi 70 milyon dolar. Aslına bakılırsa bu rakam düşük görülebilir. Sadece arsasının ederinin 40 milyon dolar civarında olduğu tahmin ediliyor. Bu tür binalarda inşaat süresinin uzaması, inşaatın ömrünü kısaltıyor. Binanın kullanılır hale gelmesi için TOBB'un harcayacağı para ise en az 50 milyon dolar. 


</TEXT>
</DOC>
