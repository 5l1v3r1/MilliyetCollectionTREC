<DOC>
<DOCNO> 371239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sonspo21.html </URL>
<DATE> 2005/08/19/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Vestel Manisaspor'da Denilson bilmecesi 
</HEADLINE>
<TEXT>

     Mehmed Hakkı ÖZBAYIR MANİSA,19 DHA 

VESTEL Manisaspor'un Real Betis'in Brezilyalı yıldızı Denilson'u transfer ettiği haberi, büyük yankı uyandırırken ünlü futbolcunun transferi yalanladığı iddiası şaşkınlık yarattı. 
     Real Betis ve Denilson'un menajeriyle her konuda anlaştıklarını, şu anda ünlü futbolcunun Türkiye'ye gelişiyle ilgili programı beklediklerini açıklayan Asbaşkanı Semih Vardader, şunları söyledi 
     Denilson'un böyle bir açıklama yaptığına ilişkin söylentiler, bizim da kulağımıza geldi. Ancak son dakikaya kadar kulübümüze resmi anlamda olumsuz bir bilgi ulaşmadı. Sonuçta bu bir transfer olayı. Her türlü sürpriz yaşanabilir. İmza atmadan hiç bir futbolcu bir başka kulübün oyuncusu olmaz.'' Bu arada siyah beyazlı takımın Portekiz'in Vitoria Setubal Kulübü'nden transfer ettiği Sandro Mendez, dün geç saatte Manisa'ya geldi. Yöneticiler, Sandro Mendez'in mukavelesini Gaziantepspor maçına kadar yetiştirmeye çalışacaklarını söylediler. 
     Öte yandan Gaziantepspor maçının taktik provasını PAF Takımı önünde yapan Vestel Manisaspor, karşılaşmayı Ahmet Kolcu, Nezir ve Meduna'nın golleriyle 3-0 kazandı. 
     
</TEXT>
</DOC>
