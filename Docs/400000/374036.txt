<DOC>
<DOCNO> 374036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/yazar/uras.html </URL>
<DATE> 2005/08/30/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
100 memurun 86'sının maaşı 1.000 YTL'nin altında 
</HEADLINE>
<TEXT>


Maliye Bakanlığı Muhasebat Genel Müdürü'nün memur maaşlarının otomasyona geçirilmesi nedeniyle yaptığı bir açıklama, Anadolu Ajansı tarafından kamuoyuna duyuruldu. 
Anadolu Ajansı'nın Muhasebat Genel Müdürlüğü'nden temin ettiği, memur maaşlarının dağılımını gösteren bir tabloyu bu yazının altında bulacaksınız. 
Maliye Bakanlığı verilerine göre, her yüz memurun 47'sinin maaşı 750 YTL'nin altında. Her yüz memurun 86'sının maaşı 1.000 YTL'nin altında. 
Toplam 1 milyon 236 bin memurun, 1 milyon 69 bini, her ay 1.000 YTL'den daha az maaş alıyor. Bu para ile geçinmeye çalışıyor. 
Bir gerçek var. Günümüz Türkiye'sinde bu aylık gelir ile bir memurun insanca yaşaması çok güçtür. 1 Öncelikle bir maaş ayarlamasına gerek var. 2 Bu yapılamıyor ise, mevcut maaşlarda ciddi bir artırıma ihtiyaç var. 
Geliniz görünüz ki, devletin gelir gider bütçesi maaş ayarlamasına ve mevcut maaşlarda dişe dokunur ölçüde artırıma imk n vermiyor. 

Maaş zammı için para yok 
Bunun yapılabilmesi için, 1 Ya vergiler artırılacak. 2 Ya da bütçe açığı büyütülecek, enflasyon artırılacak. 
Dün memurların hükümet ile beşinci tur pazarlık görüşmeleri yapıldı. 
Memur-Sen tarafından, toplam 8.2 milyar YTL'lik artırım önerilerinin 5.0 milyar YTL'ye düşürüldüğü açıklandı. Kamuoyuna yansıyan bilgilere göre hükümet memur maaşlarına toplam 3 milyar 169 milyon YTL zam yapılabileceğini savundu. 
Hükümetin en düşük memur maaşında yüzde 15.7, ortalama memur maaşında yüzde 10.2 oranında artış öngördüğü açıklandı. Memur-Sen ile hükümetin rakamları toplamda farklı görünse de memurun eline geçecek ek gelir pek büyük olamayacak. 
Günümüzde düşük maaşlı memurların, maaşlarında aylık 50 YTL veya 100 YTL artış gerçekleşmesi, yaşam şartlarını iyileştiremeyecektir. Bu bilinmeyen bir gerçek değil. Ama bilinen bir başka gerçek var. Hükümet daha yüksek maaş artırımı yapamayacaktır. Uzun süren pazarlıklar 50 YTL zammı 60 YTL'ye, 100 YTL zammı 110 YTL'ye belki çıkaracaktır. İşte o kadar. 

Gelecek için ümit yok 
Memurun rahatsızlığı, sorunları devam edecektir. Nereye kadar Ekonomi sağlıklı büyüme kanalına girinceye kadar. Ekonomi büyüme kanalına girmeden devletin vergi gelirlerinde ciddi artışlar sağlanamaz. Vergi gelirlerinde ciddi artış sağlanamadıkça da memurların maaşlarında ciddi düzenlemeler yapılamaz. 
İşte onun içindir ki, "Her şeyin başı ekonomideki sağlıklı büyüme..." Memurlara daha yüksek ödeme yapabilmek için, memur sayısını azaltmak mümkün değil. Daha yüksek ödeme yapabilmek için başka yerlerden para kesip veya borçlanarak memura vermek mümkün değil... 
Açık anlatımıyla, hükümet ne verirse versin, 1.2 milyon memurun ve ailelerinin mutsuzluğu devam edecek. İşin kötü yanı, "ilerisi için bir ümit ışığının olmaması"... Kimse diyemiyor ki, "Biz bu soruna çözüm getireceğiz... Maaşları insanca yaşama imk n verecek çizgiye çıkaracağız..." 
Not Bu yazının yazıldığı saatlerde memur maaş zammı görüşmeleri henüz sonuçlanmamıştı. 

Memurların maaş grupları Maaş Memur Yüzde grupları sayısı dağılım 550 YTL'ye kadar 50.788 4.11 550-750 YTL 530.021 42.86 750-900 YTL 357.679 28.92 900-1.000 YTL 131.112 10.60 1.000-1.200 YTL 118.142 9.55 1.200-1.500 YTL 23.037 1.86 1.500-2.000 YTL 13.720 1.11 2.000 YTL'den fazla 12.275 0.99 Toplam 1.236.774 100.00 
Kaynak Maliye Bakanlığı Muhasebat Genel Müdürlüğü, AA. 
Açıklama Hesaplamalarda net maaşlar dikkate alınmıştır. Maaşlarda ikramiye, fazla mesai gibi unsurlar bulunmamaktadır. 



</TEXT>
</DOC>
