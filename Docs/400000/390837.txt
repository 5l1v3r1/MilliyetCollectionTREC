<DOC>
<DOCNO> 390837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/son/sondun09.html </URL>
<DATE> 2005/10/30/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Irak'ın kuzeyinde ABD'den hava saldırısı 6 ölü 
</HEADLINE>
<TEXT>

     Irak'ın kuzeyinde helitopterler ve bir savaş uçağının desteklediği Amerikan güçlerinin hava saldırısında, bir Amerikan askeri üssü yakınında saldırı planlayan direnişçiler hedef alındı. Saldırıda 6 direnişçi öldü, 5 direnişçi yaralı olarak ele geçirildi. 
     Amerikan ordusundan yapılan açıklamada, çatışmanın, Bağdat'ın 20 kilometre kuzeyinde, Taci'deki Amerikan hava üssü yakınında, askerlerin bir grup direnişçiyi saldırı alanı olarak kullanılan bir bölgeye ilerlerken görmesi üzerine çıktığı belirtildi. 
     Direnişçilerin, bölgede keşif uçuşu yapan Apaçe taarruz helikopterlerine ateş açması üzerine helikopterlerin ateşe karşılık verdiği, ilk etapta direnişçilerin çekildiği kaydedildi. Yeniden toparlanmaya çalışan direnişçilere bu kez bir Amerikan F-15E savaş uçağının bomba attığı ifade edildi. 
     Öte yandan, Bağdat ve diğer bölgelerde, direnişçilerin bugün düzenlediği çeşitli saldırılarda 6 Iraklı sivilin öldüğü bildirildi. 
     
</TEXT>
</DOC>
