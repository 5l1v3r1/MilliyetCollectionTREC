<DOC>
<DOCNO> 385888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sontur34.html </URL>
<DATE> 2005/10/11/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Mehmet Ağar Attila İlhan tarihimizdeki mümtaz yerini almıştır 
</HEADLINE>
<TEXT>

     DYP Genel Başkanı Mehmet Ağar, Attila İlhan'ın, yazdığı birçok kitap ve şiirlerle tarihteki mümtaz yerini aldığını kaydetti. 
     Ağar, Attila İlhan'ın vefatı dolayısıyla gazeteci-yazar Tuncay Özkan ve ailesine başsağlığı mesajı gönderdi. Ağar'ın mesajı şöyle 
     ''Günümüzün çok değerli düşünürü, tarihi doğru süzerek ulusçuluğuna yansıtan değerli yazar ve şair Sayın Attila İlhan'ın vefatı hepimizi derinden üzmüştür. Atatürk düşüncelerini özümseyerek aydın kimliği ve fikriyatıyla Türk halkına ışık olan Attila İlhan, yazdığı birçok kitap ve şiirle tarihimizdeki mümtaz yerini almıştır. Türk edebiyatına kazandırdığı sayısız eserleri Sayın Attila İlhan'ı gelecek nesillere taşıyacak ve içimizde yaşayacak. 
     50 yılı aşkın süredir Türk edebiyatına kazandırdıklarıyla anılan ve bundan sonra da hep anılacak olan Attila İlhan'a Allah'tan rahmet, size ve şahsınızda tüm ailesine başsağlığı dilerim.'' 
     
</TEXT>
</DOC>
