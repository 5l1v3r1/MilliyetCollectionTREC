<DOC>
<DOCNO> 389621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sontur31.html </URL>
<DATE> 2005/10/25/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Silivri ve Beyoğlu'nda fuhuş operasyonu 
</HEADLINE>
<TEXT>

     İstanbul’un Silivri ve Beyoğlu ilçelerinde fuhuş yaptıkları öne sürülen yabancı uyruklu 33 kadın ile bunlara fuhuş yaptırdıkları belirtilen 2 kişi yakalandı. 
     Silivri’de yabancı uyruklu bir kadına zorla fuhuş yaptırıldığı yolundaki ihbarı değerlendiren polis, bir otele operasyon düzenledi. 
     Söz konusu otelin bir odasında ihbarda adı geçen yabancı uyruklu E.T ile diğer odalarında bulunan ve fuhuş yaptıkları öne sürülen yabancı uyruklu 28 kadın gözaltına alındı. 
     Bu kadınlara fuhuş yaptırdığı iddiasıyla yakalanan N.T, "insan ticareti yapmak", "yurtdışından fuhuş amaçlı kadın getirmek", "cebir ve şiddet kullanarak fuhuşa kadın sevk etmek" ile "yer sağlamak" suçlarından gönderildiği adliyede tutuklanarak cezaevine konuldu. 
     Bu arada, Beyoğlu’ndaki bir otel odasında fuhuş yaptıkları belirlenen yabancı uyruklu 4 kadın ile bu kadınların erkeklerle birlikte olmalarına aracılık ettiği öne sürülen yabancı uyruklu A.M. 
     adlı kadın da yakalandı. 
     Adliyeye sevk edilen A.M, tutuklanarak cezaevine konuldu. 
     Yabancılar Şube Müdürlüğü’ne getirilen 33 kadının sınırdışı edilmeleri için gerekli işlemlere başlandığı bildirildi. 
     
</TEXT>
</DOC>
