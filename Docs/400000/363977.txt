<DOC>
<DOCNO> 363977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/spor/spo09.html </URL>
<DATE> 2005/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Her şey güzel olacak' 
</HEADLINE>
<TEXT>


M.ALİ SABUNCU 


Malatyaspor'un büyük umutlarla kadrosuna kattığı Okan Yılmaz, Sarı - Kırmızılı forma altında gollerine devam edeceğini söyledi. Malatya'yı hedefleri olan bir kulüp olduğu için seçtiğini vurgulayan tecrübeli futbolcu, "Kulüp olarak büyük bir potansiyele sahibiz. Yeni sezonda kendimi aşacağıma inanıyorum. Buna ulaşmak için çok çalışıyorum" dedi. Süper Lig'de önceki yıllarda iki kez gol kralı olan Okan, tacın en büyük adayları arasında olduğunu kaydetti. 
Başarılı futbolcu, "Türk futbolunun en iyi forvetleri arasına girmek için elimden geleni yapıyorum. Bu sezonki hedefim Malatyaspor formasıyla gol krallığı tacını bir kez daha takmak" diye konuştu. Takımdaki ortamın çok iyi olduğunu da kaydeden Okan, "Hocamız Feyyaz Uçar'ın futbolun içinden gelmesi bizim için şans. Taraftarımız merak etmesin. Yeni sezonda her şey çok güzel olacak" ifadesini kullandı. 




</TEXT>
</DOC>
