<DOC>
<DOCNO> 371577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/guncel/gun01.html </URL>
<DATE> 2005/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İshal Doğubayazıt'ı vurdu 
</HEADLINE>
<TEXT>


İlçede yaşanan salgın 2 kişinin ölümüne neden olurken, 20 günde 4700 kişi aynı şik yetle hastaneye başvurdu 

NURİ TUNÇ Ağrı DHA 

Ağrı'nın Doğubayazıt ilçesinde yaşanan ishal salgını 2 kişinin ölümüne neden olurken, büyük küçük herkesi yatağa düşürdü. Ağustos başından bu yana toplam 4.700 kişi aynı şik yetle hastanelere başvururken, Vali Yusuf Yavaşcan ilçe suyunun mikroplu çıktığını açıkladı. Sağlık Bakanı Recep Akdağ da durumun tamamen kontrol altına alındığını bildirdi. 
İlçede şehir şebeke suyunu kullanan 4.700 kişi, ishal ve kusma belirtileriyle 1 - 20 Ağustos tarihleri arasında sağlık kuruluşlarına başvurdu. Devlet Hastanesi'nde tedaviye alınan M. Emin Çekim 77 14 Ağustos, Emine Dinçer 44 de 18 Ağustos'ta yaşamını yitirdi. Halen 58 kişinin tedavisi sürerken, Kaymakam Rauf Ulusoy, sadece önceki gece 200 kişinin hastanelere başvurduğunu kaydetti. Salgının devam etmesi üzerine Doğubayazıt Devlet Hastanesi'ndeki doktor ve personelin izinleri iptal edildi. Ağrı ve Erzurum'dan da 2 ayrı sağlık ekibi Doğubayazıt'a sevk edildi. Salgın nedeniyle Doğubayazıt Devlet Hastanesi'nde yatak kalmayınca bazı hastalar Iğdır ve Ağrı'ya gönderildi. 

Belediye aksatmış 
Sağlık Bakanı Recep Akdağ da Temel Sağlık Hizmetleri Genel Müdürü'nün başkanlığındaki bir heyeti Erzurum'dan Doğubayazıt'a gönderdi. Durumun tamamen kontrol altına alındığını ifade eden Akdağ, gelişmeleri yakından izlediğini ifade ederek, "Ekibimizin oradaki çalışmalarında ortaya çıkan ilk bulgulara göre, ishal vakası, belediyenin içme suyunu bir şekilde klorlamamasından kaynaklanmış. Belediye, klorlamayı aksatmış" açıklamasını yaptı. İlçede suların klorlanmaya başlandığını kaydeden Bakan Akdağ, vakalarda da azalma görüldüğünü ifade etti. 


</TEXT>
</DOC>
