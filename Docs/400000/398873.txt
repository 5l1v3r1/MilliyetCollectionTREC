<DOC>
<DOCNO> 398873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/yazar/guclu.html </URL>
<DATE> 2005/11/29/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Dayak yiyen öğretmenler 
</HEADLINE>
<TEXT>


Televizyon ekranlarında, hafta sonunda, bol bol dayak yiyen öğretmen görüntüleri vardı. Başka gruplara karşı saygıyı elden bırakmayan güvenlik güçleri, öğretmenler söz konusu olduğunda nedense hep şiddete başvuruyor. 
Öğretmenlerin tek dileği var, o da konuşmak. Hükümet eğer öğretmenlerin karşına polisi değil de Milli Eğitim Bakanı'nı göndermiş olsaydı, istedikleri şeylerin, kendi isteklerinden çok farklı olmadığını görürdü. Çünkü onlar da daha iyi bir eğitim, daha demokratik bir Türkiye ve daha adil bir paylaşım istiyorlardı. 
Ellerinde ne molotofkokteyli vardı ne de taş ve sopa. Eğer iddia edildiği gibi gerçekten varsa, içlerindeki provokatörlere değil, gerçek temsilcilerin söylemlerine ve yaptıklarına bakılmalıydı. 
Öyle ya da böyle, artık ne öğrenciler ne de toplum bu görüntüleri görmek istiyor. Bu konuda siyasilere olduğu kadar, eğitim sendikalarına da büyük görev düşüyor. Bu konuda polisin tavrı ortada. Dayak yemeyeceğiniz eylemler geliştirmelisiniz. İzinse izin, günse gün almalısınız. Ne yaparsanız yapın ama artık dayak yemeyin. Bu onurlu mesleği, gerekçesi ne olursa olsun artık yerlerde süründürmeyin... 
Avrupa Komisyonu'nun Genişlemeden Sorumlu Üyesi Olli Rehn'in dünkü açıklamaları, hepimiz açısından üzüntü verici. Rehn, öğretmenlerin yürüyüşü bizim için bir testti diyor ve ekliyor 
"Barışçıl bir gösteriye karşı polis şiddeti, çok üzüntü verici bir şey..." 
Şimdi yok yere neden böyle bir değerlendirmeyle karşı karşıya kaldık ki Aslında Eğitim-Sen'in bu yürüyüşü, Türkiye'de demokrasinin işlerliği açısından önemli bir göstergeydi. Umarız hafta sonu Ankara'da öğretmenlerin eyleminde ortaya çıkan görüntüler, önümüzdeki ay memurların gerçekleştireceği büyük yürüyüş'te görülmez. Yoksa AB'nin eline bizi eleştirmeleri için çok daha büyük kozlar vermiş oluruz. 
Provokatörler her miting ya da yürüyüşte olduğu gibi, öğretmen ve memur yürüyüşlerinde de elbette boy gösterecekler. Onların işi bu. Ama emniyet güçlerimiz de artık bu konuda fazlasıyla tecrübe kazandı. Aslında en büyük sorumluluk iktidara düşüyor. 
Eğer tepeden hoşgörü sesleri yükselirse, bu, tabana da yansır. Her ikisi de kutsal görevler üstlenen ve kamu adına büyük bir fedak rlıkta bulunan öğretmenler ve polisler, umarız bir daha böylesi tatsız ortamlarda karşı karşıya gelmezler. 
AB için asıl büyük sınav, gelecek ay. Bekleyip göreceğiz .. 

Malatya'da neler oluyor 
Malatya'da binlerce öğrencinin sağlığı tehlike altında. Ama nedense bu kimsenin pek umurunda değil. Aynı durum Ankara ya da İstanbul'da olsaydı, kıyamet çoktan kopmuştu. Birkaç büyük kentte olanlar dışında yer yerinden oynasa kimsenin umurunda olmuyor. İlle de dayak yiyen çocuk görüntüleri ve birilerinin yaşamını yitirmesi mi gerekiyor 
İşte Malatya'dan gelen bir feryat 
"Neden suya kanalizasyon karışması konusunda yetkililer bu kadar umarsız ve vurdumduymaz Sürekli ciddi bir şey yok diyip geçiştiriyorlar. 4 bin 500 kişi hastanelerde. Bu bence ciddi bir rakam 
Bu konuya el atılması için ille bu ülkede her olayda olduğu gibi bir kurban mı vermek gerekiyor Lütfen, bu konuda elinizden geleni yapmalısınız 
Çok sayıda çocuk ve yetişkin, Malatya merkezde alt geçitleri olacak diye bu sudan hastalanıyor. Kazı çalışmasında, sulara mikrop karıştırdılar ve bence hiç kimse böyle bir muameleyi hak etmiyor. Neden bu ülkede insan hayatı bu kadar ucuz 
Keşke alt geçidimiz olmasaydı da 4 bin 500 kişi hastalanmasaydı. Lütfen yardımcı olun... " 
Özetin özeti Hemen her konuda çok daha duyarlı olmamız gereken bir dönemden geçiyoruz. 



</TEXT>
</DOC>
