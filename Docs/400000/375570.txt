<DOC>
<DOCNO> 375570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/son/sonspo08.html </URL>
<DATE> 2005/09/04/ </DATE>
<TIME> 20.05 </TIME>
<AUTHOR>  </AUTHOR>
<HEADLINE>
Monza'nın galibi Juan Pablo Montoya... 
</HEADLINE>
<TEXT>

     Formula 1 Dünya Şampiyonası'nda sezonun 15. yarışı olan İtalya Grand Prix'sini, McLaren Mercedes ekibinin Kolombiyalı sürücüsü Juan Pablo Montoya kazandı. 
     İtalya'nın 5 bin 793 metre uzunluğundaki Monza Pisti'nde tur üzerinden yapılan toplam 306.720 kilometrelik yarışa ''pole pozisyon''da başlayan Juan Pablo Montoya, 1.14.28.659'luk derecesiyle birinciliği elde etti. 
     Yarışta 247.097 kilometrelik ortalama hıza ulaşan genel klasman dördüncüsü Montoya, böylece bu pistte ve bu sezonki 2., kariyerinde de 6. yarışını kazanmış oldu. 
     Zorlu mücadelede ikinciliği, halen genel klasmanda ilk sıradaki yerini koruyan Renault'nun İspanyol sürücüsü Fernando Alonso, 1.14.31.138'lük dereceyle alırken, aynı ekipten İtalyan pilot Giancarlo Fisichella ise 1.14.46.634 ile üçüncülüğü elde etti. 
     Dünkü sıralama turunda en iyi zamanı elde ederek pist rekoru kırmasına karşın, antrenman turlarından sonra motor değişikliği yaptığı için kurallara göre bugünkü yarışa 10 sıra geriden 11. durumda başlayan son 2 yarışın birincisi McLaren Mercedes'in Finli sürücüsü Kimi Raikkonen ise 1.14.51.434'lük dereceyle dördüncülükle yetindi. 
     Bugünkü yarışta 10. sırayı alarak bu yıl şampiyonluğa ulaşmayı matematiksel olarak yitiren Ferrari'nin 7 dünya şampiyonu unvanlı Alman sürücüsü Michael Schumacher ise 1999 yılından bu yana en kötü performansını gösteriyor. 
     İtalya Grand Prix'si sonrası sürücüler ve markalar klasmanındaki son durum şöyle 
     
     Sürücüler 
     1-Fernando Alonso İspanya Renault 103 puan 
     2-Kimi Raikkonen Finlandiya McLaren Mercedes 76 
     3-Michael Schumacher Almanya Ferrari 55 
     4-Juan Pablo Montoya Kolombiya McLaren Mercedes 50 
     5-Jarno Trulli İtalya Toyota 43 
     6-Giancarlo Fisichella İtalya Renault 41 
     7-Ralf Schumacher Almanya Toyota 35 
     8-Rubens Barrichello Brezilya Ferrari 31 
     9-Nick Heidfeld Almanya BMW Williams 28 
     10-Mark Webber Avustralya BMW Williams 24 
     11-Jenson Button İngilter BAR Honda 24 
     12-David Coulthard İngiltere Red Bull Racing 21 
     13-Felipe Massa Brezilya Sauber Petronas 8 
     14-Tiego Monteiro Portekiz Jordan 6 
     15-Alexander Wurz Avusturya McLaren Mercedes 6 
     16-Jacques Villeneuve Kanada Sauber Petronas 6 
     17-Narain Karthikeyan Hindistan Jordan 5 
     18-Christian Klien Avusturya Red Bull Racing 5 
     19-Pedro de la Rosa İspanya McLaren Mercedes 4 
     20-Christijan Albers Hollanda Minardi Cosworth 4 
     21-Patrick Friesacher Avusturya Minardi Cosworth 3 
     22-Antonio Pizzonia Brezilya BMW Williams 2 
     23-Vitantonio Liuzzi İtalya Red Bull Racing 1 
     24-Takuma Sato Japonya BAR Honda 1 
     
     Markalar Klasmanı 
     1-Renault 144 puan 
     2-McLaren Mercedes 136 
     3-Ferrari 86 
     4-Toyota 78 
     5-BMW Williams 54 
     6-Red Bull Racing 27 
     7-BAR Honda 25 
     8-Sauber Petronas 14 
     9-Jordan 11 
     10-Minardi Cosworth 7 
     
</TEXT>
</DOC>
