<DOC>
<DOCNO> 376574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/ekonomi/eko08.html </URL>
<DATE> 2005/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sadece bıyıklılarla müzakere olmaz' 
</HEADLINE>
<TEXT>


ANKARA Milliyet 

Türkiye İşveren Sendikaları Konfederasyonu TİSK Başkanı Tuğrul Kutadgobilik, iş alemini temsil eden ancak zaman zaman yetki çekişmesi içine giren TİSK, TÜSİAD ve TOBB arasındaki ilişkinin futboldaki 'üçlü forvet' düzenine göre şekillenmesi gerektiğini söyledi. 
Kutadgobilik, düzenlediği basın toplantısında, TOBB'un ekonomi, TÜSİAD'ın siyasi, TİSK'in de sosyal işlerden sorumlu olduğunu söyledi. Kutadgobilik, başmüzakereci Devlet Bakanı Ali Babacan'dan müzakere ekibine kadınları da alarak "masaya sadece bıyıklı erkeklerle oturmamasını" önerdi. 
Bölgesel asgari ücretin uygulandığı Hindistan, Çin gibi ülkelerde eyaletlerin bulunduğuna dikkati çeken Kutadgobilik, "Ama Türkiye eyaletlerle idare edilmiyor. 'Asgari ücret Gaziantep'te şöyle olsun, Şanlıurfa'da böyle olsun' demek mümkün değil" dedi. 


</TEXT>
</DOC>
