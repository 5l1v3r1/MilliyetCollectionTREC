<DOC>
<DOCNO> 369800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sonyas03.html </URL>
<DATE> 2005/08/14/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Cep telefonundaki uyuşturucu fotoğrafları yakalattı 
</HEADLINE>
<TEXT>

     NAFİZ ALBAYRAK Boston DHA 

      ABD’nin California Eyaleti'ne bağlı Woodland Kenti'nde yaşayan Zachary Hicks, evinde bulundurduğu maruana ve bunların satışından kazandığı paraların fotoğraflarını çektiği cep telefonunu kaybedince yakalandı. 
     Evinde bulundurduğu uyuşturucu ve satışından elde ettiği paraları cep telefonuyla görüntüleyen Zachary Hicks, cep telefonunu kaybetti. Adı açıklanmayan bir kişi, cep telefonunu bularak Woodland polis merkezine teslim etti. Cep telefonundaki maruana ve deste deste para fotoğraflarını gören polis, Hicks'in adresini tespit etti. 
     Woodland Kenti'ndeki Zachary Hicks'in evine baskın düzenleyen polis, maruana ve paralara el koydu. Polis, Hicks'i de gözaltına aldı. 
     
</TEXT>
</DOC>
