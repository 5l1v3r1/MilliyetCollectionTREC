<DOC>
<DOCNO> 367494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/guncel/gun07.html </URL>
<DATE> 2005/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hiroşima için turna kuşları 
</HEADLINE>
<TEXT>


Atom bombasının atılışının 60. yılında Oyuncak Müzesi'nde toplanan çocuklar, turna kuşlarını Atom Bombası Çocukları'na gönderecekler 

YASEMİN BAY 

"Sadako Sasaki, 6 Ağustos 1945 günü Hiroşima'ya atom bombası atıldığında, 2 yaşında bir kız çocuğudur. 12 yaşına geldiğinde radyasyon nedeniyle kansere yakalandığını öğrenir. Öleceğini bilir. Ama Japon inancına göre k ğıttan 1000 tane turna kuşu yapanın dileği gerçekleşir. Ve Sasaki bulduğu bütün k ğıtlardan turna kuşu yapmaya başlar hasta yatağında. Fakat 646. turna kuşunda son nefesini verir." 
Sadako Sasaki'nin hüzünlü öyküsünü bu sözlerle anlatan yazar-şair Sunay Akın, kurduğu Oyuncak Müzesi'nin bahçesinde, Hiroşima'ya atom bombası atılışının 60. yılı nedeniyle Sasaki'nin anısına bir etkinlik düzenledi. Etkinlik kapsamında tüm dünyada olduğu gibi Türkiye'de de, Oyuncak Müzesi'nin bahçesinde bir araya gelen çocuklar, Sasaki'nin tamamlayamadığı turna kuşlarını boyadılar. 
Kuşlar, Atom Bombası Çocukları Anıtı'na gönderilecek. Akın, turna kuşlarının bir sembol olduğunu söylüyor "Çevre kirliliğine, savaşlara, teröre, çözümü silahta arayanlara karşı biz de turna kuşları yapıyoruz. Her yıl Atom Bombası Çocukları Anıtı, dünyanın dört bir köşesinden gönderilen turna kuşlarını ağırlıyor. Çünkü Sasaki'nin umudu h l sürüyor. Çünkü savaşlar hala var ve en çok çocuklar acıyı görüyor. Çocuklar ölmesin, savaşlar olmasın diye turna kuşlarını boyayıp, anıta göndereceğiz." 
İclal Aydın, Metin Uca, Nev, Akgün Akova ve İstanbul Japon Başkonsolos Vekili Yoko Yanagisawa'nın da katıldığı etkinlikte, Neşe Erberk ve Deha anaokullarının öğrencileri ile müzenin bulunduğu mahallede yaşayan çocuklar yer aldılar. 


</TEXT>
</DOC>
