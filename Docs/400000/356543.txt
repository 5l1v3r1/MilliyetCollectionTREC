<DOC>
<DOCNO> 356543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sondun20.html </URL>
<DATE> 2005/06/29/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Alkollü otomobil kullanan milletvekiline 4 ay hapis 
</HEADLINE>
<TEXT>

     Fransa'da alkollüyken otomobil kullanan milletvekili Gilles Cocquempot, 4 ay tecilli hapis cezasına çarptırıldı. 
     Pas-de-Calais bölgesi milletvekili, alkollüyken otomobil kullanmanın yanı sıra ''görevlilere karşı koymak'' suçundan yargılandı. 
     Milletvekilinin, cezaevine girmemek için 2 yıl süreyle aynı suçu işlememesi gerekiyor. 
     Mahkeme, milletvekilinin para cezası ödemesine ve ehliyetinin iptal edilmesine de karar verdi. 
     Şubat ayında sarhoş olarak direksiyon başına geçen ve otomobili kontrolden çıkan milletvekili, jandarmanın alkol tespiti yapma talebine karşı çıkmıştı. 
     2003 yılında yine alkollüyken araç kullanmaktan 1 ay tecilli hapis cezasına çarptırılan milletvekili, duruşmalarda, ''alkol aldığını inkar etmiş ve yoğun iş temposu yüzünden aşırı derece yorgun olduğunu'' iddia etmişti. 
     
</TEXT>
</DOC>
