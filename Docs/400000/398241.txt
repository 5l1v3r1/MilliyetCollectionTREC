<DOC>
<DOCNO> 398241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/son/sonspo27.html </URL>
<DATE> 2005/11/26/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Vestel Manisaspor - Ankaraspor 1-0 maç sonucu 
</HEADLINE>
<TEXT>

     Turkcell Süper Ligi'nde, Vestel Manisaspor kendi evinde Ankaraspor'u 1-0 yendi. 
     
     İLK YARI 

     Karşılaşmaya seyirci desteğiyle başlayan Vestel Manisaspor, ilk atağında golü buldu. 3. dakikada Yılmaz'ın sol taraftan kullandığı köşe atışında ceza sahası içine ortaladığı topa iyi yükselen Meduna, düzgün bir kafa vuruşu ile topu ağlara gönderdi 1-0 11. dakikada Yılmaz, bu kez kullandığı serbest vuruşta topu ceza sahasına ortaladı. Uygun durumda bulunan Johana'nın kafa vuruşunda top auta çıktı. 
     17. dakikada Hürriyet'in pasında topla ceza sahasına giren Jaba, uygun pozisyonda şut attı ancak kaleci Bülent topu çelmeyi başardı. 
     Karşılaşma başlamadan önce Beşiktaş eşofmanı giymiş bir Vestel Manisaspor taraftarı, Ankaraspor Teknik Direktörü Rıza Çalımbay'a çiçek verdi. 
     
     İKİNCİ YARI 

     61. dakikada Yılmaz'ın kullandığı serbest vuruşta, ceza sahasında topa kimse dokunamazken, kaleci Jevric topu kornere çeldi. 
     71. dakikada Musa'nın sert şutunda top kaleci Bülent'te kaldı. 
     78. dakikada Emre'nin pasında ceza sahası içinde topla buluşan Ersen Martin'in yaptığı plase vuruşta topu önce kaleci Bülent çeldi, ardından topu savunma uzaklaştırdı. 
     85. dakikada Yılmaz'ın serbest vuruşunda Johana'nın kafa ile dokunduğu top Jevric'te kaldı. 
     89. dakikada ceza sahasına topla giren Hakan Balta, Emre'nin müdahalesiyle yerde kaldı. Hakem, devam kararı verdi. Bundan sonra her iki takımın da atakları golle sonuçlanmayınca karşılaşma Vestel Manisaspor'un 1-0'lık üstünlüğü ile sona erdi. 
     

Stad 19 Mayıs Hakemler Oktay Demiray xxx, Serkan Akal xxx, Cem Hanoğlu xxx Vestel Manisaspor Bülent xxx, Murat xx, Yılmaz xxxx, Serkan Dökme xx, Zafer xxx Dk. 84 Tufan , Hakan Balta xx, Johana xxx, D'Heane xx, Meduna xxx Dk. 77 Sinan Kaloğlu x , Böör x Dk. 63 Mehmet x , Azer xx Ankaraspor Jevric xx, Batak xx, Ahmet xx, Ramazan xx, Musa xxx, Mustafa xx Dk. 46 Erman Özgür x , Ersen Martin xx, Tita xxx Dk. 66 Murat xx , Jaba xx, Hürriyet xx, Molnar xx Dk. 77 Emre x Gol Dk. 3 Meduna Vestel Manisaspor Sarı Kartlar Dk. 22 D'Heane, Dk. 35 Johana, Dk. 45 Yılmaz, Dk. 68 Murat, Dk. 77 Meduna, Dk. 85 Bülent Vestel Manisaspor Dk. 23 Hürriyet, Dk. 45 Mustafa, Dk. 62 Ramazan, Dk. 86 Murat Ankaraspor      
</TEXT>
</DOC>
