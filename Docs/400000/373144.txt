<DOC>
<DOCNO> 373144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sonspo30.html </URL>
<DATE> 2005/08/26/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Tromso'yu tanıyalım 
</HEADLINE>
<TEXT>

     Galatasaray'ın UEFA Kupası 1. turunda rakibi olan Norveç'in Tromso ekibi, bu sezon kendi liginde sıkıntılı günler geçiriyor. 
     UEFA Kupası ön eleme 2. turunda Danimarka'nın Esbjerg takımıyla eşleşen Tromso, deplasmanda yaptığı ilk maçı 1-0 kazanmasına karşın, kendi evinde normal sürenin 1-0 aleyhine sona ermesini engelleyemedi. Ancak penaltılarla 3-2 üstünlük sağlayarak adını 1. tura yazdırmayı başardı. 
     Avrupa kupalarına şimdiye dek 5 kez katılma hakkı kazanan Tromso, 13 maç yaparken, 5 galibiyet, 3 beraberlik, 5 mağlubiyet aldı ve rakip ağlara gönderdiği 26 gole karşılık kalesinde ise 22 gol gördü. 
     
     LİGİNDE ZOR DURUMDA 

     Tromso, 14 takımın mücadele ettiği ve 18 haftası geride kalan Norveç Birinci Ligi'nde oldukça kötü günler geçiriyor. 
     Ligden düşme tehlikesini yakından hisseden Tromso, geride kalan 18 haftada 3 galibiyet, 8 beraberlik ve 7 mağlubiyet elde ederken, topladığı 17 puanla da 14 takımlı ligde 12. sırada bulunuyor. 
     
     KADROSU 

     Teknik direktörlüğünü Steinar Nilsen'in yaptığı ve karşılaşmalarını 8 bin kişilik Alfheim Stadı'nda oynayan Tromso'nun kadrosunda ise şu oyuncular bulunuyor 
     Kaleciler Knut Borch, Lars Hirschfeld Kanada , Eirik Sorensen . 
     Defans Thomas Hafstad, Janne Hietanen Finlandiya , Benjamin Kibebe İsveç , Arne Vidar Moen, Ole Andreas Nilsen, Morten Pedersen, Tamas Szekeres Macaristan , Ole Talberg, Daniel Torres Kosta Rika . 
     Orta saha Patrice Bernier Kanada , Roar Christensen, Bjorn Johansen, Rune Johansen, Joachim Walltin . 
     Forvet Stephen Ademolu Kanada , Ole Martin Arst, Karim Essediri Tunus , Runar Normann, Tomasz Stolpa Polonya , Lars Strand, Bjorn Strom, Hans Aage Yndestad. 
     
</TEXT>
</DOC>
