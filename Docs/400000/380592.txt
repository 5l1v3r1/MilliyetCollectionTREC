<DOC>
<DOCNO> 380592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/soneko56.html </URL>
<DATE> 2005/09/22/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Süper FM ve Metro FM ihalelerinin ardından Global çıktı 
</HEADLINE>
<TEXT>

     Tasarruf Mevduatı Sigorta Fonu'nun TMSF Metro FM ihalesinde en yüksek teklifi veren Pasifik Televizyon ve Radyo İşletmeciliği A.Ş'nin, Super FM ihalesini kazanan CGS Televizyon ve Radyo Yayıncılığı Tic. A.Ş'de Kanadalı Canwest ile ortaklığı bulunan, Global Yatırım Holding'in de danışmanlığını yaptığı Turkcom'a ait olduğu kaydedildi. 
     Canwest'den yapılan konuyla ilgili açıklamada, ihaleyi kazanan Pasifik'in tümüyle Turcom'a ait, bağlı şirket olduğu belirtilirken, Canwest'in CGS aracılığıyla Turkcom ve Pasifik ile özel anlaşmalara girdiği bildirildi. 
     Açıklamada, söz konusu anlaşmalarla Canwest'in sahip olduğu CGS NZ TV Shareholdings B.V.'nin CGS Pasifik'e hizmet karşılığı ücret prensibiyle operasyon, satış temsilciliği ve danışmanlık hizmetleri vereceği ifade edildi. 
     Canwest açıklamasında, gerekli bütün onayların alınması ve Türkiye'de medya sektörüne yabancı yatırımcıların girişini kısıtlayan mevzuatın değiştirilmesi durumunda, CGS'nin Metro FM'in yüzde 75 hissesini satın alma hakkını koruduğu belirtildi. 
     
</TEXT>
</DOC>
