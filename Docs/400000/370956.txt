<DOC>
<DOCNO> 370956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sonspo28.html </URL>
<DATE> 2005/08/18/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Gaatasaray'da hastalıklar bitmiyor 
</HEADLINE>
<TEXT>

     Malatyaspor ile hafta sonunda kendi evinde karşılaşacak olan Galatasaraylı futbolcular, günü dinlenerek geçirirken, futbolcuların biri daha hastalandı. 
     Geçtiğimiz günlerde rahatsızlanan Hakan Şükür ve Altan'dan sonra bu oyunculara Ümit Karan da eklendi. Kulüp doktoru Murat Çevik, Altan'ın hastalığı atlattığını ve büyük bir ihtimalle yarın antrenmanlara başlayacağını ifade ederken, Ümit Karan'ın ise akut bademcik enfeksiyonu geçirdiğini söyledi. 
     Ümit'in tedavisine başladıklarını açıklayan Dr. Çevik, bu futbolcunun yarın yeniden kontrolden geçeceğini söyledi. 
     Murat Çevik, alt bacak adalesinden sorun yaşayan Suat Usta'nın ise 22 Ağustos Pazartesi gününden itibaren antrenmanlara başlayabileceğini sözlerine ekledi. 
     Öte yandan, günü izinli olarak geçiren Galatasaray, Malatyaspor ile oynayacağı lig maçının hazırlıklarını, milli takımlardan dönen oyuncuların da katılımıyla yarın sabah yapacağı idmanla sürdürecek. 
     
</TEXT>
</DOC>
