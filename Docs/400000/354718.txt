<DOC>
<DOCNO> 354718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/soneko01.html </URL>
<DATE> 2005/06/23/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Su Dünyası iletişim ödülleri sahiplerini buldu... 
</HEADLINE>
<TEXT>

     Devlet Su İşleri DSİ Genel Müdürlüğü’nün Su Dünyası Dergisi’nin ikinci kuruluş yıldönümü kutlamaları çerçevesinde, iletişim ödülleri dağıtıldı. 
     Anadolu Ajansı "Yılın Basın Dalında Jüri Ödülü"ne layık görüldü. 
     Anadolu Ajansı’nın ödülünü Genel Müdür Yardımcısı Ahmet Tek aldı. 
     Devlet Su İşleri Genel Müdürü Veysel Eroğlu ile bazı milletvekilleri ve bürokratların katıldığı törende, okuyucuların oylarıyla seçilen "yazılı ve görüntülü medyanın en iyilerine" ödülleri verildi ve ikinci yıl pastası kesildi. 
     Törende, su ve enerji sektörü haberleri dalında Türkiye Gazetesi, çevre dalında Vatan Gazetesi, tarım sektörü ile ilgili haberler dalında Dünya Gazetesi, şehir ve su haberleri dalında Zaman Gazetesi, yenilebilir enerji kaynakları dalında Sabah Gazetesi ödüle değer görüldü. 
     Yazılı basın dalında jüri ödülleri, Anadolu’da Vakit Gazetesi, Anadolu Ajansı, Cihan Haber Ajansı, İhlas Haber Ajansı, Akşam Gazetesi ve Dünden Bugüne Tercüman Gazetesi’ne verildi. 
     Ayrıca, Kanal D ’Haber Bülteni’, Show TV ’Ekmek Teknesi’ dizisi CNN Türk ’5N 1K’, Flash TV ’Düşünce Kampı’, TGRT ’Bykuş’, Kanal 7 ’Ters Köşe’, NTV ’90 Dakika’, TGRD ’Dış Hatlar’ programlarıyla ödüle layık görüldü. 
     Yılın en iyi kadın spikeri ödülüne Habertürk’ten Gülgün Feyman, en iyi erkek spikeri ödülüne STV’den Kemal Gülen, en iyi erkek oyuncu ödülüne Hasan Kaçan, en iyi kadın oyuncu ödülüne de Melek Baykal değer görüldü. 
     Televizyon dalında jüri ödülleri Soner Yalçın ve Cüneyt Özdemir tarafından hazırlanan "Suya Vurulan Altın Kelepçe Barajlar" belgeseli, Habertürk’ten Sevilay Yükselir, TV8’den Erkan Tan, Skytürk’ten Özge Özsağman, ATV’den "Avrupa Yakası" dizisi, Star TV’den de "Günaydın Türkiye" programına verildi. 
     "Kurtlar Vadisi" dizisine de jüri özel ödülü verildi. Törende Ekmek Teknesi’nin Heredot Cevdet’i Hasan Kaçan ilgi odağı oldu. 
     
</TEXT>
</DOC>
