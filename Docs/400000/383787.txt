<DOC>
<DOCNO> 383787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sondun01.html </URL>
<DATE> 2005/10/04/ </DATE>
<TIME> 01.35 </TIME>
<AUTHOR>  </AUTHOR>
<HEADLINE>
AB Hırvatistan ile müzakereleri başlatma kararı aldı 
</HEADLINE>
<TEXT>

     AB, Hırvatistan ile tam üyelik müzakerelerini başlatma kararı aldı. 
     AB, BM savaş suçları mahkemesi Başsavcısı Carla Del Ponte'nin, Hırvatistan hükümetinin önemli bir savaş suçlusunun mahkeme önüne çıkarılması konusunda tam işbirliği içinde olduğu yolunda güvence vermesinin ardından bu kararı verdi. 
     AB üyesi ülkelerin dışişleri bakanları, yayımladıkları ortak bildiride, müzakereleri başlatma için son şartı yerine getiren Hırvatistan ile AB'ye katılım müzakerelerini başlatmaya hazır olduklarını bildirdiler. 
     AB, Hırvatistan'ın savaş suçlarından aranan Hırvat General Ante Gotovina'yı uluslararası savaş suçları mahkemesine teslim etme konusunda tam işbirliği yapmadığı gerekçesiyle üyelik görüşmelerini geçen Mart ayında dondurmuştu. 
     
</TEXT>
</DOC>
