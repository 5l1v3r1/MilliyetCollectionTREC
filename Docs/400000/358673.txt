<DOC>
<DOCNO> 358673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sonsiy11.html </URL>
<DATE> 2005/07/06/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Arınç "Çok yorgundum. İstirahat ettim. Bugün çok iyiyim" 
</HEADLINE>
<TEXT>

     TBMM Başkanı Bülent Arınç, İstanbul’da dün akşam hafif rahatsızlık geçirmesine ilişkin, "Çok yorgundum. Yorgunluğun üstüne akşam biraz rahatsızlık hissettim. 
     İstirahat ettim. Bugün çok iyiyim hamdolsun" dedi. 
     Bülent Arınç, TBMM Milli Saraylar Daire Başkanlığı Bilim ve Değerlendirme Kurulu’nun Dolmabahçe Sarayı’nda gerçekleştirilen toplantısına katıldı. 
     Toplantı öncesi AA muhabirine sağlık durumuyla ilgili açıklama yapan TBMM Başkanı Arınç, gazetelerde çıkan haberin herkesi telaşlandırdığını kaydederek, şunları söyledi 
     "Çok yorgundum. Yorgunluğun üstüne akşam biraz rahatsızlık hissettim. Resepsiyondan ayrıldım, dinlendim. Doktorlar tansiyon düşüklüğü olduğunu söyledi. İstirahat ettim. Bugün çok iyiyim hamdolsun." Bülent Arınç, Prof. Dr. Metin Sezer başkanlığındaki Bilim ve Değerlendirme Kurulu’nun Türkiye’nin değerli bilim adamlarından oluştuğunu da ifade ederek, basına kapalı toplantıda Milli Saraylar’la ilgili neler yapıldığı ve önümüzdeki dönemdeki program ile projeleri tekrar gözden geçireceklerini sözlerine ekledi. 
     TBMM Başkanı Arınç, "8. Avrasya Ekonomi Zirvesi" konukları onuruna dün akşam Dolmabahçe Sarayı’nda verilen resepsiyon sırasında rahatsızlık hissetmesi üzerine gittiği Beşiktaş’taki Devlet Konukevi’nde dinlenmeye çekilmişti. Konukevi’ne çağrılan doktorun tetkiklerinde, Arınç’ın hafif bir tansiyon düşüklüğü haricinde hiçbir sağlık probleminin olmadığı belirlenmişti. 
     
</TEXT>
</DOC>
