<DOC>
<DOCNO> 370410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonyas10.html </URL>
<DATE> 2005/08/16/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Uzaylı tarikata gizli kamera 
</HEADLINE>
<TEXT>

     Abdullah Hashem, arkadaşı Joe Mcgowen ile birlikte 'yeni üye olmak isteyen biri' gibi davranıp, tarikatın içine girdi. 
     Sapkın seks partilerine katılan Mısırlı, yaşadıklarını gizlice görüntüledi. Abdullah Hashem'in Worldnet Daily adlı internet sitesine aktardığı bilgilere göre çekici kadınların katıldığı partilerde her türlü seks serbest. Tarikatın tek bir yasağı var, o da kumar oynamak. Ancak Hashem, birçok tarikat üyesini Las Vegas'ta kumar oynarken de görüntülemeyi başarmış. 
     
     'Ölüm tehditleri alıyorum' 

     Abdullah Hashem, Raelciler'in gizli yüzünü ortaya çıkarmaya, tarikatın 'ilk bebeğimizi klonladık' dediği 2002 yılında karar vermiş. Mısırlı belgeselci 'Dindar değilim ama üzerinde Tanrı'nın olmadığını iddia eden tişört giyen bu insanlara karşı bir şey yapmalıydım. Böylece insanların buraya üye olmasını önleyebilirdim' diyor. 
     Ancak Hashem, tehditler aldığı için bu görüntüleri basına göstermiyor. Belgeselci, görüntülerin yayınlanmamasını isteyen tarikatçılara ise iki şart öne sürüyor 'Faaliyetlerinizi durdurun ve lideriniz istifa etsin.' 
     
</TEXT>
</DOC>
