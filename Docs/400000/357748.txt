<DOC>
<DOCNO> 357748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/siyaset/asiy.html </URL>
<DATE> 2005/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Turani kavimlerde 'baş'ın dediği olur 
</HEADLINE>
<TEXT>


Koç, "Orhan Pamuk'un Ermeniler üzerine görüş bildirmesine, en iyi cevabı Altan verdi. Bizi sağ, sol, laik, antilaik yobazlıklar yıkıyor. Bizde toptan isyan hareketi olmaz" dedi 

Belma Akçura - Sisam 


Kültür ve Turizm Bakanı Atilla Koç, 33 yıllık bürokrat. Bakanlığa getirilmesi hükümet için bir "tercih" olsa da, kendi deyimiyle kendisi için bir "şans." O bu şansı 125 günde 45 il dolaşıp neredeyse her ile bir yatırım projesi götürerek değerlendirirken, uyuklaması ve gaf olarak nitelendirilen sözlerinin gündem yaratmasına bir anlam veremiyor. 
Bakanlık koltuğuna yakışıp yakışmadığı yönündeki tartışmalara, uykucu, cahil, küfürbaz, şakşuka efesi, saf gibi ifadelerle anılır olmasına üzülüyor. Ama o 81 ili dolaşma konusunda kesin kararlı. 
Türk - Yunan turizminde ikili ilişkilerin geliştirilmesi çerçevesinde Sisam ve Kuşadası'nda 3 gün süren bir koşuşturmaca içinde izlediğimiz Koç, yine kendi gündemini kendi yarattı uyurken çekilen fotoğrafları ve söylediği sözlerle... 

Uyurum diye geldiler 
Yine uyurken çekildiniz... 
İnsani bazı şeyleri abartarak, asıl meselenin yok sayılmasını son derece üzücü buluyorum. Bir insan uyuyor ama 125 günde 45 vilayet geziyor. Bu nasıl oluyor Ağrı'ya belki uyurum diye 2 kamera gönderdiler. Sorun şurada eskiden gazeteler yazdı diye inanılırdı, şimdi gazeteler yazdı diye inanılmıyor. 

Neye inanmıyorlar, uyumanıza mı 
Hayır, beni rahatsız eden bunun yazılması değil. "Uykuları yüzünden Yunan Bakanı Avramopoulos programı 45 dakika erken bitirdi" diye yazdılar. Oradaydınız, "O bitirelim" dedi. Ben de jest olsun, zevk almadılar demesin diye, "2 şarkı daha dinleyelim" dedim. Bunu söylediklerinde saat 00.05'ti. 

Peki bu durumunuz, sizi partililer karşısında da zor durumda bırakmıyor mu 
Niye bıraksın Bazı şeyleri reddetmek insani değil. İnsan 59 yaşına gelmişse, devlet tecrübesi geçirmişse ve onun ötesinde, "İnsanın karakteri ancak yönlendirilebilir, değiştirilemez" kanaatinde ise üzülüyor elbette. Ama hayatımın her döneminde böyle üzüntülerim olmuştur. 

Şair ve romancıların bakanı 
Keşke söylemeseydim, keşke yapmasaydım gibi mi 
Keşkeyi sevmem ama bir düstur vardır "Söylediğin doğru olsa da, doğruyu her yerde söyleme" diye. Esasında bu insanı güven altına alır, ama benim tabiatıma pek uygun değil. 

Peki siz 33 yıl bürokrasiye nasıl dayandınız Acaba siz içinizdeki "devletin sesi"ni mi susturdunuz Çok kendiniz gibi misiniz 
Olabildiğince. Devletin li menfaatleri gibi bazı şeylerin söylenmemesine inanırım. Ama herkesin bildiği, herkesin kabul ettiği bütün dünyanın bildiği meseleleri yok farz etmek ve devlet sırrının arkasına sığınmak benim tabuma iyi gelmiyor. 

Bir yerde bazı konulara "yüzümüz tutmuyor, kalbimiz dayanmıyor" diyorsunuz. Türkiye kendisiyle yüzleşemiyor mu 
Bakın ben çıkıp dedim ki "Şiir azgelişmiş ülkelerde gelişir." Hata yaptım, taktik hatası söylediğim doğruydu ama bunu söylemek bana düşmezdi. Bu doğru ama bu doğruyu benim söylememem gerekirdi. Çünkü ben hem şairlerin, hem de romancıların bakanıyım. Bu sözleri bir Orhan Pamuk, Ahmet Altan, Ahmet Ümit söylemeliydi. 

Orhan Pamuk'a ve kaymakama karşıyım 
Orhan Pamuk da Ermeniler üzerine görüş bildirdi... 
Onun cevabını en iyi Ahmet Altan verdi. Ama bazen çığlıklara da ihtiyaç olabilir. Ben bir devlet adamı olarak Orhan Pamuk'un çığlığına yüzde yüz karşıyım, ama bir kaymakam arkadaşımızın bu çığlığa karşılık yaptığına da karşıyım. Benim şiir konusunda söylediğim doğruydu. 

Bazı yazarlar da bu yorumunuzu cehalet olarak değerlendirdi. 
Ben söyleyince, romandan yana tavır takınan bir bakan oldum çünkü. Bazı şeyler beni üzmez ama garibime gider. Hamama giren terler. Bunlar olacak. Ama Osmanlı'dan Cumhuriyet'in ilk dönemlerine kadar politikacıda bir espri anlayışı vardı. O espri anlayışı kaybolunca galiz oluyor. 

Sizin kişiliğiniz ve renginiz, siyasetçi kimliğinizin önüne geçmiş gibi. Türban, imam hatipler gibi konulara kesinlikle girmiyorsunuz, neden 
Bu meseleleri siyasi önderler vardır, onlar konuşur. Fikrim yok değil, her konuda konuşabilirim ama ben bunları ancak bakanlar kurulu toplantısında konuşurum. Onun dışında ben işime bakarım. 

Fikir adamı yetişmedi 
Sizin siyasi kimliğiniz nedir Milli Görüşçü... 
Ben hiçbir zaman Milli Görüşçü olmadım. Bazen ne olduğumuzu bilmiyoruz. Yalnız bu sadece benim problemim değil, bu Türkiye'deki herkesin problemi. Çok çok değerli fikir adamları yetiştirmediğimiz için kendimizi de bilemiyoruz. Durumumuzu, Reşat Nuri Güntekin, "Yaprak Dökümü"nde ifade ediyor. 

Birinci hanım rencide olursa, ikincisi haram 

Dinen içki içene karışmam diyorsunuz, iki eşli olmayı nasıl karşılıyorsunuz 
Eğer ikinci hanım birincisini rencide edecekse ki eder, ikinci hanım almak haramdır. Bunu ben aklımın kenarına bile getiremiyorum. Ama bu konu dini rencide edecek kadar alay konusu olurken, bütün magazinlerde geçen "düzeyli, seviyeli birliktelik" lafı çok mu ahlaklı. Ben onların birlikteliklerini yadsımıyorum, elbet Müslümandırlar inançları varsa. Ama günah işleme hürriyetleri de var. Onu kutsamak niye 

Sol, solun ahlakına sahip değil 

Sola yakınlık dereceniz ne Siyasal'da oda arkadaşlarınız hep solcuymuş. 
Doğru. Ben Müslüman kimliğimden dolayı gerçi bizde tam tatbik edemiyoruz, ama bu sol jargonun söylediklerinin hiç yabana atılır sözler olmadığını düşünüyorum. Solun teşhislerini, insancıl yaklaşımını hiçbir zaman unutamayız. Ama solun getirdiği bir şey olmadı. 
İkincisi, ki buna kimse alınmasın ama alınacağını zannediyorum Türkiye'de sol, bir ahlak meselesi olarak ele alınmalı. Solcular, istisnalar olabilir, solculuğun gerektirdiği ahlaka, donanıma sahip değil. Sosyal değişmeleri yobazlığa düşmezsek rahat rahat konuşabiliriz. Ama bizi sağ, sol, laik, antilaik yobazlıklar yıkıyor. 

Allah'ın tokadını kimler yer 

Ahlaktan kastınız ne 
Ahlak inandığını yaşamaktır. Söylediğin gibi yaşamak. Bunu yapmayan sadece solcular değil, Müslümanlar arasında da var. Ama böyle olduğu zaman yani sol inanmadığı için yani inanmayanları olduğu için, Allah inancına inanmadığı için, sosyal hadiselerin tokadını yiyorlar ve mağlup oluyorlar. İşte o dindarlar arasında ahlaksız olanlar da Allah'ın tokadını yiyorlar. 

Yani ahlaki meseleden kastınız bu muydu 
Buydu. Fikri döneklikler diye addedilir ki, ben onu kabul etmiyorum. Benim dediğim, söylediği lafla yaşadığı arasındaki farkta. Ayrıca 30 senedir yüzde 60 enflasyonla yaşayan bir ülkede ahlak da bu kadar ayakta kalır. Allah'a inancım olduğu için materyalist açıklamalardan da korkmuyorum. 

Bizde laiklik Ecevit'le başladı 

Müslümanlar ve laikler ne kadar laik ve Müslüman 
Bunun kararını Allah verir. Laikliği Türkiye'ye getirirken onu evrimleştirdik. Bizde laiklik biraz Ecevit'le başladı. Gerçi o da karşı tez oldu. Laiklik "dine hürmetk rdır" denilen oldu. Bizim laikliğimiz Fransa'dan etkilenmiştir. Menderes gelince bir evrilme oldu. 12 Eylül'de bile anlayışta bir evrilme oldu. 

Yani laiklik kırılmalar mı yaşıyor demek istiyorsunuz 
Sosyal olaylarda öyle kırılmalar kolay olmaz. Türk insanı Turani kavimden gelir, baş ne derse o olur. Onun için bizde toptan bir isyan hareketi, örneğin İran'daki hareket olmaz. Halk hareketleri bile çok az olmuştur. Ayrıca bu konuları politika dışındaki kişiler, entelektüeller konuşmalı. 

Demokrasiyi kendi yapınızla içselleştirebildiniz mi 
Ben demokrat bir adamım ama hanımım ve çocuklarıma sorarsanız despotum. Ortadoğu'da demokrat olmak kolay değil, genlerimizde var. 

'Titreşimle' uyanacak 

Toplantılarda uyuklamalarıyla kamuoyu gündeminden düşmeyen Bakan Atilla Koç için ilginç bir formül önerildi "Titreşimli cep telefonu." 
AKP yönetiminin önerdiği formüle göre, korumaları, bakan uyuduğunda, titreşimli cepten arayarak bakanı uyandıracak. Bazı AKP ve CHP milletvekillerinin Zaman gazetesinde yer alan titreşimli cep telefonu formülüne yaklaşımları şöyle 
Ersönmez Yarbay AKP Görüntü hoş değil, ama elinde olmuyor anlaşılan. Telefonla uyandırılabilir veya tedavi edilebilir. Hüsrev Kutlu AKP Yine de faydası olmaz. Arkadaşımızın gözü kapalı olsa da kalp gözü açık. Mustafa Özyürek CHP Genel Başkan Yardımcısı Titreşimli telefon yaratıcı bir çözüm. Veya Özel Kalem Müdürü sürekli yanı başında oturabilir. Orhan Eraslan CHP Sayın Bakan için cep telefonunun titreşimlisi değil, tokmaklısı lazım. Çaldığında tokmak gibi kafasına vurmalı. Ancak öyle uyanır. 

</TEXT>
</DOC>
