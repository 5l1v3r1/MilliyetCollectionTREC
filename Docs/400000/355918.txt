<DOC>
<DOCNO> 355918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sonspo10.html </URL>
<DATE> 2005/06/27/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Tuncay Devler Ligi'nde aynı hataları yapmayacağız... 
</HEADLINE>
<TEXT>

     Taraftarlara karşı kendilerini borçlu hissettiklerini söyleyen Tuncay, "Bu kez Devler Ligi'nde aynı hataları yapmayacağız" dedi. 
     
     Üç yıl daha buradayım’ 
     Yorucu bir yıldan sonra soluğu Güney sahillerinde alan Tuncay Şanlı, her ne kadar tatilde olsa da yeni sezonu düşünmeye başladı. Avrupa’nın ünlü kulüplerinden teklif alan genç futbolcu, Bu teklifler elbette beni gururlandırıyor. Ancak ben Fenerbahçe’yi seçtim ve üç yıllık da mukavele imzaladım. Bu takımda iki yıldır şampiyonluk yaşıyorum. Avrupa’da ilk yılımızda sıfır çektik. 2. senede 9 puan topladık. Artık şahlanma zamanı geldi'' dedi. 
     
     Gerekeni yapacağız’ 
     Fenerbahçe’nin genelde genç oyunculardan kurulu bir kadro olduğunu da belirten Sarı-Lacivertli futbolcu, Daum, bu takımın yapısını çok iyi biliyor. Kadromuzda Avrupa’da başarıya aç bir çok oyuncu var. Önemli bir gelişme de kalemizin yani Şükrü Saracoğlu Stadı’nın büyümesi. 42 binlik kapasite 52 bine çıktı. Birçok takım stadımıza gelecek ve biz taraftarımızın desteğiyle gerekeni yapacağız. Eski hatalarımızı tekrarlamayacağız. Başkanımız da Avrupa’da başarıyı şart koştu'' diye konuştu. 
     
     Fatih hoca hayırlı olsun’ 
     Ersun Yanal’ın istifasını ve Fatih Terim’in A Milli Takım’ın başına gelmesini de değerlendiren Tuncay, sözlerini şöyle tamamladı Bizler profesyonel futbolcularız. Bu tip değişiklikler hakkında yorum yapmak yanlış olur. Ancak Fatih hocanın yeni görevi hayırlı olsun. Fatih Terim’in ne kadar başarılı olduğunu anlatmaya gerek yok. Onunla çalışmak bana mutluluk verecektir. Ben bu takımın, 2006 finallerine katılacağına inanıyorum.'' 
     
</TEXT>
</DOC>
