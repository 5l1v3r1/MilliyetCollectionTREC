<DOC>
<DOCNO> 382237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/soneko28.html </URL>
<DATE> 2005/09/28/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Yapı Kredi Bankası, Koçbank'a devredildi... 
</HEADLINE>
<TEXT>

     Yapı ve Kredi Bankası'nda Çukurova Grubu şirketleri ve Mehmet Emin Karamehmet'a ait "yüzde 57.4 hissenin Koçbank'a devredildiği" ve bankanın pay defterine kaydedildiği açıklandı. 
     Yapı ve Kredi Bankası'ndan Borsa'ya yapılan açıklamada, Çukurova Holding ve çeşitli Çukurova Grubu şirketleri ve Mehmet Emin Karamehmet ile Koç Finansal Hizmetler A.Ş ve Koçbank Nederland N.V. arasında, Yapı Kredi'nin yüzde 57.4 oranındaki hisselerinin satışına ilişkin olarak 8 Mayıs 2005 tarihinde hisse satış sözleşmesi imzalandığı anımsatıldı. 
     Koçbank A.Ş. ve satıcı şirketlerin Yapı Kredi'ye yaptığı bugün tarihli yazılı başvurularda, ünvanları ve banka sermayesindeki payları yer alan şirketlerin sahibi oldukları bankaya ait hisse senetlerini devir ve ciro işlemleri tamamlanmış olarak Koçbank A.Ş'ye devrettiklerini, Koçbank A.Ş'nin de sözkonusu hisse senetlerini belirtilen şartlarla devraldığının ifade edildiği kaydedilen açıklamada, gerekli kaydın banka pay defterinde Koçbank A.Ş. adına yapılmasının talep edildiği bildirildi. 
     Açıklamada, "Bankamız Yönetim Kurulu'nun bugün yapılan toplantısında alınan karar uyarınca, söz konusu hisse devirlerinin bankamız pay defterine kaydı yapılmıştır" denildi. 
     Bu arada, devredilen hisseler arasında Tasarruf Mevduat Sigorta Fonu'nda bulunan yaklaşık yüzde 12.9 oranındaki 97 trilyon 31 milyar 770 milyon 769 bin lira nominal değerli hisseler de bulunuyor. 
     

Ortağın Ünvanı Nominal İştirak Tutarı TL Sınai Mali Yatırımlar Holding A.Ş. 115,223,154,720,000 Baytur İnşaat Taahhüt A.Ş. 82,887,668,376,000 Çukurova Holding A.Ş. 66,650,965,470,000 T. Genel Sigorta A.Ş. 41,456,448,597,000 Çukurova İthalat ve İhracat T.A.Ş. 8,451,141,052,000 Aksam Denizcilik ve Ticaret A.Ş. 8,253,672,738,000 Interdepo U.Arası Özel Antrepo İşl. A.Ş. 5,078,949,408,000 Endüstri Holding A.Ş. 2,807,782,860,000 Ören Denizcilik Nakliyat ve Tic. A.Ş. 1,743,934,956,000 Çukurova Ziraat Endüstri ve Tic. A.Ş. 1,743,934,956,000 Avor İnşaat Gıda Tekstil Kimya S. T. A.Ş. 592,120,048,000 Barbaros Denizcilik İşletmesi A.Ş. 62,695,381,000 Genel Denizcilik Nakliyatı A.Ş. 62,695,290,000 Tasarruf Mevduati Sigorta Fonu 97,031,770,769,000 TOPLAM 432,046,934,621,000      


     
</TEXT>
</DOC>
