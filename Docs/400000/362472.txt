<DOC>
<DOCNO> 362472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonspo17.html </URL>
<DATE> 2005/07/19/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Galatasaray'da Iliç, İstanbul'da ilk kez takımıyla çalıştı... 
</HEADLINE>
<TEXT>

     Galatasaray, yeni sezon hazırlıklarını bu sabah yaptığı idmanla sürdürdü. 
     Teknik direktör Eric Gerets yönetiminde, Florya Metin Oktay Tesisleri'nde yaklaşık 1.5 saat süren idmanda sarı-kırmızılı futbolcular kondisyon çalışmasının ardından, 3 grup halinde dar alanda kısa pas çalışması yaptı. Daha sonra gruplar, yarım sahada dönüşümlü olarak çift kale maç yaptılar. 
     Sıcak havada yapılan idmanda futbolcuların zorlandıkları gözlenirken, dün izinli olan yeni transfer Sasa İliç, takımla birlikte İstanbul'da ilk kez çalışmaya katıldı. 
     Antrenmana Mondragon'un yanı sıra, sakatlığı süren Ayhan ve 23. Üniversite Yaz Spor Oyunları öncesi kampta bulunan Hasan Kabze katılmazken, sakatlığı bulunan Ergün ise koşu yapmakla yetindi. 
     Galatasaray, hazırlıklarına akşam yapacağı günün ikinci çalışmasıyla devam edecek. 

     
</TEXT>
</DOC>
