<DOC>
<DOCNO> 378865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/yasam/yas05.html </URL>
<DATE> 2005/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Linçte 'sulh' 
</HEADLINE>
<TEXT>


Trabzon'da linçten kurtulan 5 TAYAD'lı 'Asıl sorumlu onlar değil' diyerek şik yetçi olmadı 

TEKİN ATAY, BAHADIR ÖKTEM Trabzon DHA 

Trabzon'da, 'Tecritte ölüm var' başlıklı bildiri dağıtırken linç edilmek istenen 5 TAYAD'lı, 11 sanık hakkındaki şik yetlerinden vazgeçti. 
Zeynep Erduğrul, Nurgül Acar, Çetin Güven, Emre Bakır ile İhsan Özdil'i, 6 Nisan günü yaklaşık 2 bin kişinin linç etmek istediği olaylara karıştıkları belirlenen 11 kişi hakkında, 'müessir fiil' ve 'toplu olarak polis memurlarına mukavemet' suçlarından dava açılmıştı. 
5 TAYAD'lı ise, 'polise mukavet' ve 'izinsiz gösteri düzenleyip toplumda infial yaratacak davranışta bulunmakla' suçlanmıştı. 

5 dakikada bitti 
Ardından 2 dava birleştirildi. Trabzon 1. Asliye Ceza Mahkemesi'ndeki duruşmaya TAYAD'lı Erduğrul, Acar, Güven ve Bakır katıldı. Davayı İstanbul ve Samsun'dan gelen yaklaşık 30 TAYAD'lı da izledi. 
Yaklaşık 5 dakika süren duruşmada sanıklardan Erduğrul, saldırgan 11 sanığın olayların asıl sorumlusu olmadığını düşündüklerini söyledi. Erduğrul, "Bu kişiler kışkırtılarak kullanılmıştır. Aralarında saldıranlar olabilir, ancak şik yetimizi geri alıyoruz. Asıl provokatörlerin bulunup cezalandırılmasını istiyoruz" dedi. 


</TEXT>
</DOC>
