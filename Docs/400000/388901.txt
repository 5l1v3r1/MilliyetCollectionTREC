<DOC>
<DOCNO> 388901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/ekonomi/eko11.html </URL>
<DATE> 2005/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatçıların 'Han'ından üç gayrimenkul projesi 
</HEADLINE>
<TEXT>


EKONOMİ SERVİSİ 

Türkiye İhracatçılar Meclisi TİM Başkanı Oğuz Satıcı'nın liderliğinde Türkiye'nin demir çelik, beyaz eşya, ayakkabı, hazır giyim, tekstil, savunma sanayi ve inşaat sektörlerinden 15 temsilcinin bir araya gelerek oluşturduğu 17 milyon YTL sermayeli Han Yapı, konut, alışveriş merkezi ve iş merkezi üretimi için çalışmalara başladı. Ataköy'de residence, Çekmeköy ve Beylikdüzü'nde ise konut üretimi yapacak şirket, İzmir Limanı ihalesine de girecek. 
Beylikdüzü'nde 1500 konutluk projede metrekare fiyatının 1000 YTL'den başlayacağını dile getiren Satıcı, Çekmeköy'de ise 250 konutluk bir projenin çalışmalarının sürdüğünü kaydetti. Ataşehir'deki residence çalışmalarıyla birlikte projelerinin toplam büyüklüğünün 200 milyon dolar civarında olduğunu vurgulayan Satıcı, İstanbul, İzmir, Ankara, Denizli, Kayseri'deki projelerin yanı sıra Polonya, Ukrayna ve Rusya'da da alışveriş merkezi kurabileceklerini dile getirdi. 




</TEXT>
</DOC>
