<DOC>
<DOCNO> 350257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sondun06.html </URL>
<DATE> 2005/06/09/ </DATE>
<TIME> 07.40 </TIME>
<AUTHOR>  </AUTHOR>
<HEADLINE>
Bush, Çin'den Kuzey Kore’ye baskı yapmasını istedi 
</HEADLINE>
<TEXT>

     ABD Başkanı George Bush, Pekin yönetiminden, nükleer çalışmalarından vazgeçmesi konusunda Kuzey Kore’ye baskı yapmasını istedi. 
     Çin’in, Kuzey Kore’nin nükleer çalışmaları konusunda tutumunu sertleştirmesi gerektiğini ifade eden Bush, Çinli liderlerle, aralarındaki görüş farklılıklarını giderme görüşmeleri için yeterli yakınlığa sahip olduklarını söyledi. 
     Çin’in silahlanma politikasından rahatsızlık duyduğunu da belirten Bush, Pekin yönetiminin bu konuda yaptığı harcamanın artmasından duyduğu kaygıyı dile getirdi. 
     Kuzey Kore’nin nükleer çalışmalarından kaynaklanan soruna çözüm bulmak amacıyla yapılan çok uluslu görüşmelere Çin de katılıyor. 
     AB, Çin’i yönelik silah ambargosunu kaldırma yolunda ilerlerken ABD, bölgedeki askeri dengeyi bozabileceği düşüncesiyle ambargonun kaldırılmasına karşı çıkıyor. 
     
</TEXT>
</DOC>
