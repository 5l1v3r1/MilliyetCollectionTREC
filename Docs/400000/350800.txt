<DOC>
<DOCNO> 350800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sontur17.html </URL>
<DATE> 2005/06/10/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Antalya'da 'Yol vermedin' cinayeti 
</HEADLINE>
<TEXT>

     Soner KOCAER ANTALYA, DHA 

      ANTALYA'da 23 yaşındaki A.Ç., yolun karşısına geçerken aracıyla durup yol vermediği gerekçesiyle tartıştığı 28 yaşındaki Mehmet Şay'ı 3 yerinden bıçakladı. Şay hastanede ölürken, A.Ç. tutuklandı. 
     Olay, dün akşam 19.00 sıralarında Altınova Düden Mahallesi'nde meydana geldi. A.Ç., yaya olarak yolun karşısına geçerken, aracını durdurmadığı gerekçesiyle Mehmet Şay'a hakaret etti. Otomobilinden inen Şay ile A.Ç. arasındaki küfürlü tartışma kavgaya dönüştü. Daha önceden yaralama suçundan poliste kaydı bulunan A.Ç, yoldan geçen bir seyyar köftecinin tezgahındaki ekmek bıçağını alarak, Şay'a saldırdı. Mehmet Şay'ı 3 yerinden bıçaklayan Ç., koşarak kaçtı. 
     Kanlar içinde kalan Şay, çevredeki esnafın çağırdığı ambulansla Akdeniz Üniversitesi Tıp Fakültesi Hastanesi'ne götürüldü. Ancak Şay, tüm müdahalelere rağmen kurtarılamadı. Olaydan sonra kaçan A.Ç. ise, polisin araştırması sonucu kısa sürede yakalandı. İfadesi alınan A.Ç, çıkarıldığı mahkemecee tutuklandı. 
     
</TEXT>
</DOC>
