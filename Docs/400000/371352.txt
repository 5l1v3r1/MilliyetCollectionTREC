<DOC>
<DOCNO> 371352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/guncel/agun.html </URL>
<DATE> 2005/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Aydınların kerameti kendinden menkul' 
</HEADLINE>
<TEXT>


Org. Tolon, Birinci Ordu Komutanlığı devir teslim töreninde, "Cehennemler de kudursa, cumhuriyeti sonsuza dek yaşatmaya kararlı bir ordu teslim ediyorum" diye konuştu 

Şakir Aydın - İstanbul 

Birinci Ordu Komutanlığı görevini Orgeneral İlker Başbuğ'a devreden Orgeneral Hurşit Tolon, "Cumhuriyeti, ülke bütünlüğünü, cehennemler de kudursa, başka tür cumhuriyet sevdalıları da türese, onu sonsuza dek yaşatmaya kesin kararlı bir ordu teslim ediyorum" dedi. 
Selimiye Kışlası'ndaki törende, görev süresince yurdun dört bir yanından gelen gençlerin yetiştirilmesine önem verildiğini belirten Tolon, konuşmasında kimi zaman duygulandı. 

KKTC vurgusu 
Silahlı Kuvvetler'den ayrılmanın kolay olmadığını söyleyen Tolon, özetle şunları kaydetti 
"Küreselleşme dejenerasyonunda benliğini yitirmemiş, çağdaşlaşma ve kalkınmanın gelişimi için yabancı kaynaklı reçetelere ihtiyaç duymayan, Ata yadig rı topraklarda yıllarca çekilen nice acıdan, kaybedilen masum canlardan, verilen şehitlerden sonra Türk varlığını yok etmek için giriştikleri katliam planlarına uluslararası anlaşmaların verdiği çok açık hakla m ni olarak, soydaşlarımızın bekasının, can ve mal güvenliğinin, huzur ve refahın sağlandığı KKTC'de eşit haklara ve siyasal eşitliğe sahip iki kesimli, Türkiye'nin güvenlik garantisiyle adil ve kalıcı bir barış sağlanmadıkça Mehmetçik'in çekilmeyeceğine inanan bir ordu teslim ediyorum." 
Tolon teslim ettiği ordunun, "'Aydınlıklar', kerameti kendinden menkul, aydınlattıkları çevrenin de kaç lüks olduğu bilinmeyen bir grubun bazı yandaşlarıyla birlikte, kurulurken ulus devlet formu üzerine inşa edilen Türkiye Cumhuriyeti'nin üniter yapısını bozmaya yönelik girişimlerini" nefretle kınadığını da belirtti. 

Görev değişimi 
Org. Hurşit Tolon ve Org. İlker Başbuğ'un konuşmalarının ardından Birinci Ordu Komutanlığı Forsu, görev değişimi için gönderden indirildi. Daha sonra Org. Tolon, Org. Başbuğ'a ordu amblemini taktı. Org. Başbuğ da Org. Tolon'a Birinci Ordu Komutanlığı Forsu ve şildini verdi. 
Kara Kuvvetleri Komutanı Org. Yaşar Büyükanıt, iki komutanı tebrik ettikten sonra Org. Tolon'a hizmet şildi sundu. 

Org. Başbuğ 'Atatürk temel rehberimizdir' 

Birinci Ordu Komutanlığı görevini teslim alan Orgeneral İlker Başbuğ, üniter yapıya ve Atatürk Cumhuriyeti'nin temel niteliklerine yönelik tehditlerle mücadele edebilecek birlikler yetiştirmeye devam edeceklerini söyledi. Org. Başbuğ, "Atatürkçü düşünce sistemi, her zaman olduğu gibi bundan sonra da bizlere bütün görevlerimizde temel rehber olacaktır" dedi. 

Tümgeneral Karababa 
'10 milyon şehit versek sarsılmayız' 

Şırnak'ta 23. Sınır Tümen Komutan-lığı'nda, Tümen Komutanı olarak görev yapan Tümgeneral Ali Karababa, görevini Tuğgeneral Ahmet Yavuz'a devretti. 
Her zaman vatanını, milletini seven herkesin yanında olacağını belirten Karababa, şöyle dedi "Bu ülke bugüne kadar PKK terörüne 30 bin şehit vermiştir. Ama bu ülke 30 bin kişilik değildir. 72 milyon nüfusa sahip. 3 milyon şehit veririz, 10 milyon şehit veririz, yine de sarsılmayız." 


</TEXT>
</DOC>
