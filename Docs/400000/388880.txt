<DOC>
<DOCNO> 388880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sonyas03.html </URL>
<DATE> 2005/10/22/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Madonna'nın sırları açığa çıkıyor 
</HEADLINE>
<TEXT>

     Jonas Akerlund'ın yönettiği 'I'm Going to Tell You A Secret', ünlü şarkıcı Madonna'nın 'Re Invention' turnesi boyunca yaşadıklarını konu alıyor. 
     Belgesel, Madonna'nın turne öncesi dansçılarını seçişinden ailesiyle geçirdiği zamana kadar sanatçı hakkında merak edilen birçok konuyu içeriyor. 
     Filmin geçtiğimiz salı gecesi New York'ta yapılan galasına katılan Madonna, "benim için böyle bir belgesele onay vermek zor bir karardı. Ama aile ve iş yaşamımı dengede tutmak için nasıl canla başla çalıştığımı insanların görmesini istedim" dedi. 
     Belgeselin bir bölümünde ise Madonna'nın İsrail'e gidişi ve Kabbala öğretisiyle dünya barışı için dua edişi yer alıyor. Madonna'nın yeni albümü 'Confessions On a Dance Floor' ise 15 kasımda raflarda olacak. Belgesel, yarın MTV'de yayınlanacak. 
     
</TEXT>
</DOC>
