<DOC>
<DOCNO> 396143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sontur18.html </URL>
<DATE> 2005/11/18/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Hafta sonu yağmur ve soğuk geliyor 
</HEADLINE>
<TEXT>

     Hava sıcaklığı Pazar günü yurdun kuzeybatı kesimlerinde, Pazartesi gününden itibaren ise tüm yurtta hissedilir derecede azalacak. 
     Devlet Meteoroloji İşleri Genel Müdürlüğü, yapılan ''Meteorolojik Uyarı''da hava sıcaklığının Pazar günüden itibaren 8-10 derce azalacağı kaydedildi. 
     Uyarıda, yağmur ve sağanak şeklindeki yağışların, bugün ve yarın Marmara, Ege, Akdeniz, İç Anadolu, batı ve orta Karadeniz ile Doğu ve Güney Doğu Anadolu'nun batısında, Ege ve Akdeniz kıyılarında etkili olacağı bildirildi. 
     Türkiye'nin batı kesimleri Pazar günü Balkanlar'dan gelen yeni bir soğuk havanın etkisine girecek ve hava sıcaklığı Pazar günü yurdun kuzeybatı kesimlerinde, Pazartesi gününden itibaren ise tüm yurtta hissedilir derecede azalacak. 
     Pazar ve pazartesi günleri Marmara'nın batısı ile kıyı Ege dışında kalan tüm yurtta yağışın beklendiği belirtilen uyarıda, hava sıcaklığındaki azalmayla birlikte yağışların Pazar gecesinden itibaren Marmara'nın doğusu, iç Ege, İç Anadolu, Karadeniz'in iç kesimleri ile doğu Anadolu'nun kuzeyinde karla karışık yağmur ve kar şekline dönüşeceği kaydedildi. 
     
</TEXT>
</DOC>
