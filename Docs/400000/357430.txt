<DOC>
<DOCNO> 357430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sontur07.html </URL>
<DATE> 2005/07/01/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Ablasının gözü önünde boğuldu 
</HEADLINE>
<TEXT>

     Soner KOCAER ANTALYA, DHA 

      ANTALYA'ya tatile gelen 18 yaşındaki Selahattin Gündoğdu, ablası Binnaz Gündoğdu ile tatilcilerin gözü önünde serinlemek için girdiği denizde boğuldu. 
     Selahattin Gündoğdu, ablası Binnaz Gündoğdu ile birlikte tatil için dün sabah İzmir'den Antalya'ya geldi. Bugün 16.30 sıralarında ablasıyla birlikte Beachpark 6 nolu plaja giden Gündoğdu, serinlemek için girdiği denizde kardeşi ve tatilcilerin gözü önünde boğuldu. Cankurtaranlar tarafından kıyıya çıkartılan Selahattin Gündoğdu'nun cesedi, Cumhuriyet savcısı gelinceye kadar 2 saat boyunca plajda bekletildi. Yerli ve yabancı tatilciler ise hiçbirşey olmamış gibi denize girmeye devam etti. 
     Kardeşinin ölümüne şahit olan Binnaz Gündoğdu, Ben de ölmek istiyorum'' diye gözyaşı döktü. Selahattin Gündoğdu'nun cesedi Cumhuriyet savcısının olay yerinde yaptığı incelemenin ardından otopsi için Antalya Devlet Hastanesi morguna götürüldü. Kesin ölüm nedeninin otopsinin ardından belirleneceği ifade edildi. 
     
</TEXT>
</DOC>
