<DOC>
<DOCNO> 399973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/soneko44.html </URL>
<DATE> 2005/12/02/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
BORYAD, Turkcell hisseleriyle ilgili SPK kararının iptali için dava açtı 
</HEADLINE>
<TEXT>

     Borsa Yatırımcıları Derneği'nin BORYAD , Turkcell hisse senetlerinin Alfa'ya devrine ilişkin Sermaye Piyasası Kurulu'nun SPK çağrıdan muaf tutma kararının iptali ve yürütmesinin durdurulması için dava açtığı bildirildi. 
     BORYAD'dan yapılan açıklamada, Avrupa Birliği katılım süreci içerisinde, Türkiye'ye yoğun bir sermaye akımı olduğu ve bu süreçte borsada da bir çok şirket satın alma ve birleşme yaşandığı kaydedildi. 
     Bu sürecin artarak devam edeceği düşünüldüğünde, borsadaki azınlık ortaklarının birleşme ve satın almalar sonucunda mağdur duruma düşmemesi için en baştan tedbir almak gerekliliğinin doğduğu belirtilen açıklamada, derneğin bunun üzerine birleşme ve satın almalarla ilgili olarak bir komisyon oluşturduğu ve yetkili kurullara konu ile ilgili başvurularda bulunduğu ifade edildi. 
     Açıklamada, şöyle denildi 
     ''Derneğimiz tarafından bu kapsamda değerlendirilen Turkcell İletişim A.Ş. hisse senetlerinin Alfa Telecom'a devir işlemi, SPK tarafından çağrıdan muaf tutulmuştur. Bunun üzerine derneğimiz avukatları bugün SPK tarafından verilen bu kararın iptali ve yürütmesinin durdurulması için Ankara 4. İdare Mahkemesi'nde dava açmışlardır. Derneğimiz yatırımcının mağduriyetine yol açabilecek her türlü işlem hakkında yargı yoluna başvurmaya devam edecektir.'' 
     
</TEXT>
</DOC>
