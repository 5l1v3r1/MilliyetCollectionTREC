<DOC>
<DOCNO> 379581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/yazar/toruner.html </URL>
<DATE> 2005/09/19/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
İktidara gelirsek 
</HEADLINE>
<TEXT>


Ülkemizin ekonomik sorunlarını şöyle çözeceğiz 
a Durağan kaynakları ekonomiye kazandıracağız. Bunların başında devlete ait toprak ve araziler geliyor. Bunları halka uzun vadeli kiralayacağız. İşe başlar başlamaz bir durum tespiti yapacak ve gerekirse "milat" ilan edip, hazine ve belediye arazisine ev yapmış olanlara bu arsa ve arazileri uzun yıllığına, değerine göre kiralayacağız. Asgari kirayı karşılamayan veya karşılamak istemeyen kendisine ortak bulacak. 15-20 çeşit binanın planlarını hazırlayıp, inşaatçılara belediyelerin karşılıksız vermesini sağlayacağız. 
b Gayrimenkul kredisi mortgage için bir piyasa kurup, mümkün olan her teminatı sahip ve yurt dışındakilere tıpatıp benzer gayrimenkul kredilerinin yurt dışından ve içinden fonlanmasını sağlayacağız. Bu piyasada kişiler de yatırım yapabilecek. Bu piyasadan sağlanacak dövizli kredilere belli limitler dahilinde ve hazinenin döviz rezervi kadar hazine garantisi vereceğiz. 

Malı değerinde satacağız 
c Tarımı destekleyeceğiz. Toprak reformu yapıp, gerçek çiftçiye toprak dağıtacağız. Aslında, devlet arazilerini uzun vadeli olarak kiralayacağız. Her malın piyasasını oluşturup, çiftçinin malını üretimden önce ve değerinden satmasını sağlayacağız. 
d Ülkemizde kimse kredi kullanamıyor. Bu sıkıntıyı bir "kredi piyasası" kurarak aşacağız. Bir yıl içinde, her esnafa ve her küçük-orta boy işletmeye, işletmesini ikiye katlayacak ölçüde kredi verilmesini sağlayacağız. Bunun için kişilerden başlayıp, en büyük işletmelere kadar uzanan bir değerleme-dereceleme sistemi oluşturacağız. Kredileri bir örnek ve kendi işletmesini teminat olarak alan hale getireceğiz. Bu piyasaya iç ve dış yatırımcı bulacağız. 

AB faiziyle kredi alınacak 
e Enflasyon, faiz ve döviz dengesini bozmayacağız. Enflasyonu faizlerle birlikte düşüreceğiz. Faiz rüşveti vererek, Türk Lirasını değerli kılmayacağız. Büyümeyi "ihracat lokomotifli" hale getireceğiz. İhracatçı, Avrupa Birliği faizleriyle kredi alacak. Krediler üzerindeki bütün vergiler hemen kaldırılacak. Üretici enerjisini Avrupa Birliği fiyatlarından temin edecek. Reel sektör k rlı ve verimli çalışacak. Merkez Bankası'nın borçlarını yok edecek, bilançosunu emisyondan ibaret hale getireceğiz. Kamu bankalarını tek banka haline getirecek ve Hazine'nin mevcut kaynaklarını bu bankada değerlendireceğiz. Hazine'nin iç ve dış borçlarını yönetilebilir ve düşük faiz öder hale getireceğiz. 
f Kayıt dışılığı yok edeceğiz. Herkes gelirini beyan edecek. Gayrimenkul ve çevre vergilerini arttırıp, kurumlar ve gelir vergilerini Avrupa Birliği seviyelerine indireceğiz. Devlet memurları, maaşları üzerinden vergi vermeyecek. Döviz değil, Türk Lirası tutan ve Türk Lirası ile yatırım yapan k rlı olacak. Emek karşılığını alacak ve ücretlerin gerçek değer üzerinden beyan edilmesi sağlanacak. Katma değer vergisi stopajı ve diğer bir çok stopaj kaldırılacak. 
Bunların kaynaklarını göstersek, nasıl yapılacağını anlatırsak, bize oy verir misiniz 



</TEXT>
</DOC>
