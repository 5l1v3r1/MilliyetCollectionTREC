<DOC>
<DOCNO> 385622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sonyas21.html </URL>
<DATE> 2005/10/10/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Bob Dylan, Jimi Hendrix ve Jim Morrison'ın eşyaları açık artırmada 
</HEADLINE>
<TEXT>

     Amerikalı ünlü şarkıcı Bob Dylan'ın ilk şiirleri, Heavy Metal müziğin öncülerinden Jimi Hendrix'in madalyonu ve ''The Doors''un solisti Jim Morrison'ın el yazması bir şarkısı 21 Kasım'da New York'taki Christie's müzayede evinde açık artırmayla satışa sunulacak Müzayede evinden yapılan açıklamada, ''Dylan'ın 1959-1960 yıllarında Minnesota Üniversitesi'nde yazdığı şiirlerinin 16 sayfasının 60 bin ila 80 bin dolar arasında bir fiyata satışa sunulabileceği'' belirtildi. 
     Dylan'ın 1961'de New York'ta bir arkadaşının evinde yapılan kaydın da 60 bin dolara satışa sunulması bekleniyor. 
     Jimi Hendrix'in 1967'de Monterey Pop Festivali'nde verdiği ve gitarını yaktığı ünlü konserde taktığı madalyonun da 60 bin ila 80 bin dolara satışa sunulacağı kaydedildi. 
     Jim Morrison'un el yazması ''Not To Touch The Earth'' adlı şarkısının ise 40 bin ila 60 bin dolardan satışa sunulacağı belirtildi. 
     
</TEXT>
</DOC>
