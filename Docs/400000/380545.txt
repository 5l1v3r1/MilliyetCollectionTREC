<DOC>
<DOCNO> 380545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/soneko09.html </URL>
<DATE> 2005/09/22/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Türkiye'de ekonomiye güven Avrupa devlerinin üzerinde... 
</HEADLINE>
<TEXT>

     Avrupa Ticaret ve Sanayi Odaları Birliği'ne Eurochambres göre, Türk iş dünyasının ekonomiye duyduğu güven, birçok Avrupa ülkesinden daha yüksek düzeyde. 
     Bu arada Türkiye ekonomisine güven arttıkça yatırım eğiliminin arttığı da vurgulandı. 
     Eurochambres'ın araştırmasına göre, Türkiye'de iş dünyasının ekonomiye duyduğu güven, Avusturya, Hırvatistan, Almanya, Estonya, İspanya, Fransa, Yunanistan, Macaristan, İtalya, Lüksemburg, Malta, Hollanda, Polonya gibi Avrupa ülkelerinin ülkenin üzerinde bulunuyor. 
     Araştırmada, Türkiye'nin AB'ye uyum programının oldukça başarılı olduğu belirtilirken, Türkiye ile AB arasındaki ekonomik işbirliğinin geliştirilmesinin, hem Türkiye hem de AB'nin yararına olduğu ifade ediliyor. Bu arada araştırmaya göre, Türkiye ve AB'deki sivil toplum kuruluşları arasındaki diyaloğun daha da güçlendirilmesi, AB kamuoyunda, Türkiye hakkında doğru bilgilendirmeye katkıda bulunacak bir unsur olarak görülüyor. 
     
     TÜRKİYE EKONOMİSİNDEKİ GELİŞMELER... 
     Türkiye ekonomisinin son üç yıldan buyana güçlü bir toparlanma içinde olduğunun belirtildiği araştırmada, Türkiye'nin birçok Avrupa ülkesinden çok daha hızlı şekilde büyüdüğü, Türk şirketlerinin, ticari beklentilerinin arttığı ve ekonomiye daha çok güven duydukları vurgulandı. 
     Türkiye'nin istihdam sorununa da dikkat çekilen araştırmada, istihdam üzerindeki vergilerin, istihdamı olumsuz etkilediği, bu arada Türk şirketlerinin de, ciroyu arttırarak istihdam maliyetini azaltmada ilerleme sağladığı kaydediliyor. 
     Araştırmada, Türkiye ekonomisine güven arttıkça yatırım eğiliminin arttığı da vurgulandı. 
     Araştırmada, Türkiye'nin de içinde bulunduğu AB'ye aday Bulgaristan, Romanya ve Hırvatistan gibi ülkelerin, AB'ye tam üye diğer ülkelere göre daha canlı bir özel sektöre sahip oldukları ifade edildi. 
     Eurochambres, 43 ülkeye dahil 2 bin yerel oda ile yüzde 95'ini KOBİ'lerin oluşturduğu 17 milyon işletmeyi ve 20 milyon istihdamı temsil ediyor. 
     
</TEXT>
</DOC>
