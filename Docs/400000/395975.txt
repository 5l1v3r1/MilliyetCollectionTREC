<DOC>
<DOCNO> 395975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/yasam/axyas02.html </URL>
<DATE> 2005/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sulukule tedirgin 
</HEADLINE>
<TEXT>


Sulukuleliler, İstanbul Büyükşehir Belediyesi'nin kendilerini Gaziosmanpaşa'ya taşıma kararına tepki gösterdi. Çoğunluğu kiracı olan semt sakinleri, 'Nereye gideriz ', müzisyenler de 'Bizi nasıl bulacaklar ' diye tedirgin 

Şenol Demrci 

İstanbul Büyükşehir Belediyesi'nin Romanların eğlence merkezi Fatih'teki Sulukule'nin sakinlerini, Gaziosmanpaşa'nın Taşoluk beldesine taşıma kararını mahalleli dün öğrendi. Geçimlerini daha çok müzisyenlik, dansözlük, at arabacılığı ve seyyar satıcılık gibi işlerle kazanan semt sakinleri, kendilerine bilgi verilmeden alınan bu karara tepki gösterdi. 
Belediye Meclisi, önceki gün Sulukule semtini kapsayan Neslişah ve Hatice Sultan mahallelerindeki 86 bin 760 metrekarelik alanı tasfiye etmeyi kararlaştırmıştı. 
Neslişah Mahallesi Muhtarı Hamit Başaran, Büyükşehir Belediye Meclisi'nin kararını gazeteden öğrendiğini belirterek, "Belediye bize gelip bu konuda bilgi vermeliydi" dedi. Evleri yıkılacaklara ev tahsis edileceğinin söylendiğini hatırlatan Başaran, "Ama burada yaşayanların tamamına yakını kiracı. Bu konu göz ardı edildi ise bu bir faciadır" dedi. 

'Fatih'e dağıldık' 
Hayatını keman çalarak kazanan Birol Yüceturanlı ise, "Sulukule dağıtılırsa insanlar bizi nasıl bulacak Biz nasıl yaşayacağız Belediye bunu düşündü mü " dedi. 
Doğma büyüme Sulukuleli olduğunu söyleyen kahvehaneci İbrahim Danacılar da bu semti terk etmesinin mümkün olamayacağını söyledi. Danacılar, "Sulukuleliler Fatih'in dört bir yanına dağıldı. Burada, seyyar satıcılar, at arabacıları ve az sayıda müzisyen var. Burası ne suç, ne de ahlaksız yatağı" dedi. 

ROMANLAR 'BECAYİŞ' YAPACAK 

MEHMET DEMİRKAYA İstanbul 
İstanbul Büyükşehir Belediyesi, TOKİ ve Fatih Belediyesi arasında imzalanan protokole göre tasfiye edilecek olan Sulukule'ye, tarihi Bizans surlarına uygun çağdaş standartlarda konutlar yapacak. 
Tarihi surların koruma bandında bulunan ve Sulukule olarak bilinen bölgedeki 355 adet parsel boşaltılacak. Hak sahiplerine, Gaziosmanpaşa Taşoluk bölgesinde TOKİ tarafından yaptırılacak olan konutlardan öncelikle becayiş karşılıklı yer değiştirme yöntemiyle devir olacak. Sulukule'de ve Taşoluk'ta yapılacak konutların bedelini TOKİ belirleyecek. Becayişte anlaşma sağlanamazsa TOKİ kamulaştırma yapacak. Taşoluk'a gitmek istemeyen hak sahiplerine, bedeli TOKİ ödeyecek. 


</TEXT>
</DOC>
