<DOC>
<DOCNO> 357141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sonyas01.html </URL>
<DATE> 2005/06/30/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
'Nuh abi, şu güzel kız türünden daha çok alsaydın ya’ 
</HEADLINE>
<TEXT>

     Onur SAĞSÖZ DHA 

NUH’un Gemisi’ne ait olduğu iddia edilen kalıntıların bulunduğu Ağrı’nın Doğubeyazıt ilçesine bağlı Üzengili Köyü’nde açılan ziyaretçi defterine yazılanlar, okuyanları güldürüyor. Yerli ve yabancı turistlerin duygularını dile getirmeleri amacıyla konulan deftere konuklar, Nuh abi, şu güzel kız türünden daha çok alsaydın ya’, Ziyaretine geldik seni bulamadık, sevgiler’ gibi esprili sözler yazıyor. 
     Ağrı’nın Doğubeyazıt ilçesine 15 kilometre uzaklıkta bulunan Üzengili Köyü’ndeki Nuh’un Gemisi’ne ait olduğu iddia edilen kalıntılar, turistlerin büyük ilgisini çekiyor. Yaklaşık 200 metre uzunluğundaki gemi izini görmek için yerli ve yabancı turistler bölgeye akın ederken, Nuh’un Gemisi Müzesi’nde açılan ziyaretçi defterine de duygularını dile getiriyorlar. Birbirinden komik notların bulunduğu defterde yer alan ifadelerden bazıları şöyle 
     Ey Nuh abi, şu güzel kız türünden daha çok alsaydın ya’, Ziyaretine geldik, seni bulamadık sevgiler’, Ha puraya Süleyman Hoca çelmiştir, çörmüştür, celenlere selam olsun’, Biz de geldik, gidiyoruz , Hasan amca sen de gemi kadar değerlisin’, İnsanlık tarihinde bir atılım olmasını diliyorum’, Geçmişteki gezintimiz çok güzeldi , Her şey güzel de ortada gemi yok.’ 
     
</TEXT>
</DOC>
