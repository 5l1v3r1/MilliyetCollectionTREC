<DOC>
<DOCNO> 380758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/spor/spo20.html </URL>
<DATE> 2005/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakalım neler olacak 
</HEADLINE>
<TEXT>


YAKAN TOP Nilay YILMAZ 


Ligin 6. haftası bitti, 7. haftaya giriyoruz. Herkes bu sezon neler olacağını merak ediyor sanki farklı şeyler olabilirmiş gibi. Bu kadar meraklanmaya hiç gerek yok aslında çünkü birçok şey bu sezonda da aynı kalacak. İşte bunlara birkaç örnek. 
Galatasaray Yönetimi Sportif başarı ile beraber borçlarını ödeyeceklerini ve stadı yaptıracaklarını söyleyecekler. 
Fenerbahçe Yönetimi Mağlubiyetleri tribündeki kötü tezahürata, merdivenlere, hatta trafiğe bağlayacaklar. 
Beşiktaş Yönetimi Maçı yöneten hakemin, MHK'nin, Disiplin Kurulu'nun, Federasyon'un hatta hükümetin istifasını isteyecekler. 
Daum Olası Avrupa başarısızlığından sonra transfer istediğini, kadrosunun yetersiz olduğunu söyleyecek. "Bu kadroyla bu kadar" diyecek. 
Türkiye Futbol Federasyonu Fair-play için düzenli aralıklarla sloganlar üretip, yeni organizasyonlar yapıp başarısız olacaklar. 
Fatih Terim Başarısız olursa suçu üstüne alıp kendine "çok delikanlı adammış" dedirtecek ve imajını koruyacak. 
Fenerbahçeli köşe yazarları Fenerbahçe'nin çok kötü oynadığını ve Daum'un gitmesi gerektiğini yazacaklar. 
Galatasaraylı köşe yazarları Takımın bunca parasızlığa rağmen çok iyi olduğunu ama bu yönetimden hayır gelmeyeceğini anlatacaklar. 
Beşiktaşlı köşe yazarları Birilerinin takımdan gönderilmesi gerektiğini yazıp, kimin gitmesi lazım geldiği konusunda ortak bir fikre varamayacaklar. 
Futbol yorumcuları "Hakemleri yıpratmamak lazım" diyerek bütün program başka bir şey konuşmayacaklar. "Yerli teknik direktörlere sahip çıkalım" diye cümleler kurup, onları yerden yere vuracaklar. 
Erman Toroğlu - Ahmet Çakar Aklınıza gelen her konuda sanki anlaşmış gibi birbirlerinin tam tersi yorumlar yapacaklar. 
Taraftarlar Maçlara "yenilsen de yensen de taraftarın senle" tezahüratı ile başlayıp maçın sonunda yönetimin ya da teknik direktörün istifasını isteyecekler. 
Merkez Hakem Kurulu "Bu hakemler bizim, lig onlarla oynanacak, biz hakemlerimize güveniyoruz" diye beyanat verecekler. 

Romario, Ronaldo ve Rivaldo'nun adımlarını takip etmek istiyorum. Her biri büyük oyuncular ve dünya şampiyonları, çocukluğumdan beri onlar gibi olmak istedim ve şimdi fırsatı yakaladım. 
Ronaldinho 


Haberiniz var mı 

Süper Lig'de 2004-2005 sezonunda İstanbulsporlu Musasa, Sakaryaspor ile deplasmanda oynadıkları maçta 90 7'de bulduğu golle, sezonun en geç golüne imza koydu. Uzatma bölümlerinde toplam 44 golün atıldığı sezonda, Beşiktaş, toplam 5 kezle, kaybolan sürede en çok gol atan takım oldu. 

Zaman tüneli 

Sahada ya da tribünde ilginç bir anı, bir karşılaşma, şık bir hareket, unutulmazlar arasına yazılacak bir görüntü... Zaman Tüneli'nde tribünler değil, saha sizin... Aklınıza, elinize, dilinize ne geliyorsa... Yazın yayınlayalım... 
1994'ün Ocak ayıydı. O zamana kadar Fenerbahçe'nin herhangi bir maçına gitmemiştim. Gitmek gibi bir niyetim de yoktu. Ama, Fenerbahçeli yakın arkadaşlarım tarafından maça gitme konusunda kandırıldım. O zamanlar Şükrü Saracoğlu Stadı böyle büyük, giriş için birçok kapısı olan bir yer değildi. Bir derbi maçına gidecekseniz şayet, maç 19.00'da başlıyorsa, sabah 10-11 gibi orada olmanız gerekiyordu. Böyle bir gün en kalın giysilerimizi giyip, yollara düştük. Fenerbahçe-Beşiktaş maçıydı. Her yerde sıra vardı ve sıralar tıklım tıklımdı ama birkaç polis "Sıraya girin" diyerek, bizim de yakınında olduğumuz bir sırada insanları coplamaya başladı. Hayatımda o zamana kadar hiç cop yememiştim ve ilk geldiğim maçta kalçama doğru sağlam bir cop indi. Maça gittiğim iki arkadaşım bana bayağı güldüler ve bu olayın en az 3 yıl geyiği döndü. Ama esas üzüldüğüm, saat 12.30'dan akşam 19.00'a kadar ayakta -ne kadar kalın giysiler giymiş olsak da, o soğukta- maçın başlamasını beklemekti. Çünkü soğuk iliklerime kadar işlemişti ve ben halimden hiç memnun değildim çevremdeki insanlarsa müthiş eğleniyordu. O zaman anlamıştım, taraftarlık gerçek anlamda demek böyle bir şeydi. Şimdi olsa yine 11.00'de maça giderim. Ama artık biliyorum ki, o soğukta durumundan memnun olmayarak, sağına soluna bakıp 'bu insanlar nasıl eğleniyor' demek yerine, müthiş eğlenirim. 
Maç mı Maalesef 1-1 bitmişti 
Murat Yücel 

Ordan, burdan, her yerden... 

F Beşiktaş gol atınca sevindin mi 
B Sevindim. Sen de üzülmüşsündür. 
F Yoo. Ben atacağımızı biliyordum. Anelka nasıldı ama 
B Çok iyiydi. Çok hızlı adam. Bir de çok sağlam. 
F Domuz gibi di mi 
B Ayıp olmasın diye ben söylemedim, ama öyle. 
F Volkan da çok iyiydi. 
B Evet, iyi oynadı adam. Yan toplarda da, uzaktan şutlarda da iyiydi. 
F Rüştü olsaydı, onların ikisini daha yerdi. 
B Biz imza toplayalım, Rüştü kaleye geçsin diye. 



Sen öyle san 
Beşiktaş taraftarı Lucescu'yu hiç istemiyordu. 
Sinan Engin Ve Gool, TV8 

O şekerli seviyormuş zaten 
Alex'in saha içinde bir orta kahve yanında da suyu eksikti. 
Engin Verel-Posta 

Galatasaray maçını düşünmüşler 
Ailton'u herkesten gizlediler, hatta Çalımbay'dan bile. İyi ki sakladınız Ailton'u. 
Bilal Meşe-Milliyet 

Heyecandan heyecandan 
Öyle zamanlar geldi ki Hasan arkadaşlarından top istiyor. Fakat ofsaytta olduğunun farkında değil. 
İlhan Söyler - Hürriyet 

İyi fikir 
Anelka'yı bir buzdolabı reklamında kullansınlar. Ekrana karşı 'Benden daha soğuğu var' deyip, Ariston buzdolabını göstersin. 
Ali Sami Alkış - Star 

Yassak hemşerim yassaak 
Taraftar niye çıkarıldı 
Gürcan Bilgiç - Sabah 

Dur, tahmin edelim 
Şu an yetkim olsa, Beşiktaş takımından 5 kişiyi yollarım ama şu anda isim veremem. 
Kazım Kanat - Ve Gool, TV 8 

Antrenmanlarda yorulmuşlar 
Suçlu sadece hakem mi İlk yarıyı piknik yaparak bitiren Beşiktaş'a ne buyulurur Oh ne güzel... Yan gelip yattılar... 
Sanlı Sarıalioğlu - Vatan 

Boşver, takma kafana 
Benim maçtan önce mantık favorim yoktu. Gönül favorim vardı. Beşiktaş kazansın istiyordum. Olmadı. 
Vedat Okyar - Hürriyet 

Film ne zaman 
Anelka forma girdi, ortaya çıktı. Daha reklamlar bu. 
Rıdvan Dilmen - 100 Futbol, NTV 

Eee, otoriter adam 
Fenerbahçe Başkanı, her şeye karışan bir başkan, stadda kimin nereye oturacağına dahi karışan bir başkan. 
Necil Ülgen - Ve Gool, TV 8 


</TEXT>
</DOC>
