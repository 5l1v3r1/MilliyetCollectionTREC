<DOC>
<DOCNO> 370920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sonsiy12.html </URL>
<DATE> 2005/08/18/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Başsavcılık, DEHAP bildirgesi hakkında soruşturma başlattı 
</HEADLINE>
<TEXT>

     Ankara Cumhuriyet Başsavcılığı, DEHAP Parti Meclisi PM ve il başkanları toplantısı sonuç bildirgesinde, "terör örgütü ve liderini övücü nitelikte ifadeler bulunduğu iddiasıyla" soruşturma açtı. 
     Basın savcılığı, basın-yayın organlarında yer alan haberleri ihbar kabul ederek, resen soruşturma başlattı. 
     Savcılığın, "suçu ve suçluyu övme fiilini düzenleyen Türk Ceza Kanunu’nun 215. maddesi kapsamında" yürüttüğü soruşturmada, sonuç bildirgesindeki ifadelerin de "terör örgütü ve liderini övücü nitelikte" olup olmadığı yönünde değerlendirdiği kaydedildi. 
     Partinin Demokratik Toplum Hareketi’ne DTH katılımı ve son siyasi gelişmelerin değerlendirildiği DEHAP PM ve İl Başkanları toplantısı sonuç bildirgesinde, terör örgütü elebaşı Abdullah Öcalan’dan da "Sayın" ifadesiyle söz edilmişti. 
     
</TEXT>
</DOC>
