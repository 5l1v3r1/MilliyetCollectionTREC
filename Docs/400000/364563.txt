<DOC>
<DOCNO> 364563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/siyaset/asiy.html </URL>
<DATE> 2005/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Siyasallaşma olur' 
</HEADLINE>
<TEXT>


Anayasa Mahkemesi'nin yeni Başkanı Tuğcu, AKP'nin Mahkeme'nin üye sayısının 15'ten 21'e çıkarılması durumunda 7 üyeyi TBMM'nin seçmesi önerisini, "Siyasallaşma olur" diyerek eleştirdi 

GÖKÇER TAHİNCİOĞLU, TÜRKER KARAPINAR Ankara 


Yeni Anayasa Mahkemesi Başkanı Tülay Tuğcu, TBMM'nin yüksek mahkemeye üye seçmesine karşı olmadığını belirtti ancak AKP'nin planına karşı çıktı. "Anayasa Mahkemesi'nin, sayıları 15'ten 21'e çıkarılması planlanan asıl üyelerinin 7'sini TBMM'nin seçmesi" esasını içeren AKP önerisi için Tuğcu, "Siyasallaşma olur" değerlendirmesini yaptı. 
İlk kadın Anayasa Mahkemesi Başkanı Tülay Tuğcu, görevinin ilk gününde önemli mesajlar verdi. Yaş haddi nedeniyle 2 yıl başkanlık yapacak olan Tuğcu'nun, başta yüksek mahkeme için tartışılan yeni model olmak üzere, değerlendirmeleri özetle şöyle 
3'TE 1 SİYASALLAŞTIRIR Barolar Birliği'nin, birtakım meslek kuruluşlarının, Meclis'in ve bizim düşündüğümüz bir model var. Hepsini değerlendirmeye almamız gerekiyor. Ondan sonra mahkememiz için en uygun yapılanmayı heyetçe tespit edip ona göre bir istekle çıkmamız gerekiyor. 
Meclis'in ne hazırladığını görelim. Eğer bizim kabul edebileceğimiz gibi TBMM , barodan, YÖK'ten seçilecek üçer kişiden adaydan bir üyeyi seçecekse, bu kabul edilebilir. Oranı fazla olmamak koşuluyla. Ama "21 kişide 7 kişiyi ben seçeceğim" derse, elbette o siyasallaşma olur. Yahut, "Seçim koşullarını doğrudan ben seçeceğim" derse o da siyasallaşma olur. 
AĞIRLIK H KİMLERDE OLMALI Meclis seçecekse, tabii Cumhurbaşkanı da seçecek. 3 erkin temsilinden bahsediliyor burada. Cumhurbaşkanı, sonuç itibarıyla tarafsız, Cumhuriyet'i, devleti temsil eden bir kişi. Bizim tasarımızda seçeceği kişiler de idareden gelenler. Onun da sayısının çok olmaması gerekiyor. Burası mahkemedir. Burada sayının çok olacağı meslek h kimliktir. Bir temsilci niteliğinde Cumhurbaşkanı, Meclis seçebilmeli. Onun dışında yargıçların ağırlığı olmalı.AİHM YERİNE BİZE GELİNSİN Anayasa Mahkemesi'ne bireysel başvuru yolunun açılmasını önermiştik. Niçin bir vatandaş kendi haklarının ihlal edildiğini ileri sürmek için AİHM'ye kadar gitsin Biz buradayız. İçtihatlarını çok iyi biliyoruz. Hatta daha ileri kararlar veriyoruz. Yargıtay, Danıştay, biz de yüksek yargı organıyız diye bu talebe alınganlık gösteriyor. Onları da ikna ettiğimiz zaman bu iş kaçınılmaz geliyor bana.HİÇ DÜŞÜNMÜYORUM Sezer'den sonraki Cumhurbaşkanı sorun olmamalı. Bugün, yarın diye bir şey olmaz. Devletin devamlılığı esastır. Birisi gelecek, birisi gidecek. Cumhurbaşkanlığı'na adaylığınız söz konusu olabilir mi, sorusu üzerine Olur mu öyle şey Öyle bir düşüncem hiç olmadı. Artık dinlenmek istiyorum. "Çok şükür" diyorum. Mesleğimin zirvesine kadar geldim. çok da fazla bir farkım olmamasına rağmen buraya kadar gelmiş olmayı benim çok büyük şansım olarak niteliyorum. YÜCE DİVAN YETKİSİ KALMALI Yüce Divan yetkisi Anayasa Mahkemesi'nde kalmalı. Burada salt bir ceza yargılaması değil, bir hizmetten doğan yargılama yapılıyor. İdari yargıdan gelen, yöneticilikten gelen üyelerimiz var. Danıştay, yeni bir Yüce Divan yapısı önermişti. Hemen hemen Anayasa Mahkemesi gibi. 10 senede bir dava gelecek diye bir mahkemenin kurulması söz konusu olmamalı. Adalet Bakanlığı Teftiş Kurulu'nun doğrudan HSYK'ya bağlanması, HSYK'dan bakan ve müsteşarın çıkması, yıllardır söylenen sorunlar. Bizim dışımızda ama Yargıtay ve Danıştay'ın çabalarına katkıda bulunmak gerekiyor. 

Kedileri çok seviyor 

Tülay Tuğcu, 2 kız annesi. Büyük kızı Eda, eşi ve oğluyla birlikte ABD'de yaşıyor. Küçük kızı Ayşe Tuğcu, Bilkent Üniversitesi Arkeoloji Bölümü'nden mezun oldu. Eşi Taner Tuğcu ise serbest avukatlık yapıyor. Tuğcu'nun, gazeteci - yazar Emin Çölaşan'la evli kız kardeşi Tansel Çölaşan da Danıştay İdari Dava Daireleri Genel Kurulu Başkanı. Kedi ve köpekleri çok seven Tuğcu, doğayla iç içe olmaktan hoşlanıyor. 

Eşimin kutlaması neden gecikti 

"Buraya kadar gelmiş olmak çok büyük şans" diyen Tülay Tuğcu, seçildiği gün evindeki atmosferi şöyle anlattı 
"Başkanlık seçimi eylüle kalır diye düşünüyordum. Eşim televizyondan öğrenmiş. Eve geldiğimde yemekler hazırlanmıştı. Kızım da çarşıdayken arkadaşı arayıp, 'Haberin yok mu, annen seçildi' demiş. Danıştay detidir. Seçilenin evine baskın yapılır. Geç saatlere kadar Danıştay üyeleri geldi. Yemekler getirdiler. Onlar gittikten sonra kocam ancak 'hayırlı olsun' diyebildi. Mesleğimin zirvesine kadar geldim. Hiç aklımda yokken, buraya üye seçildim. Başkanlığı hiç düşünmedim. Üye olduğumda Sayın Cumhurbaşkanı Anayasa Mahkemesi Başkanı'ydı. İkimiz de aynı yaştaydık. Başkan olacağım hayali bir senaryoydu. 'Hatta bu işi gençlere mi bıraksam' diye de çok düşündüm, tereddüt ettim. Ama şansımı deneyip başkanlığa aday oldum." 

Hangi kararlara imza atmıştı 

Anayasa Mahkemesi üyeliğine 1999'da seçilen Tuğcu, toplum hayatını yakından ilgilendiren çok sayıda kritik karara imza attı. Tuğcu'nun imzasının bulunduğu kararlardan bazıları şöyle 
'KAMU DÜZENİ' HASSASİYETİ Bir kadını rızasıyla kaçıran erkekle, zorla kaçıran erkeğe aynı oranda hapis cezası verilmesini öngören yasa hükmünün iptali yönünde heyetle birlikte oy kullandı. Gerekçesinde, "Bir insanın zorla kaçırılması ile rızası ile götürülmesi, kamu düzenini aynı derecede bozan fiiller değildir" yorumunu yapan heyette yer aldı.TACİZ YASASINDA EŞİTLİKÇİ TAVIR Kadınlara ve genç erkeklere sarkıntılık yapılmasını suç olarak düzenleyen yasa hükmünün "eşitsizlik" doğurduğunu karar altına alan heyette de yer aldı. Düzenlemedeki "genç erkek" vurgusunun eşitsizliğe neden olduğunu, kadınlar gibi ileri yaştaki erkeklerin de taciz mağduru olabileceğini belirterek, diğer üyelerle birlikte "genç" sözcüğünün iptalini kararlaştırdı.BAKAN UNAKITAN ALEYHİNE OY Al Baraka Türk yöneticisiyken vergi kaçırıldığı iddiasıyla dokunulmazlığının kaldırılması istemiyle hakkında fezleke hazırlanan Maliye Bakanı Kemal Unakıtan'ın Vergi Barışı Yasası'ndan yararlanmasının önünü kesen ve oybirliğiyle alınan karara imza atan üyelerden biri oldu. Yasanın kapsamını genişletmek için yapılan iptal başvurusunu reddetti. Böylece Unakıtan kapsam dışında kaldı.ERDOĞAN'IN PARTİ ÜYELİĞİ KARARI Başbakan Recep Tayyip Erdoğan'ın eski TCK'nın 312. maddesinden hüküm giydiği için AKP'de genel başkan ve üye olamayacağını belirterek, bu nedenle partiye ihtar verilmesi yönünde oybirliğiyle alınan kararı veren heyette bulundu. 

Protokolde 6'ncı plakası ise 03 

ANKARA Milliyet 

Anayasa Mahkemesi Başkanı Tülay Tuğcu, Başkent Protokol Listesi'nde 6'ncı sırada yer almasına karşın, 03 nolu kırmızı plakayı kullanacak. Bunun nedeninin, sıralamada kendisinden önde bulunan 3 kişinin kırmızı plaka kullanmaması olduğu belirtildi. 
Cumhurbaşkanlarının, kırmızı plaka yerine cumhurbaşkanlığı forsu kullandığını belirten İçişleri Bakanlığı yetkilileri, "Bu nedenle 01 no'lu plaka TBMM Başkanı'ndan başlıyor. Protokol listesindeki Genelkurmay Başkanı, ana muhalefet partisi başkanı ve eski cumhurbaşkanları ise kırmızı plaka kullanmıyor. Genelkurmay Başkanı, kendi fors ve yıldızlarını kullanıyor. Anayasa Mahkemesi Başkanı, protokolde altıncı sırada olmasına karşın, kırmızı plakada 3'üncü sıraya yükseliyor" dedi. 
Başkent Protokol Listesi'nde Tuğcu'nun önünde yer alan 5 isim şöyle sıralanıyor TBMM Başkanı, Başbakan, Genelkurmay Başkanı, ana muhalefet partisi genel başkanı ve eski cumhurbaşkanları. 

Dünyadaki tek örnek olabilir 

Dünya Anayasa Hukukçuları Derneği'nin Yürütme Kurulu Üyesi Prof. Dr. İbrahim Kaboğlu, Tuğcu'nun Anayasa Mahkemesi'nin ilk kadın başkanı olmasının, dünya ölçeğinde bir başarı olduğunu vurguladı. Kaboğlu, "Kesin olarak söylemek, bu alanda bir çalışma olmadığından bilmek elbette mümkün değil ama ben dünya, özellikle Avrupa ülkelerindeki mevcut anayasa mahkemeleri içerisinde bir başka kadın başkan hatırlamıyorum" dedi. 

Komutan'dan genç kıza anlamlı öğüt 

ERZİNCAN DHA 

Üçüncü Ordu Komutanı Orgeneral Orhan Yöney, ziyarette bulunduğu Erzincan'ın Karadiğin köyünde, elini omzuna dayadığı ilköğretim okulu 6'ncı sınıf öğrencisi Yeşim'e, şöyle öğütte bulundu "Sen neden ileride Türkiye'nin en büyük mahkemesinin başkanı olmayasın. Bak kız çocukları ileride çok büyük makama gelebiliyor. Siz bakmayın bazılarının 'Kızlar okutulur mu ' laflarına. Önce çocuğu yetiştirecek anneyi eğitmemiz lazım. O zaman Türkiye'nin kurtuluşundan bahsedebiliriz." 


</TEXT>
</DOC>
