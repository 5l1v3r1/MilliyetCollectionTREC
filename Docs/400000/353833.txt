<DOC>
<DOCNO> 353833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/guncel/axgun01.html </URL>
<DATE> 2005/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretim görevlisinden taciz ve dedikodu davası 
</HEADLINE>
<TEXT>


İstanbul Üniversitesi'nde Öğretim Görevlisi Ç.A. 'cep'ten aşk mesajları yolladığını iddia ettiği okul müdürü ile, 'Hakkımda dedikodu yayıyorlar' dediği 2 meslektaşı ve bir memura tazminat davası açtı 

İSTANBUL Milliyet 

İstanbul Üniversitesi Sosyal Bilimler Yüksekokulu'nda yaşanan çekişmeler ve aşk dedikoduları, mahkeme koridorlarına taşındı. 
Öğretim Görevlisi Ç.A. kendisine cep telefonundan aşk mesajları yolladığı iddiasıyla Okul Müdürü Prof. Dr. N.K. ile, hakkında dedikodu yaydığını iddia ettiği 2 meslektaşı ve bir memur hakkında 10'ar bin YTL'lik tazminat davası açtı. Bunun üzerine Müdür Prof. N.K. de suç duyurusunda bulundu. 

Bilinçli ve organize 
Evli bir çocuk annesi Ç.A.'nın şik yeti üzerine Sosyal Bilimler Yüksekokulu Müdürü Prof. Dr. N.K., Yard. Doç. B.N.K., Araştırma Görevlisi S.D., memur N.D. hakkında İstanbul 4. Asliye Hukuk Mahkemesi'nde dava açıldı. 
Ç.A. açtığı tazminat davasında, K., D. ve D.'nin bilinçli, organize ve sistemli bir şekilde, kin ve düşmanlık duyguları taşıyarak kendisine namus, şeref ve haysiyetini lekelemek amacıyla iftira ve hakarette bulunduklarını iddia etti. 

'Bütün okul öğrenecek' 
Ç.A.'nın iddialarına göre husumet, eski müdür Prof. E.E.'nin görevden alınmasını isteyenler ile tarafsız kalanlar arasında ikili gruplaşma oluşmasıyla başladı. 
Şik yet başvurusuna göre, ilk büyük tartışmalardan biri 25 Mart 2005'te Yard. Doç. Dr. N.Ç.'nin odasında meydana geldi. Yard. Doç. Dr.K., okulda yaşanan sorunlardan kendisinin sorumlu olduğunu söyleyen N.Ç.'ye, "Her şeyin sorumlusu ben değilim. Peki E. ile Ç. arasındaki ilişkinin sorumlusu da mı benim Bunu yakında herkes duyacak, bütün okul öğrenecek" dedi. 
S.D.'nin okul hizmetlileriyle yaptığı konuşma da şik yet dosyasına girdi. Buna göre, bazı kız öğrencilerle ilişki yaşadığı öne sürülen D.'nin, 3 hizmetliye, Ç.A.'yı kastederek, "Ben yaptım ama okul dışında yaptım. Turizm Programı'ndaki diğer asistan E.A. gibi evli ve çocuklu bir öğretim elemanıyla hem de okulda yapmadım" dedi. Ç.A., bu sözler nedeniyle D.'yi kendisine ima yollu ağır ithamda bulunmakla suçladı. 

Cep telefonuyla taciz 
Ç.A., Prof. Dr. N.K.'nın da tacizine uğradığını iddia etti. İddiaya göre, N.K. Ç.A.'ya üst üste iki kez "Eskimeyen aşkım seni seviyorum" yazılı mesajlar gönderdi. Daha sonra da "Sana mesaj geldi mi ", "Ne düşünüyorsun " diye soran profesör, karşılık bulamayınca yanlışlıkla gönderdiğini söyledi. 
Bu olaylardan kısa süre sonra K.'nın kendisini yemeğe davet ettiğini ifade eden Ç.A., bu girişimlerden sonuç alamayan hocanın akedemik kariyerine yönelik vaatlerle kendisini kandırmaya çalıştığını öne sürdü. 

Profesör de şik yetçi 
Ç.A.'nın iddiaları yüzünden idari soruşturmaya uğrayan Prof. N.K. da karşı suç duyurusunda bulundu. 
Hakkındaki iddiaların çirkin, seviyesiz ve hiçbir dayanağı bulunmadığını savunan K., eski okul arkadaşlarından birine latife olarak çekmek istediği mesajın, yanlış tuşa basması nedeniyle Ç.A.'ya gönderildiğini iddia etti. 
Taraflar karşılıklı ceza davası da açtı. 




</TEXT>
</DOC>
