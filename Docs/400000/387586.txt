<DOC>
<DOCNO> 387586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sondun21.html </URL>
<DATE> 2005/10/18/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Gazeteciyi kelepçeyen polis, görevden alındı 
</HEADLINE>
<TEXT>

     Vietnam'da, Fransız Büyükelçiliği önünde kaldırımdaki direğe bir gazeteciyi kelepçeleyen Büyükelçilik muhafızı polis, görevden alındı. 
     Resmi basın yayın organlarının haberlerine göre, işini yaparken çalışma usullerini ihlal ettiği, olumsuz sonuçlara neden olduğu gerekçesiyle polis Tran Denp Tuan'ın dün emniyet teşkilatındaki görevine son verildi. 
     Fransız Büyükelçiliği muhafızı olarak görev yapan polisin, geçen perşembe günü, Khuyen Hoc ve Dan Tri gazetelerinin muhabiri Le Phuog Thao'ya, ''yasak bölge olması nedeniyle büyükelçilik önündeki kaldırımda duramayacağını'' söylediği, ancak kadın gazetecinin polisin talebini reddettiği belirtildi. Polisin de çekilmeyi reddeden gazeteciyi kaldırımdaki demir bir direğe kelepçelediği gazetecinin, ancak polisin üstünün talimatıyla 15 dakika sonra serbest kaldığı kaydedildi. 
     
</TEXT>
</DOC>
