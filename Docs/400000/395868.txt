<DOC>
<DOCNO> 395868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sontur24.html </URL>
<DATE> 2005/11/17/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
İstanbul'a "etkili yağış" uyarısı 
</HEADLINE>
<TEXT>

     İstanbul ve çevresinin ılık ve yağışlı havanın etkisi altına girdiği belirtilerek, sağanak yağışın akşam saatleri ve yarın il genelinde etkili olacağı bildirildi. 
     İstanbul Meteoroloji Bölge Müdürlüğü’nden yapılan açıklamada, İstanbul ve çevresinin Orta Akdeniz’den gelen yeni bir ılık ve yağışlı havanın etkisi altına girdiği vurgulanarak, sağanak yağışın akşam saatlerinde ve yarın il genelinde etkili olacağı kaydedildi. 
     Hava sıcaklığının önümüzdeki pazar gününden itibaren hissedilir derecede düşeceği ifade edilen açıklamada, "Sağanak yağışın oluşturabileceği olumsuzluklara karşı ilgililerin ve vatandaşların, gerekli tedbirleri almaları gerekmektedir" denildi. 
     
</TEXT>
</DOC>
