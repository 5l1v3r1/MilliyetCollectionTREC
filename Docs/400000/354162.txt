<DOC>
<DOCNO> 354162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sontur70.html </URL>
<DATE> 2005/06/21/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Gürpınar'da çıkan olaylarda yaralananların sayısı 8'e yükseldi... 
</HEADLINE>
<TEXT>

     Van’ın Gürpınar İlçesi’nde öldürülen PKK terör üyesi 2 kişinin cenazesinin ailelerine teslim edilmemesine tepki gösteren gruba jandarmanın müdahale etmesiyle çıkan olayda yaralananların sayısı 8’e yükseldi. 
     Alınan bilgiye göre, Bostaniçi Beldesi’nde güvenlik, Jandarma Komutanlığı ekiplerince kontrol altına alındı, grup da dağıldı. Ancak beldeye giriş çıkışlara izin verilmiyor. 
     Jandarma Komutanlığı ekiplerinin, Gürpınar ve Başkale ilçeleri arasındaki kırsal alanda öldürülen ve belediye ekiplerince İstasyon Mezarlığı’nda dün toprağa verilen, ancak daha sonra Savcılıktan alınan izinle Bostaniçi Beldesi’ndeki mezarlığa defnedilmek istenen 2 teröristin cenazesini bekleyen grubun beldeye girişine izin vermemesi çıkan olaylarda, Jandarma Komutanlığı ekipleri tarafından havaya açılan ateşte İHA muhabiri Şükrü Akyüz ve ismi öğrenilemeyen bir yerel gazete muhabiri ile Menal İpek, Fehmi Aslan, Bahattin Aslan, Ekrem Aydın ve Gulan Bilek yaralandı. 
     Van çıkışında teröristlerin cenazesini bekleyen diğer gruba polisin müdahale etmesi üzerine çıkan arbedede 1 polis yaralanmıştı. 
     Olaylar sırasında Fahrettin İnanç 19 isimli gösterici ölmüştü. 
     Yaralanan 2 gazeteci de Van Devlet Hastanesi’nde ayakta tedavi görerek taburcu edildi. 
     
</TEXT>
</DOC>
