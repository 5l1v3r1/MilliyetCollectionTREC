<DOC>
<DOCNO> 357022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/soneko51.html </URL>
<DATE> 2005/06/30/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
ABD Merkez Bankası faiz oranlarını 9. kez yükseltti... 
</HEADLINE>
<TEXT>

     ABD Merkez Bankası FED , kısa vadeli gösterge faizini çeyrek puanlık artırımla yüzde 3.25’e yükseltti. 
     FED Açık Piyasalar Komitesi toplantısı sonrasında, faiz oranlarını, dokuzuncu kez üst üste yükseltme kararı çıktı. 
     FED’in toplantısından ardından yapılan açıklamada, enflasyon hareketinin yakın bir şekilde takip edildiği, enerji maliyetlerindeki yükselişe rağmen, iş hacminin arttığı, istihdam piyasasının da gelişmesini sürdürdüğü kaydedildi. 
     Açıklamada, ekonomideki büyümenin de devam ettiği vurgulandı. 
     
     FAİZ ARTIŞLARININ BORSAYA ETKİSİ... 
     Bu arada, FED’in, faiz artışlarını sona erdireceği konusunda herhangi bir sinyal vermemesi nedeniyle, borsadaki endeksler geriledi. 
     Dow Jones endeksi yüzde 0.30, The Standard and Poor’s 500 endeksi yüzde 0.19 ve Nasdaq Bileşik endeksi de yüzde 0.01 oranlarında değer kaybetti. 
     Ekonomistler, FED’in, enerji maliyetlerinin arttığı bir ortamda, enflasyonu kontrol altında tutabilmek için faiz oranlarını arttırmaya devam edeceği görüşünde birleşiyorlar. 
     
</TEXT>
</DOC>
