<DOC>
<DOCNO> 370375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sontur33.html </URL>
<DATE> 2005/08/16/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Cerrah Kadın, kolyesini alan kapkaççıların peşinden trenden atlamış 
</HEADLINE>
<TEXT>

     İstanbul Emniyet Müdürü Celalettin Cerrah, Kumkapı Tren İstasyonu’nda dün kapkaççılar tarafından trenden atıldığı iddia edilen kadının, kolyesini alan kapkaççıların peşinden trenden atladığı için yaralandığını bildirdi. 
     Cerrah, Narkotik Şube Müdürlüğü Şehit Bora Barış Güler Toplantı Salonu’nda yaptığı uyuşturucu operasyonları açıklaması sırasında, basın mensuplarının, dün Kumkapı Tren İstasyonu’nda Nurcan Kadik’in 46 hareket halindeki trenden perona düşerek başından ağır şekilde yaralanmasına ilişkin sorularını da cevaplandırdı. 
     Trende kadının kolyesini alan kapkaççıların hareket halindeki trenden atlayarak kaçtığını belirten Cerrah, kadının da kolyesini geri alabilmek amacıyla kapkaççıların peşinden trenden atladığını söyledi. 
     Görgü tanıkları ve kadının ifadesinin bu şekilde olduğunu belirten Cerrah, iddia edildiği gibi mağdurun trenden atılmadığının belirlendiğini ifade etti. 
     Cerrah, kapkaççıların yakalanması amacıyla çalışmaların sürdürüldüğünü sözlerine ekledi. 
     
</TEXT>
</DOC>
