<DOC>
<DOCNO> 396809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sontur16.html </URL>
<DATE> 2005/11/21/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Trene kafa atınca... 
</HEADLINE>
<TEXT>

     Eyüp KELEBEK DHA 

      ESKİŞEHİR’de demiryolu kenarında durup haraket halindeki trene kafa attığı belirtilen 46 yaşındaki Fevzi Gözeğir yaralandı. 
     Fevziçakmak Mahallesi’nde bugün öğle saatlerinde meydana gelen olayda demiryolu hattında rayların kenarında bir kişinin yattığını görenlir polisi aradı. Olay yerine gelen polis, rayların kenarında yatan Fevzi Gözeğir’in yaralı olduğunu görünce ambulans çağırdı. Ayaklarından ve çeşitli yerlerinden yaralı olan Fevzi Gözeğer polislere ve 112 ambulansındaki görevlilere Trene kafa attım'' dedi. Fevzi Gözeğir, ambulansla Eskişehir Devlet Hastanesi’ne kaldırılarak tedavi altına alındı. 
     Emniyet Müdürlüğü yetkilileri, olayın Eskişehir Garı’na yaklaşık 2 kilometre mesafede meydana geldiğini belirterek, Görgü tanıkları Ankara yönünden gelen bir trenin Fevzi Gözeğir’e çarptığını söyledi. Hangi trenin çarptığını araştırıyoruz. Ancak kişi, intihar amacıyla trenin önüne kendini atmak isterken yan tarafına çarpmış da olabilir. Olayı çok yönlü olarak soruşturuyoruz'' dediler. 
     
</TEXT>
</DOC>
