<DOC>
<DOCNO> 356745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sontur16.html </URL>
<DATE> 2005/06/29/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
10 aylık kızının kafasına kültablası fırlattı 
</HEADLINE>
<TEXT>

     Mustafa ÖZDEMİR ZONGULDAK, DHA 

      ZONGULDAK’ta, 24 yaşındaki Tarık Aktekin, tartıştığı eşi 19 yaşındaki Sema Aktekin'i dövüp, 10 aylık kızı Melisa’yı kafasına attığı kültablası ile yaraladı. Kafası yarılan küçük kız, hastanede tedavi edilirken, baba Tarık Aktekin, eşinin şikayeti üzerine gözaltına alındı. 
     Mithatpaşa Mahallesi’nde oturan Tarık ve Sema Aktekin çifti, belirlenemeyen bir nedenle tartıştı. Tartışmanın büyümesi üzerine, bir dernek lokalinde garson olarak çalışan Tarık Aktekin, eşini ve 10 aylık kızı Melisa'yı dövmeye başladı. Bu sırada, eline geçirdiği bir kültablasını kızına fırlattı. Küçük kız kültablasının başına gelmesi sonucu yaralandı. Kafası yarılan küçük Melisa, annesi tarafından Zonguldak Atatürk Devlet Hastanesi’ne götürüldü. Melisa’nın başına dikiş atıldı. 
     Tarık Aktekin, eşinin şikayeti üzerine polis tarafından gözaltına alındı. Olayla ilgili soruşturma sürerken, Sema Aktekin, eşi Tarık Aktekin’in kızı Melisa’yı 6 aylıkken sobaya atmaya çalıştığını da iddia etti. 
     
</TEXT>
</DOC>
