<DOC>
<DOCNO> 352763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/guncel/gun05.html </URL>
<DATE> 2005/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yeni müfredat zayıf' 
</HEADLINE>
<TEXT>


Türkçe, matematik, hayat bilgisi, fen ve sosyal bilgiler derslerinin yenilenen programlarını ilk kez uygulayan 120 ilköğretim okulundaki öğretmenler, "teknolojinin yetersiz ve sınıfların kalabalık olduğunu" savundu 

BAHAR ATAKAN Ankara 

Milli Eğitim Bakanlığı'nın MEB , ilköğretim Türkçe, matematik, hayat bilgisi, fen ve teknoloji ile sosyal bilgiler derslerinin yenilenen programlarını ilk kez uygulayan 120 ilköğretim okulundaki öğretmenler, yeni müfredatı zayıf buldu. 

'Sınıflar kalabalık' 
Öğretmenlerin hepsi, "teknolojinin yetersiz ve sınıfların kalabalık olduğu" görüşünde birleşti. MEB'e bağlı Eğitimi Araştırma ve Geliştirme Dairesi EARGED Başkanlığı'nca yapılan değerlendirme çalışmasında Ankara, Bolu, Diyarbakır, Hatay, İstanbul, İzmir, Kocaeli, Samsun ve Van'da 120 okulda 1703 öğretmenle görüşüldü. 
İlköğretim programlarında pilot uygulama sonrası yapılacak iyileştirmelerin tespitini amaçlayan ve Milli Eğitim Bakanı Hüseyin Çelik'e sunulan raporda, öğretmenlerin zayıf bulduğu yönler şöyle sıralandı 
Sınıf mevcudu kalabalık Ölçme ve değerlendirme yöntem ve teknikleri yetersizGörsel ve teknolojik iletişim araçları yetersizVeliler program hakkında yeteri kadar bilgilendirilemedi 

'Örnekler yetersiz' 
Birleştirilmiş sınıflar göz ardı edilmişEğitimin tam gün olmasıÖğretmenlerin hizmet içi eğitime ihtiyaç duymasıEtkinlik örnekleri yetersiz 
Raporda, geri kalmış yörelerle köylerde uygulanan birden fazla sınıfın bir öğretmenin yönetiminde çalışması esasına dayalı sistem olarak bilinen "birleştirilmiş sınıflarda" yeni müfredatın uygulanamayacağı belirtildi. 

Güçlü yönleri de var 
Öğretmenler, programların güçlü bulduğu yönlerini de şöyle sıraladı 
"Öğrenci merkezli anlayışa uygun hazırlanması, öğrendiklerini günlük hayatla ilişkilendirmesi, eleştirel ve sorgulayıcı yaklaşım getirmesi, öğrencilerin bilgiye ulaşma becerilerini artırması, öğrencinin yaparak, yaşayarak öğrenmesi, öğrencilerde özgüven gelişimini sağlaması." 


</TEXT>
</DOC>
