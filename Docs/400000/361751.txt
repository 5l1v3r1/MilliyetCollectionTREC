<DOC>
<DOCNO> 361751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sonyas07.html </URL>
<DATE> 2005/07/16/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
NASA, Discovery'nin teknik arızasını 2-3 gün içinde bulmayı umuyor 
</HEADLINE>
<TEXT>

     Amerikan Havacılık ve Uzay Dairesi NASA , Discovery uzay mekiğinin fırlatılışına engel olan teknik arızayı 2-3 gün içinde tespit etmeyi umuyor. 
     NASA'nın mekik programından sorumlu ikinci isim Wayne Hale, 2-3 gün içinde arızayı bulacaklarına inancının tam olduğunu söylerken, mekiğin fırlatılış tarihi konusunda konuşmayı reddetti. 
     Yetkili, hafta sonu durmaksızın çalışacaklarını, sorunu tespit eder etmez gidereceklerini belirtti. 
     Uzay mekiği programı yönetiminin bugün toplanarak fırlatma tarihi konusunu ele alması bekleniyor. 
     NASA, Discovery uzay mekiğinin gelecek hafta sonuna kadar fırlatılmayacağını açıklamıştı. 
     Columbia uzay mekiği faciasından 2,5 yıl sonra ilk defa uzaya gidecek Discovery'nin önceki akşam fırlatılacağı açıklanmış, ancak bu işlem son anda teknik bir sorun nedeniyle ertelenmişti. 
     
</TEXT>
</DOC>
