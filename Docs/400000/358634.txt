<DOC>
<DOCNO> 358634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/soneko19.html </URL>
<DATE> 2005/07/06/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Otomobilde yeni model hazırlığı sürerken yaz indirimi başladı 
</HEADLINE>
<TEXT>

     Yeni model yılına hazırlanan otomobil üreticileri, indirim kampanyalarında gaza bastı. 2005 model araç stoklarını eritmek isteyen firmalar 10 bin YTL'ye varan indirimler uyguluyor. Kampanyaların desteği ile yıl sonuna kadar hedeflenen otomobil satışı 400 bin 

Hamide Hangül Referans Gazetesi 

2006 model yılına hazırlanan otomotiv sektörü kampanyalara gaz verdi. 2005 model araç stoklarını eritmek isteyen otomotiv firmaları, euro'daki düşüşün de etkisiyle fiyatlarda 10 bin YTL'ye kadar indirimlere başladı. Sektör temsilcileri ağustos ayından itibaren yeni modellerin pazara girmesiyle indirimlerin hız keseceğini belirtiyor. Fiyat indirimleri ile yıl sonuna kadar yaklaşık 400 bin adet otomobil satışı hedefleniyor. 
     Kampanya ile satışları artırmak için çalışan firmalar arasında en yüksek indirim, Güney Koreli Hyundai'nin tüm modellerinde. Hyundai, 5 il 10 bin YTL'lik indirim uyguluyor. Japon Toyota ise 3 il 10 bin YTL'lik indirimle yine ön sıralarda. Hyundai ve Toyota'yı, 3-9 bin YTL'ye varan indirimlerle Fransız Peugeot izliyor. Son iki yıldır yeni modeller ile atağa geçen Japon Daihatsu'daki indirimler 3 ile 7 bin YTL arasında. Citroen, hemen hemen tüm modellerinde 5 bin YTL'lik indirim uygularken, Opel'in indirimleri ise bin YTL ile 4 bin YTL arasında. İndirimler Kia'daki 3 bin YTL'yi, Mitsubishi'de 2 bin YTL'yi buluyor. En az indirim ise bin YTL ile Honda'da. 
     
     Euro'daki düşüş etkili oldu 

     Ağustos ayından itibaren yeni modellerin pazara girmesini beklediklerini açıklayan Otomotiv Yetkili Satıcıları Derneği OYDER Başkanı İsmet Tepret, bu nedenle 2005 model araç stoklarının bitmesi için kampanyalara hız verildiğini söyledi. Kampanya indirimlerinin euro'daki düşüşün etkisi ile arttığını söyleyen Tepret, "Araçlar ağırlıklı olarak euro ile ithal ediliyor. Euro'daki düşüş etkisi, kampanyalarda büyük indirimlerle desteklenmeye başladı" dedi. Kampanyadaki yüksek indirim etkisinin bir ay sonra bitebileceğini öne süren Tepret, "Temmuz ayında sağlanan büyük indirim kampanyaları, ağustos ayında yeni modellerin pazara girmesi ile bitebilir" dedi. Yeni araçlarda fiyat farkı da olacağını belirten Tepret, "Kasa değişikliği olan araçla, mevcut araç arasında 5-6 bin YTL fark olacaktır" dedi. 
     Kampanyalar 
     HYUNDAİ 
-Sante Fe 2.7'de 86 bin 914 YTL olan araç fiyatı, kampanya boyunca 76 bin 914 YTL. 
     -Hyundai Accen Admire 1.3'de 25 bin 750 YTL olan fiyat ise 5 bin 750 YTL'lik indirimle 20 bin YTL'ye düşürülmüş. 20 bin YTL'lik araçta 16 bin YTL kredi kullanıldığında, 48 ay yüzde 1.45 faiz oranı ile aylık taksit 494 YTL. 
     
PEUGEOT 
- 307 CC Sport 2.0 modelinde 75 bin YTL olan fiyat, 9 bin YTL'lik indirimle 66 bin YTL'ye iniyor. 
     - 307 1.4 XR modelinde 33 bin 210 YTL'ye satılan araç fiyatı ise, kampanya ile 28 bin YTL'ye gerilemiş. 21 bin YTL kredi kullanıldığında 48 ay yüzde 1.44 faiz oranı ile aylık taksit 647 YTL. 
     
TOYOTA 
- RAV4 2.0 Extra'nın 83 bin 467 YTL olan fiyatı, kampanya süresince 73 bin 500 YTL. 
     - Küçük otomobili Yaris 1.0 Terra'da da 22 bin 946 YTL olan fiyat kampanya ile 19 bin 600 YTL'ye indirilmiş. 15 bin YTL kredide 48 ay yüzde 1.39 faiz oranı ile aylık taksit 456 YTL. 
     
MITSUBISHI 
Colt 1.1 modelinde 25 bin 300 YTL'lik araç, kampanyada 23 bin 800 YTL. 18 bin YTL kredide 48 ay yüzde 1.39 faizle oranı ile aylık taksit tutarı 547 YTL. 
     
SEAT 
Ibiza 1.4 modelinde 26 bin 478 YTL olan fiyat, kampanya ile 25 bin 600 YTL'ye indirilmiş durumda. 10 bin YTL kredide 48 ay yüzde 1.27 faiz oranı ile aylık taksit 295 YTL. 
     
HONDA 
Jazz 1.4 LS modelinde 27 bin 367 YTL'lik aracın fiyatı, kampanya ile 26 bin 939'a düşürülmüş. 20 bin 800 YTL kredide 48 ay boyunca uygulanan yüzde 1.39 faiz oranı ile aylık taksit 633 YTL. 
     
DAIHATSU 
- 28 bin 950 YTL olan Terios DX MT cipin fiyatı, 24 bin 950 YTL'ye iniyor. 
     - YRV Turbo'da 36 bin YTL olan fiyat, 7 bin YTL indirimle 29 bin YTL'ye düşürülmüş. 5 bin YTL peşin ödemede, 24 YTL kredi kullanıldığında 60 ay ödenmesi gereken taksit tutarı 636 YTL. 
     
CITROEN 
C2 SX 1.4i modelinde 26 bin YTL olan fiyat, 22 bin YTL'ye düşürülmüş. 5 bin YTL peşinatı ödedikten sonra, 17 bin YTL kredi kullanıldığında 48 ay ödenecek taksit tutarı 4 YTL. 
     
KIA 
Picanto 1.1 Ex Comfort'ta 19 bin 682 YTL olan fiyat, 18 bin 712 YTL'ye indirilmiş. 4.5 bin YTL peşinat ödendiğinde, 14 bin YTL kredi kullanımında 48 ay aylık taksit tutarı 425 YTL. 
     
OPEL 
Zafira 1.6 Edition modelinde 40 bin 748 YTL olan araç, 4 bin YTL indirimle 36 bin 498 YTL'den satılıyor. 29 bin YTL kredi kullanıldığında ise 48 ay boyunca ödenecek taksit tutarı 883 YTL. 
     
FORD 
Yeni Focus Trend 4K 1.6i 33 bin YTL'ye satılan araç, kampanya ile 32 bin 500'e indirilmiş durumda. 20 bin YTL kredi kullanıldığında ise 48 ay yüzde 1.17 faiz oranı ile aylık taksit 576 YTL. 
     
</TEXT>
</DOC>
