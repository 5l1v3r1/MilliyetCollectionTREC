<DOC>
<DOCNO> 390622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/spor/spo08.html </URL>
<DATE> 2005/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar çok kızdı 
</HEADLINE>
<TEXT>


Iraklı mimarın hazırladığı 2012 Londra Olimpiyatı Yüzme Havuzu'nun bilgisayar çizimlerinde, KKTC bayrağı da kullanılması ortalığı karıştırdı 


Londra 2012 Olimpiyatı'nın ilk skandalı, oyunların başlamasından yedi yıl önce patladı Ödüllü projesi Iraklı mimar Zaha Hadid tarafından hazırlanan 20 bin kişilik Olimpik Yüzme Havuzu'nun, Londra 2012'nin resmi web sitesinde de yer alan bilgisayar çizimlerinde, tesisin girişindeki 22 bayrak arasında Kuzey Kıbrıs Türk Cumhuriyeti bayrağına da yer verilmesi, Rumlar'ı ayağa kaldırdı. Cyprus Weekly gazetesindeki haberde Türkiye dışında tanınmayan KKTC'nin bayrağının kasıtlı olarak konulmuş olabileceği ihtimali üzerinde durulurken, mimar Hadid'in, bir Kıbrıslı Türk'le birlikte Lefkoşa Rum Kesimi'ndeki Eleftheria Meydanı'nın düzenlenmesi projesini de aldığına dikkat çekildi. 
Rum Olimpiyat Komitesi ile Lefkoşa Valiliği'nin konuyu protesto edeceği ve tedbir alınması için girişimde bulunacakları öğrenildi. 


</TEXT>
</DOC>
