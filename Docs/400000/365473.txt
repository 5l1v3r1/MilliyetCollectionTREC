<DOC>
<DOCNO> 365473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sontur22.html </URL>
<DATE> 2005/07/29/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Yoldan çıkan pikap, kaldırımda yürüyen iki kişinin ölümüne neden oldu 
</HEADLINE>
<TEXT>

     Keçiören’e gidişte, Fatih Köprüsü girişinde yoldan çıkan pikap, kaldırımda yürüyen iki kişinin ölümüne neden oldu. 
     Kazada, Veterinerlik Fakültesi yüksek lisans öğrencisi Sanem Altundağ ile bir kamu kurumunda şoförlük yapan Davut Can yaşamını yitirdi. 
     A.A muhabirinin aldığı bilgiye göre kaza söyle gelişti 
     Keçiören istikametinde gitmekte olan Halil A. 51 yönetimindeki 06 KU 7 plakalı Anadol marka pikap, Veterinerlik Fakültesi önünde 
     yoldan çıktı. 
     Kaldırımda yürüyen, bir kamu kurumunda şoför olarak çalıştığı bildirilen 51 yaşındaki Davut Can’a çarpan araç, daha sonra kaldırımdan da çıkarak, duvar dibinde yürümekte olan Veterinerlik Fakültesi Cerrahi Ana Bilim Dalı Yüksek Lisans öğrencisi 27 yaşındaki Sanem Altundağ’a çarptı. Araba, yaklaşık 50 metre gittikten sonra Ziraat Fakültesi Döner Sermaye İşletmesi Satış Yeri’nin önündeki duvara çarparak durabildi. 
     Kaza sonucunda Davut Can olay yerinde ölürken, Sanem Altundağ da Ankara Devlet Hastanesi’nde yaşamını yitirdi. 
     Araç sürücüsü Halil A’nın kazanın ardından bir taksi ile gittiği hastanede tedaviye alındığı, hayati tehlikesinin bulunmadığı öğrenildi. 
     Kaza ile ilgili soruşturma sırasında, olay yerinde araca ait hiç fren izi olmadığı belirlendi. Yetkililer, bu durumunun frenlerin çalışmadığı izlenimi verdiğine dikkat çektiler. 
     Öte yandan fakülte çalışanları, köprü girişinde daralan yolun sık sık kazaya neden olduğunu belirterek, üst geçit ve duraklardan itibaren önlem alınması gerektiğini söylediler. 
     
</TEXT>
</DOC>
