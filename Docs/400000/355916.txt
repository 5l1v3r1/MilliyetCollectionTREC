<DOC>
<DOCNO> 355916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sonspo08.html </URL>
<DATE> 2005/06/27/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Figo Ada yolunda... 
</HEADLINE>
<TEXT>

     Galatasaray'ın teklifini geri çeviren Portekizli yıldız Figo'nun Şampiyonlar Ligi Şampiyonu Liverpool'la anlaşmak üzere olduğu öğrenildi 
     
     Marca gazetesi yazdı 

     Cim Bom’un uzun süre peşinden koştuğu ve kulüpte yaşanan mali krize rağmen yıllık 4 milyon Euro teklif ettiği Luis Figo, Liverpool’a transfer olmak üzere. Real Madrid’e yakınlığıyla tanınan İspanyol gazetesi Marca, Portekizli futbolcunun Şampiyonlar Ligi Şampiyonu Liverpool’la görüşmelerini hızlandırdığını ileri sürdü. Gazete, İngilizler’in Figo’ya çok cazip bir teklif yaptığını yazdı. 
     
     Devler ligi faktörü 

     Bir yıllık ayrılığın ardından Portekiz Milli Takımı’na geri dönen Figo’nun, ülkesine yakın olmak istediği ve ön eleme turlarından itibaren Şampiyonlar Ligi’ne katılması kararı verilen Liverpool’da oynamaya sıcak baktığı kaydedildi. Görüşmelerde herhangi bir aksilik yaşanmaması halinde yıldız futbolcunun önümüzdeki hafta içerisinde İngiltere’ye giderek, resmi sözleşme imzalayacağı ifade edildi. 

     
</TEXT>
</DOC>
