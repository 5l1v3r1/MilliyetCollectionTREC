<DOC>
<DOCNO> 370930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sonspo02.html </URL>
<DATE> 2005/08/18/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
F1 Pilotu Mark Webber, Çanakkale'de dedesinin mezarını aradı 
</HEADLINE>
<TEXT>

     Erdem SÜREK DHA 

      ÇANAKKALE'ye gelen Formula 1 BMW Williams takımının Avustralyalı pilotu Mark Webber, Gelibolu Yarımadası Tarihi Milli Parkı alanını gezdi, Çanakkale Savaşları'nda ölen dedesinin mezarını aradı. 
     Türkiye Gran Prix'i öncesinde dün İstanbul'a gelen BMW Williams takımının Avustralyalı pilotu Mark Webber, bugün ise Çanakkale'ye gelerek Gelibolu Yarımadası’nı gezdi. BMW Williams takımının teknik ekibindeki arkadaşlarıyla geldiği yarımadada ilk ziyareti Anzak Koyu'na gerçekleştiren Webber, buradaki mezarlıkta bir süre dedesinin ismini aradı. Dedesinin mezarını bulamayan Webber daha sonra Conkbayırı'nda Avustralyalıların Lone Pine Anıtı'na giderek buradaki mezar taşlarını da gözden geçirdi, ancak yine dedesinin mezarını bulamadı. 
     Mezar taşlarını kamerayla görüntüleyen F1 Pilotu Webber, Dedem 1915 yılında Çanakkale'de er olarak savaşmış ve yaşamını yitirmiş. Bu nedenle Çanakkale Savaşlarının yaşandığı Gelibolu Yarımadası'nı ziyaret etmek istedim. Fakat mezarlıklarda dedemin ismine rastlayamadım. Buna rağmen atalarımın savaştığı bölgeyi gezerken duygulu anlar yaşadım'' dedi. 
     
</TEXT>
</DOC>
