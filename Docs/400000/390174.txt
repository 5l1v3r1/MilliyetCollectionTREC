<DOC>
<DOCNO> 390174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonsiy12.html </URL>
<DATE> 2005/10/27/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Malatya'da Bakan Akdağ'a protesto... 
</HEADLINE>
<TEXT>

     Cnntürk.com 

Malatya'da 0 - 6 Yaş Çocuk Esirgeme Kurumu'nda incelemelerde bulunan Sağlık Bakanı Recep Akdağ, "hepimizi derinden yaralayan, vicdanlarımızı sızlatan bir olayla karşı karşıya olduğumuz gerçektir. Konu üzerinde hassasiyetle duracağız" dedi. 
     Sağlık Bakanı Akdağ, çocukların dövüldüğü yuvaya girdiği sırada, bir binanın çatısına çıkan üç kişinin protestosuyla karşılaştı. Grup, kiremitleri sokağa fırlatarak, "suçlular cezalandırılsın" diye bağırdı. 
     Çatıya çıkan polis ekipleri, grubu etkisiz hale getirerek aşağıya indirdi. 
     CHP heyeti de çocuk yuvasında incelemelerde bulundu. CHP Malatya Milletvekili Muharrem Kılıç olayı vahşet olarak niteleyerek, "bu olayı birkaç işçinin üzerine yıkmak yanlış. Bu ehliyetsiz kişileri kim aldı Buna sebebiyet veren kimlerdir Bu önemli. Olayın takipçisiyiz" dedi. 
     CHP Aydın Milletvekili Özlem Çerçioğlu ise, Kadından ve Aileden Sorumlu Devlet Bakanı Nimet Çubukçu'nun istifa edip etmeyeceğini sorarak, "bakan neden Londra'daki gezisini iptal edip buraya gelmedi " dedi. 

     
</TEXT>
</DOC>
