<DOC>
<DOCNO> 352280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sonspo16.html </URL>
<DATE> 2005/06/15/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Tuborg Pilsener, Asım Pars ile anlaştı... 
</HEADLINE>
<TEXT>

     Türkiye Basketbol Ligi takımlarından Tuborg Pilsener, iç transferde bir süredir görüştüğü Asım Pars ile anlaştı. 
     2 yıllık anlaşma sağlanan deneyimli pivot, yurtdışından İzmir'e geldikten sonra imzayı atacak. Hakan Köseoğlu ile aradaki pürüzlerin büyük oranda giderildiği, Barış Özcan ile de görüşmelerin sürdüğü belirtildi. 
     Tuborg Pilsener Kulübü Basketbol Şubesi Sorumlusu Önder Bingöl, yaptığı açıklamada, Hakan Köseoğlu ve Barış ile de anlaşıp iç transferi noktalayacaklarını söyledi. 
     Bingöl, şunları kaydetti 
     ''Geçen sezonki kadromuzdan Ömer Ünver'in sözleşmesi sürüyor. Cemal Nalga'nın yanısıra 4 genç oyuncuyu daha A takım kadrosuna aldık. Hakan ve Barış ile birlikte yerli basketbolcu sayımızı 9'a yükseltmiş olacağız. Yabancı oyuncu konusunda şu anda hiçbir adım atmadık. Bu konuda, Barış ve Hakan'ın durumlarına göre karar verilecek.'' 
     
</TEXT>
</DOC>
