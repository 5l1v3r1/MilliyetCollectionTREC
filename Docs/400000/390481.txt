<DOC>
<DOCNO> 390481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sonspo01.html </URL>
<DATE> 2005/10/28/ </DATE>
<TIME> 03.40 </TIME>
<AUTHOR>  </AUTHOR>
<HEADLINE>
Nihatlı Sociedad çok rahat 
</HEADLINE>
<TEXT>

     Milli futbolcunun 62 dakika görev yaptığı karşılaşmada lider Getafe karşısında mükemmel bir oyun sergileyen Real Sociedad, eski günlerine yeniden döndüğünü gösterdi. Nihat-Darko ikilsinin yine harikalar yaratmaya başladığı Sociedad, son 4 haftayı galibiyetle kapamış oldu. 
     İspanyol Birinci Futbol Ligi'nde bugün oynanan 11. hafta maçlarında milli futbolcu Nihat Kehveci’yi de kadrosunda bulunduran Real Sociedad, Getafe'yi 3-0 yenerek, liderlik koltuğundan indirdi. 
     San Sebastian'daki Anoeta Stadı'nda oynanan maçta ilk 11'de sahaya çıkan ve etkili bir oyun sergileyen Nihat, takımını rahatlatan 2. golü de attı. Özellikle kıssa deparlar ve dripringlerde başarılı olan Milli futbolcu, attığı golle birlikte gol sayısını da 3’e çıkarmış oldu. 
     
     GÖREVİNİ YAPTI YERİNİ ARKADAŞINA BIRAKTI 

     Sağ ayak bileğinden sakat olmasından dolayı hafta başından beri idmanlara çıkamayan Nihat, 62 dakika oyunda kaldıktan sonra sonra yerini Uranga'ya bıraktı. 
     Real Sociedad'ın diğer gollerini ise, Aranburu, ve penaltıdan Xabier Prieto kaydetti. 
     İspanyol futbol otoriteleri, görevini başarı ile yapan Milli Futbolcu için yine övgü dolu sözler söyledi. 
     Son 4 maçta ard arda galip gelen Real Sociedad puanını 16'ya yükseltip, 5. sıraya çıktı. Getafe ise liderlik koltuğunu Osasuna'ya bıraktı. 
     La Liga'da 9. hafta maçında Real Sociedad deplasmanda FC Barcelona ile karşılaşacak. 

     
</TEXT>
</DOC>
