<DOC>
<DOCNO> 380692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sonyas09.html </URL>
<DATE> 2005/09/22/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Uzayda şehriye reklam filmi çekilecek 
</HEADLINE>
<TEXT>

     Japon şehriye üreticisi Nissin, yakında yayınlanacak reklam filmini uzayda çekecek. 
     Japon Uzay Araştırma Kurumu'nun JAXA verdiği bilgiye göre, Uluslararası Uzay İstasyonu'nda gelecek ay çekilecek reklam filminde, aç bir Rus kozmonot bir satış tezgahı önünde görülecek. 
     Televizyonlarda kasımda yayınlanacak filmin çekimi için uzay istasyonuna 1 Ekim'de gidecek Rus roketiyle bir kamera gönderilecek. 
     Bunun, Japonya'nın uzay programı çerçevesinde ticari yan ürünler oluşturma projesinin bir parçası olduğu belirtildi. 
     JAXA, reklam filminin maliyeti hakkında bilgi vermedi, ancak kameranın ileride başka filmler çekilebileceği düşüncesiyle uzay istasyonunda bırakılacağı belirtildi. 
     Japonlar, uzayda tüketim için de şehriye yemeği hazırlamış, Japonya Başbakanı Juniçiro Koizumi, geçen ay uzay mekiği Discovery'deki Japon astronotla uydu telefonuyla yaptığı görüşmede, astronota ''uzayda şehriye yemeğinin tadının nasıl olduğunu'' sormuştu. 
     
</TEXT>
</DOC>
