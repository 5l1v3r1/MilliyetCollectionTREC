<DOC>
<DOCNO> 391921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/yazar/toruner.html </URL>
<DATE> 2005/11/03/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Ağustosta ne oldu 
</HEADLINE>
<TEXT>


Sermaye Piyasası Kurulu'nun SPK 23.8.1991 tarihli İstanbul Menkul Kıymetler Borsası'na Borsa hitaben yazdığı yazıda özetle şöyle deniliyordu Türk sermaye piyasasının modernizasyonu ile ilgili olarak, bir Yürütme Komitesi ve buna bağlı Borsa Otomasyonu, Takas ve Saklama, Piyasa Gözetimi ve Vadeli İşlemler Piyasası alt komiteleri kurulmuştur. Komitelerde bankalar ve aracı kurumlara ilaveten, üniversiteler ve sermaye kesimi de temsil edilecektir. Coşkun Ulusoy ve Mehmet Kutman'la temaslar sürdürülmektedir. 
Borsa, bu yazıyı 28.8.1991 tarihli yazısıyla özetle şöyle cevapladı Bir Yürütme Komitesi kurulacağı ve bu konuda Borsa'mızla mutabakata varıldığı bildirilmiştir. Borsa'mızın bu konu hakkında hiçbir bilgisi yoktur. Borsa'nın bilgisi olmaksızın aracı kuruluşlara konu hakkında 8.8.1991 tarihinde bilgi verildiği henüz öğrenilmiştir. Bilgisayarlaşma işinin komitelere verilmesi sorunun çözümünü uzatacaktır. Zaten, Borsa'nın bu konuda bilgi birikimi vardır ve çalışmaları tamamlanma aşamasına gelmiştir. Öte yandan, bilgisayarlaşmanın sanıldığı gibi çok büyük harcamayı gerektirmediği ve Borsa tarafından finanse edilebileceği anlaşılmıştır. Komitenin kurulmasının durdurulması Sayın Başbakan Mesut Yılmaz ile 24.8.1991 günü yapılan görüşmede de emredilmiştir. 

SPK'dan Borsa'ya yanıt 
SPK, Borsa'nın bu yazısına 4.9.1991 tarihinde cevap verdi ve özetle şöyle dedi Borsa Başkanı'nın 6.8.1991 günü Ankara'ya gelmesi istenmiş ancak 23.8.1991'de gelme imk nı bulabilmiştir. Bu nedenle, çalışmalardan Borsa'nın haberi olmamıştır. 23.8.1991 günlü toplantıdan sonra, aynı gün yazdığımız yazıya, 26.8.1991 tarihine kadar cevap gelmediği için, Yürütme Komitesi, Borsa'nın cevabı beklenmeden 27.8.1991 günü oluşturulmuş ve Devlet Bakanı ve Başbakan Yardımcısı Ekrem Pakdemirli'nin onayına sunulmuştur. Alınan onay da 28.8.1991'de Borsa'ya gönderilmiştir. İMKB Başkanı bir kamu görevlisidir. SPK'nın ilgili olduğu Bakanlık ise Devlet Bakanlığı ve Başbakan Yardımcılığıdır. Makam'dan onay alındığına göre, gereken yapılmalıdır. 

Emirvaki yerini bulmadı 
Borsa, bir emrivaki karşısında kalmıştı. Eylül ayı başında toplanan ve Bülent Eczacıbaşı, Yavuz Canevi gibi üyelerin bulunduğu Yürütme Komitesi'nde, bilgisayarlaşmanın maliyetinin Borsa tarafından karşılanacağı, sistemin Borsa tarafından kullanılacağı, sistem çökerse Borsa'nın sorumluluğunda olacağı anlatıldı. Ancak, SPK'nın direnci sürdü. Sonunda, Pakdemirli hem SPK'yı hem de Borsa'yı makama çağırdı. Benim SPK'nın teklifi ile atandığım, bu nedenle SPK'nın ilgili olduğu makamın onayının uygulanması, uygulamayacaksam istifa etmem gerektiği bildirildi. Bakan'a onayı yerine getirmeyeceğimi ama istifa da etmeyeceğimi söyledim. Bu toplantıda, şimdi Borsa'da görevde olan kişiler de vardı. 
Sonra ne mi oldu Durumu, Cumhurbaşkanı Turgut Özal'a ve Başbakan Mesut Yılmaz'a anlattım. Onlar, Borsa'ya hak verdiler. SPK'nın emrivakisi yerini bulmadı. 
SPK'nın 116 milyon dolara yaptırmayı öngördüğü bilgisayar yazılımı, sadece 1 milyon 50 bin dolara ve taksitle alındı. Bu paranın da önemli bir miktarı sonradan ödenmediği için, yazılım 750 bin dolara bitmiş oldu. H l , çeşitli ilavelerle bu yazılım kullanılıyor. 
İş bilenin, kılıç kuşananındır. 



</TEXT>
</DOC>
