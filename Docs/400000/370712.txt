<DOC>
<DOCNO> 370712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sontur45.html </URL>
<DATE> 2005/08/17/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Alanya'da 1 kişi gölde boğularak öldü... 
</HEADLINE>
<TEXT>

     Antalya’nın Alanya İlçesi’ne bağlı Söbüçimen Yaylası’ndaki Eğrigöl’e, vurduğu ördeği almak için giren genç kayboldu. 
     AA muhabirinin aldığı bilgiye göre, Alanya’ya Bağlı Güzelbağ Beldesi’ndeki Söbüçimen Yaylası’na koyun otlatmaya giden 27 yaşındaki Mehmet Ali Uysal, koyunlarını yıkamak amacıyla götürdüğü Eğrigöl’de yüzen bir ördeğe yanındaki tüfekle ateş etti. 
     Daha sonra suyun üzerinde kalan ördeği almak için göle giren Mehmet Ali Uysal, ördeği alıp kıyıya doğru yüzerken kayboldu. 
     Çevredekilerin yaptığı aramalarda Mehmet Ali Uysal bulunamayınca, Güzelbağ jandarmasına haber verildi. 
     Olay yerine gelen dalgıçların arama çalışması başlattığı, gencin henüz bulunamadığı bildirildi. 
     
</TEXT>
</DOC>
