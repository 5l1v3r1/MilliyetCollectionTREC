<DOC>
<DOCNO> 355311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/siyaset/axsiy01.html </URL>
<DATE> 2005/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türbanı 'meydana çıkardı' 
</HEADLINE>
<TEXT>


Türban konusunda iktidara geldiğinden beri 'mutabakat' mesajı veren Erdoğan, Nizip'te söylemini sertleştirdi 

ELÇİN ERGÜN Ankara 


AKP'yi iktidara taşıyan 3 Kasım 2002 seçimlerinden sonra parti tabanının "yumuşak karnı" türban konusunda gerilimden kaçınan bir üslup kullanmaya çalışan Başbakan Recep Tayyip Erdoğan, önceki gün Nizip'te yaptığı konuşmayla sorunu ilk kez meydanlara indirdi. 
Son bir ayda türban sorunu konusundaki söyleminde sertlik dozunu artıran ve türban için "Ne siyasi simgesi ya" diye bağıran Başbakan, konuşmasını yaparken yanında türbanlı eşi Emine Erdoğan'ın da bulunmasını istedi. 
Erdoğan, katsayı uygulaması konusunda YÖK'e yüklendikten sonra türban konusunda şu mesajları verdi 

Ne simgesi ya 
"Diyorlar ki, bu bir siyasi simge. Ne siyasi simgesi ya, ne alakası var Başörtülü vatandaşım sadece AK Parti'de mi var Hepsinde var. Eğer bu bir siyasi simge ise bir partisi olması lazım." 
Kulislere yansıyan bilgilere göre, "Toplumsal mutabakat var, kurumlar arası mutabakat yok" söylemine istediği yanıtı alamayan Erdoğan, konuyu meydanlara indirdi. 


</TEXT>
</DOC>
