<DOC>
<DOCNO> 367203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/guncel/gun02.html </URL>
<DATE> 2005/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanık öğretmen daire başkanı oldu 
</HEADLINE>
<TEXT>


AKP'li Ürün'ün öğretmen damadı, Din Öğretimi Genel Müdürlüğü'nde daire başkanlığına getirildi 

KEREM PULGAT Konya DHA 

AKP Konya Milletvekili Halil Ürün'ün damadı Mehmet Zeki Başyemenici, 2 davada yargılanmasına rağmen, Din Kültürü ve Ahlak Bilgisi öğretmenliğinden Milli Eğitim Bakanlığı Din Öğretimi Genel Müdürlüğü'nde Daire Başkanlığı'na getirildi. Batık Anser Holding'in kurucu ortağı olan ve halen yargılanan Başyemenici hakkında, KPDS sınavında "evrakta sahtecilik ve tahrifat" yaptığı iddiasıyla açılan dava da sürüyor. 

2. büyük ortak 
Meram Fatih Sultan Mehmet İlköğretim Okulu'nda görev yapan Başyemenici, 1998'de kayınvalidesi Esma Ürün'ün kurduğu Anser Holding'e 15 milyar lira sermayeyle 2. büyük kurucu ortak oldu. Ancak yurtiçi ve yurtdışında 3 bin kişiden topladığı paralarla 5 şirket kuran holdingin fabrikaları kapandı. Ortakların şik yeti üzerine Sermaye Piyasası Kurulu'nun denetiminin ardından "kurul kaydı olmadan halka arz işlemi yaptıkları" tespit edilen Ürün ile Başyemenici'nin de aralarında bulunduğu 5 yönetici hakkında, Konya 6. Asliye Ceza Mahkemesi'nde dava açıldı. SSK da prim borçları nedeniyle şirketlere ve hissedarların mal varlıklarına haciz koydurdu. 

Boş k ğıt vermişti 
Başyemenici'nin Mart 1999'da yapılan Kamu Personeli Dil Sınavı'nda da boş k ğıt verdiği, ancak kasımdaki sınavda ise 84 puan aldığı ortaya çıkmıştı. Sınavdan sonra yurtdışında görevi için ÖSYM'nin mülakatına giren Başyemenici başarısız olunca, Sınav Komisyonu tek kelime Almanca bilmeyen Başyemenici'nin nasıl 84 puan aldığının araştırılmasını istedi. Sınavlardaki el yazıları birbirini tutmayan Başyemenici hakkında müfettişler de 2 yıl kıdem durdurulması yönünde rapor verdi. 

Damadını savundu 
Dosyası zaman aşımına uğrayan Başyemenici idari ceza almazken, "evrakta sahtecilik ve tahrifat" iddiasıyla hakkında Konya 6. Asliye Ceza Mahkemesi'ne 2 yıla kadar hapis istemiyle dava açıldı. Başyemenici, holdingde 5-6 ay görev yaptığını söyledi. Ürün de, siyasi kimliği nedeniyle çamur atılmak istendiğini, damadı hakkındaki iddiaların asılsız olduğunu iddia etti. 


</TEXT>
</DOC>
