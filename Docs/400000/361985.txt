<DOC>
<DOCNO> 361985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/yasam/yas04.html </URL>
<DATE> 2005/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir festival daha geçti... 
</HEADLINE>
<TEXT>


12. Uluslararası İstanbul Caz Festivali'nde ilgi odakları öncelikle Tori Amos ve Elvis Costello olsa da, bunlar dışında da nefis konserler izledik festivalde 


Garanti Bankası sporluğunda İstanbul Kültür Sanat Vakfı tarafından gerçekleştirilen 12. Uluslararası Caz Jazz değil. Bazıları festivalin adını hem eksik, hem yarısını İngilizce yarısını Türkçe yazıyor üstelik de bunu dergi kapağına koyuyor Festivali sona erdi. 
Festival esnasında gerek radyo ve TV'ler olsun, gerekse de günlük basın epeyce ilgilendi onunla. Ancak ilginin sahipleri, iki nedenle sınıfta çaktı. Birincisi ilginin odağının öncelikle Tori Amos, biraz da Elvis Costello oluşu kargadan başka kuşa şans vermedi. Gerçi bunda festival programının yapılışı, sanatçıların günlere ve mek nlara yerleştirilişi arasındaki hakkaniyetsizliğin de payı vardı ya. 

Bilet fiyatları 
İkincisi, medya bu iki isim dışındakilere Fransız olduğunu fena çaktırdı çaktırmamaya çalışanların fesi düştü, keli göründü. Konserler hakkında basın bültenini aşamayan bir habercilik sergilenirken, klişe cümleleri aşamayan haberlerin samimiyetsizliği ve konserlerin izlenmeden yazıldığı sırıtıyordu. 
Yukarıda bahsi geçen iki konser dışında, özellikle festivalin büyük mek nı olan Açıkhava'da arka sıralardaki boşluklar hepimizi rahatsız etti. Bunu önlemek için bir başka bilet fiyatı ve pazarlama politikası geliştirilmeli. Bu yıl festival biletleri pahalı değildi, ama sezonun bittiği ve tatilin başladığı düşünüldüğünde en azından açık havada farklı ve öğrencinin kesesine uygun bilet fiyatları konulabilirdi. 
Programın cazcıları, iyi tercihlerden oluşmuştu. Bunun için tebrik etmek gerek, ancak festival cazcılarının gölgede kalmasına neden olan kategorisine teğet geçen ya da kategori dışı konukları, izleyicinin caza ilgisini artırma umuduna zeval getirdi. Örneğin geçtiğimiz yıllarda günümüzün müziğinde pikabın bir enstrüman olduğunu ispat eden DJ Logic, siyah devrimci gitarcı Vernon Reid, hip-hop caz karışımıyla gönül çelen US3, asit cazın sıkı temsilcisi Coolbone gibi isimler vardı. Cazın son 15 yıl içinde genişleyen sınırlarını tanımlamak açısından, önemli ve doğru örneklerdi bunlar. Bu yıl böyle bir isim yoktu. Festivalin bu anlamdaki ilerici misyonu sürdürülmeli. Eğer önümüzdeki yıllarda yıldızlar Santana, Eric Clapton ya da Yes olacaksa, önermediğimizi belirtelim şimdiden. 
Yerimiz elverseydi geniş bahsetmekte fayda vardı nefis konserler izledik bu festivalde. Bunlar arasında gün ve saat çakışması nedeniyle izleyemediklerim oldu Soulive, The Bad Plus, Charlie Haden, Dianne Reeves ve Kings Of Convenience'i sayabilirim. 

Özel projeler 
Yerli caz sanatçılarına ayrılan pay ile CRR salonunun duyulan eksikliği dışında mek n çeşitliliği de festivalin pozitif hanesine yazılacak özelliklerindendi. Bir başka güzellik, Dianne Reeves ile İstanbul Superband'i aynı sahnede buluşturan örnekte olduğu gibi, festivale özel projelerdi ki bunların sayısının daha da artırılması gerek. 
Ezcümle günahıyla sevabıyla sonuçlarını toplamak ve değerlendirmek kaydıyla bu festival bizim. Gerçek dostların şakşakçılar değil, yinelenmemesi adına yapıcı eleştiri ve önerileriyle birlikte eksiklikleri gösteren kişiler olduğunun unutulmaması dileğiyle. 

Festivale 'çifte' kapanış 

6 Temmuz'da başlayan 12. Uluslararası İstanbul Caz Festivali, önceki akşam Babylon'da düzenlenen kapanış partisiyle sona erdi. Özellikle, genç cazseverlerin Babylon'un hem alt hem de üst katını tıklım tıklım doldurduğu partide 2 genç caz topluluğu Tamburada ve Lava sahne aldı. Deneysel ve yenilikçi tarzlarıyla tanınan ve geçen yıl ilk albümleri "Fantastik"i yayımlayan Tamburada grubu, saat 23.00'te başlayan partide enerjik performanslarıyla cazseverleri 'ısındırdı'. Tamburada'nın ardından sahne alan, Akdeniz ve Latin ritimlerini pop müziğiyle harmanlayan Lava ise dinleyici topluluğunu gecenin ilerleyen saatlerine kadar dans ettirdi. 



</TEXT>
</DOC>
