<DOC>
<DOCNO> 361229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/siyaset/siy03.html </URL>
<DATE> 2005/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye operasyon için Irak'la görüşsün' 
</HEADLINE>
<TEXT>


ABD Genelkurmay Başkanı Orgeneral Myers, "Türkiye, sınır ötesi operasyon için, egemen bir ülke olan Irak'la görüşmeler yapmalı. Irak hükümetinin söyleyecek birçok şeyi olacaktır" dedi 


ABD Genelkurmay Başkanı Orgeneral Richard Myers, Türkiye'nin terör örgütü PKK'ya karşı Kuzey Irak'a sınır ötesi bir operasyon düzenlemeyi düşünmesi durumunda, egemen bir ülke olan Irak'ın bu konuda dile getirecek birçok şey olacağını söyledi. 
Washington'da dün basın toplatısı düzenleyen Myers, "Türkiye'nin Kuzey Irak'a eskiden olduğu gibi sınır ötesi operasyon düzenlemeyi düşünmesi durumunda, Washington'ın tutumu ne olur " sorusuna şu yanıtı verdi 
"Sanırım aradaki fark Türkiye'nin şimdi egemen bir Irak hükümetiyle iş görüyor olması. Türkiye ve Irak arasında birçok görüşme yapılması gerekecektir." 

'Kabul edilemez' 
PKK konusunda Türkiye ve ABD'nin birçok yol üzerinde konuştuğunu, ancak operasyonel güvenlik sebeplerinden dolayı bunların ayrıntılarına giremeyeceğini belirten Myres, bu terörist örgütün son zamanlarda faaliyetlerini artırdığını ve Türk vatandaşlarını öldürdüğünü belirterek, bu durumun kabul edilemez olduğunu vurguladı. 
Myers, "Dolayısıyla biz bu konuda Türkiye ile çalışıyoruz. Egemen bir ülke olan Irak'a herhangi bir sınır ötesi operasyon konusunda, sanırım Irak'ın söyleyeceği birçok şey olacaktır" dedi. 



</TEXT>
</DOC>
