<DOC>
<DOCNO> 353088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonyas02.html </URL>
<DATE> 2005/06/17/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
14 yaşındaki çocuk, çaldığı Cessna tipi uçakla yarım saat uçtu 
</HEADLINE>
<TEXT>

     ABD’nin Alabama eyaletine bağlı Fort Payne kentinde 14 yaşındaki bir çocuğun havalanından çaldığı Cessna tipi uçakla havada yarım saat kadar kaldıktan sonra tutuklandığı bildirildi. 
     Yetkililer uçakla kısa bir gece turu attıktan sonra iki kere havalanıp iki kere yere inen çocuğun son inişinin biraz sert olması nedeniyle vücudunda yaralar meydana geldiğini belirttiler. 
     Yaşının küçük olması nedeniyle adı gizli tutulan çocuk, polise verdiği ifadede, gece yarısı annesinin kamyonetini alarak 8 kilometre ilerdeki havaalanına gittiğini, havaalanında üzerinde anahtar bırakılmış, kitlenmemiş bir uçak bulduğunu, uçağı yere bağlayan bağlantılar çözdükten ve motorunu çalıştırdıktan etrafta tur attığını söyledi. Çocuğun daha sonra kendini havada uçar bulduğunu kaydeden polis yetkilileri daha önce hiç uçak kullanmamış çocuğun havada yarım saat kadar kaldığının belirlendiğini ifade ettiler. 
     Çocuğun hırsızlık suçlmasıyla bir çocuk hapihanesine sevkedildiği kaydedildi. 
     
</TEXT>
</DOC>
