<DOC>
<DOCNO> 368759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sonyas04.html </URL>
<DATE> 2005/08/10/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Gardiyanı öldürüp kocasını hapisten kaçırdı 
</HEADLINE>
<TEXT>

     ABD’nin Tennessee eyaletinde bir kadının, bir gardiyanı öldürerek, 2 yıldır tutuklu bulunan kocasını hapisten kaçırdığı bildirildi. 
     Polisten, yerel bir televizyon kanalına yapılan açıklamada, 31 yaşındaki Jennifer Hyatte adlı kadının, Kingston kentindeki bir cezaevinde, Wayne Morgan adlı gardiyanı silahla vurup, kocası George Hyatte’ın bir araçla kaçmasını sağladığı, aracın kısa süre sonra terk edilmiş olarak bulunduğu belirtildi. 
     Yerel yetkililer, Hyatte çiftinin, bir başka gardiyanla girdikleri çatışmada yaralandıklarını, genç kadının kurşunlarına hedef olan Wayne Morgan’ın ise kaldırıldığı hastanede yaşamını yitirdiğini ifade ettiler. 
     Kocasını kaçıran Jennifer Hyatte’nin mahkeme karşısına çıkarılacağı, 34 yaşındaki George Hyatte’nin ise hala firarda olduğu kaydedildi. 
     
</TEXT>
</DOC>
