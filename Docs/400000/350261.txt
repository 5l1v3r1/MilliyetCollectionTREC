<DOC>
<DOCNO> 350261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sondun10.html </URL>
<DATE> 2005/06/09/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Rice, direnişçilerle müzakerelere kapıyı açık bıraktı 
</HEADLINE>
<TEXT>

     ABD Dışişleri Bakanı Condoleezza Rice, Iraklı yetkililerle isyancı grupları arasında müzakerelerin başlatılması konusunda kapıyı açık bırakan ifadeler kullandı. 
     Washington'da dün gece Alman Dışişleri Bakanı Joschka Fischer'le görüştükten sonra açıklama yapan Rice, Irak'taki siyasi uzlaşmanın ''Irak'a özgü bir süreç'' olması gerektiğini belirtti. 
     Sivilleri ve askeri birlikleri hedef alan saldırıların sorumlularının peşinin bırakılmaması gerektiğini söyleyen Rice, bir gazetecinin, Iraklı yetkililerle isyancılar arasında müzakere başlamasına ABD'nin itirazı olup olmadığını sorunca, şu cevabı verdi 
     ''Iraklılar, Saddam Hüseyin'in korkunç rejimi sırasında sosyal ve etnik gerilimlerin suiistimal edildiği toplumlarında şimdi uzlaşma süreci için çalışıyorlar...'' Rice, ''Bu sürece bizim müdahil olmamamız gerektiğini düşünüyorum. Bu Irak'a özgü bir süreç biz de bunu desteklemeye çalışıyoruz'' diye konuştu. 
     
</TEXT>
</DOC>
