<DOC>
<DOCNO> 350104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sontur26.html </URL>
<DATE> 2005/06/08/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Müslüm Gündüz davası... Dosya Asliye Ceza Mahkemesi’ne gönderilecek 
</HEADLINE>
<TEXT>

     Malatya’da "teröre ilişkin suç işlemek için örgüt kurmak ve yönetmek" iddiasıyla yargılanan Müslüm Gündüz ve müridi oldukları ileri sürülen 13 sanık hakkındaki dosyanın, Asliye Ceza Mahkemesi’ne gönderilmesine karar verildi. 
     3. Ağır Ceza Mahkemesi’ndeki duruşmaya, tutuksuz yargılanan Müslüm Gündüz, Hakan Çolak, Murat Biçer, Sümmani Saygılı, Zafer Bingöl, Ahmet Arslan, Mustafa Bulutlu, Yasin Tabaklı, Muharrem Suludere, Selçuk Yıldız, Süleyman Demiray, Mehmet Sungurtaş, Hasan Şafak ve Orhan Akboğa katılmadı, sanıkların avukatı Umut Yalçın hazır bulundu. 
     Mahkeme heyeti, sanıklar hakkında, 3713 sayılı yasa uyarınca kamu davası açıldığını, ancak atılı suçun, mahkemenin görevini düzenleyen Ceza Muhakemesi Kanunu’nun 250. maddesinde sayılan suçlardan olmadığını belirterek, dosyanın Malatya Asliye Ceza Mahkemesi’ne gönderilmesine karar verdi. 
     Malatya’nın Battalgazi İlçesi’nde 4 Ocak 2004 günü Emniyet Müdürlüğü’nce bir eve düzenlenen operasyonda, Müslüm Gündüz 63 ile müridi oldukları iddia edilen 13 kişi gözaltına alınmış, kapatılan Devlet Güvenlik Mahkemesi’nde, Müslüm Gündüz hakkında 10 yıl, diğer sanıklar hakkında da 5 yıla kadar hapis cezası istemiyle dava açılmıştı. 
     Devlet güvenlik mahkemelerinin kapatılmasının ardından, sanıklar hakkındaki dosya, 3. Ağır Ceza Mahkemesi’ne gönderilmişti. 
     
</TEXT>
</DOC>
