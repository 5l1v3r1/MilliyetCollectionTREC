<DOC>
<DOCNO> 364788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sontur05.html </URL>
<DATE> 2005/07/27/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
İzmir'de şüpheli paket fünyeyle patlatıldı... 
</HEADLINE>
<TEXT>

     İzmir’in Konak ilçesinde şüpheli bir paket, fünyeyle patlatıldı. Paketten, kutu kola ve macun kıvamında bir madde çıktı. 
     Alınan bilgiye göre, Milli Kütüphane Caddesi’nde Bölge Polis Kliniği karşısında bulunan bir gıda şirketi genel müdürlüğünün önünde şüpheli paket gören vatandaşlar, durumu polise bildirdi. 
     Olay yerine gelen İzmir Emniyet Müdürlüğü Terörle Mücadele Şube Müdürlüğü’ne bağlı bomba imha uzmanları, uzaktan kumandalı fünyeyle paketi patlattı. Paketten, kutu kola ile macun kıvamında bir madde çıktı. 
     Yetkililer, macun kıvamındaki maddenin incelendiğini, olayla ilgili soruşturmanın devam ettiğini kaydettiler. 
     
</TEXT>
</DOC>
