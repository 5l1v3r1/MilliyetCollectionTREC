<DOC>
<DOCNO> 375084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/soneko45.html </URL>
<DATE> 2005/09/02/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Piyasalarda bugün... 
</HEADLINE>
<TEXT>

     Borsa'da işlem gören hisse senetleri, bugün ortalama yüzde 0.77 değer kaybetti. 
     İstanbul Menkul Kıymetler Borsası İMKB Ulusal 100 Endeksi, 1. seansta 42.94 puan azalarak 31,905.01 puandan kapandı. 2. seansta da 203.39 puan azalan endeks, günü 31,701.62 puandan tamamladı. 
     Endeks, günlük bazda 246.33 puan ve yüzde 0.77 geriledi. 
     Endeksin 1. seansta ulaştığı 32,010.49 puanlık değer seans içi tarihi rekoru oluşturdu. 
     Hisse senetleri piyasasında, toplam 1 milyar 507 milyon 989 bin 899 YTL'lik işlem hacmi kaydedildi. 
     
     DÖVİZ 
     İstanbul'da serbest piyasada dün 1.3480 YTL'den kapanan dolar güne yine aynı fiyattan, 1.6680 YTL'den kapanan avro 1.6570 YTL'den başladı. 
     Kapanışta doların satış fiyatı 1.3450 YTL, avronun satış fiyatı 1.6770 YTL oldu. 
     Merkez Bankası, doların bugünkü efektif kurunu alışta 1.3316 YTL, satışta 1.3409 YTL olarak açıkladı. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 7 Mart 2007 vadeli, bugün valörlü tahvilin basit getirisi yüzde 16.76, bileşik getirisi yüzde 16.11'den kapandı. 
     Bu kağıdın bugün valörlü işlemlerinin bileşik getirisi, dünkü kapanışa göre 0.05 puan azaldı. 
     İMKB Tahvil ve Bono Piyasası Repo-Ters Repo Pazarı'nda üç günlük işlemlerde faiz ortalama yüzde 14.72'den gerçekleşti. Üç günlük işlemlerde en düşük oran yüzde 14.50, en yüksek oran yüzde 14.80 oldu. 
     
</TEXT>
</DOC>
