<DOC>
<DOCNO> 372750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sondun30.html </URL>
<DATE> 2005/08/25/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Yunanistan Türkiye'nin yerine getirmesi gereken yükümlülükleri var 
</HEADLINE>
<TEXT>

     Yunanistan hükümet sözcüsü Theodoros Rusopulos, ''Türkiye'nin AB üyeliği konusunda halen yerine getirmesi gereken yükümlülükleri bulunduğunu'' ileri sürdü. 
     Rusopulos, düzenlediği basın toplantısında, AB Komisyonu'nun genişlemeden sorumlu üyesi Olli Rehn'in, ''Türkiye'nin AB'ye karşı tüm sorumluluklarını yerine getirdiği ve Türkiye'ye üyelik konusunda verilen sözlerin tutulması gerektiği'' açıklamasıyla ilgili bir soru üzerine, ''Türkiye'nin geçen aralık ayında yapılan AB zirvesinde, birliğe karşı bir dizi yükümlülükler üstlendiğini'' söyledi. 
     Türkiye'nin, Gümrük Birliği ek protokolünü imzalamasının Rum kesimini tanıdığı anlamına gelmediğini belirten deklarasyonunun ardından, Atina'da Yunanistan Başbakanı Kostas Karamanlis ile Rum kesimi lideri Tassos Papadopulos'un bir araya gelerek izlenecek ortak strateji konusunda karar aldıklarını hatırlatan Rusopulos şöyle dedi 
     ''Karamanlis ve Papadopulos, izlenecek taktiğin ana hatlarını açıkladılar. Bu konuda size daha fazla bir şey söyleyemem. Ancak, daha önce de belirttiğim gibi, Türkiye protokolü imzalamak için bir dizi zorunluluk ve yükümlülükler üstlenmiştir.'' 
     
</TEXT>
</DOC>
