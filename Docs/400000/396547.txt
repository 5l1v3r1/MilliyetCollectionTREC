<DOC>
<DOCNO> 396547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/son/sonspo19.html </URL>
<DATE> 2005/11/20/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Çaykur Rizespor - Galatasaray 0-3 maç sonucu 
</HEADLINE>
<TEXT>

     Turkcell Süper Ligi'nde Çaykur Rizespor ile Galatasaray arasında oynanan karşılaşmanın ilk yarısı, Galatasaray'ın 2-0 üstünlüğüyle sona erdi. 
     İkinci yarıda oyunda dengeyi kuran Çaykur Rizespor, üst üste geliştirdiği ataklardan eli boş döndü. Galatasaray kalesinde baskı kurmaya çalışan Rizespor, defansında açıklar vermeye başladı. Bu açıkları, 88. dakikada Hasan Kabze değerlendirerek takımın üçüncü golünü attı ve Cim Bom, Fener'in ardından takipçiliğini devam ettirdi. 
     
     İLK YARI 

     1. dakikada Cem Baki'nin sağ kanattan ceza sahasına ortaladığı topu, Galatasaray defansı uzaklaştırmak isterken top Fahri'nin önünde kaldı. Fahri'nin vuruşunda top dışarı çıktı. 
     9. dakikada ceza sahası dışında topla buluşan İliç, topu kaleye vurdu. Top defansa çarparak Cihan'ın önünde kaldı. Cihan'ın vuruşunda top Zdravkov'un sağından ağlara gitti.0-1 
     13. dakikada Ünal, Serkan'dan aldığı top ile 2 kişiyi çalımladı. Ceza sahası dışından yaptığı vuruşta Mondragon topu kornere çeldi. 
     19. dakikada Cihan sarı kart gördü. 
     23. dakikada Altan'ın kullandığı köşe vuruşunda, Song arka direkte topu filelere gönderdi. Hakem Mustafa Çulçu, Ümit'in kaleciye faul yaptığı gerekçesiyle golü iptal etti. 
     26. dakikada Ümit, orta sahadan aldığı topla ceza sahasına girdi. Ümit'in pasında Necati topu ağlara gönderdi. 0-2 
     29. dakikada Altan'ın sağ taraftan ortasında Cihan topla buluştu. Cihan'ın pasında Ümit topa ayağı ile dokundu. Top kale direğine çarparak yandan auta çıktı. 
     Karşılaşmanın ilerleyen dakikalarında başka pozisyon olmayınca karşılaşmanın ilk yarısı Galatasaray'ın 2-0 üstünlüğü ile sona erdi. 
     
     İKİNCİ YARI 

     47. dakikada Necati'nin ara pasıyla Altan ceza sahasına girerek kaleciyle karşı karşıya kaldı. Altan'ın vuruşunda, kaleci Zdravkov topu son anda ayaklarıyla çeldi. 
     49. dakikada Altan'ın sağ taraftan yaptığı ortada İliç yükselerek topa kafayı vurdu. Top kale direğine çarparak oyun alanına geri döndü. 
     66. dakikada Dia Cire orta sahadan aldığı topu yaklaşık 20 metre sürdükten sonra vurduğu top, üstten auta çıktı. 
     74. dakikada Ergin, Galatasaray defansının uzaklaştırmak istediği topa ayak koydu. Ergin'in yaklaşık 30 metreden çektiği sert şut, az farkla dışarı gitti. 
     90. dakikada Necati'nin ceza sahası içerisine yaptığı ortaya Hasan Kabze ayak koyarak, meşin yuvarlağı Çaykur Rizespor ağlarına gönderdi 0-3 
     Karşılaşmada başka pozisyon olmayınca, Galatasaray, Çaykur Rizespor'u deplasmanda 3-0 yendi. 
     
     MAÇTAN NOTLAR 

     Turkcell Süper Ligi'nde karşılaşan Çaykur Rizespor ile Galatasaray maçını, Çaykur Rizespor ve Galatasaray taraftarının yanı sıra sarı-lacivert forma giymiş yaklaşık 25 kişilik Fenerbahçe taraftarı da izledi. 
     Rize Atatürk Stadı tribünlerinde, yaklaşık 10 bin Çaykur Rizesporlu taraftar takımlarına destek verirken, kale arkası tribünlerinin bir bölümünde 250 kişilik sarı-kırmızı taraftar, bu maçta takımını yalnız bırakmadı. 
     Çaykur Rizespor ile Galatasaray arasında karşılaşmada ayrıca sarı-lacivertli Fenerbahçe forması giymiş 25 kişilik grup, ev sahibi takımı destekledi. 
     Galatasaray'da Hakan Şükür'ün yerine ilk 11'de Ümit Karan'a, Marek Heinz'in yerine de Altan'a forma şansı verildi. 
     Maç öncesi Çaykur Rizespor kulübü ile Kızılay Rize Şubesi tarafından ortaklaşa düzenlenen kampanya sonucu, kan bağışında bulunan 50 kişiye ücretsiz maç bileti verildi. 
     Hafta içerisinde sakatlıkları nedeniyle takımdan ayrı olarak çalışan Çaykur Rizesporlu Serkan ve Fahri, teknik direktör Sakıp Özberk tarafından ilk 11'de görevlendirildi. 
     
</TEXT>
</DOC>
