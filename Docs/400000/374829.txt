<DOC>
<DOCNO> 374829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sontur08.html </URL>
<DATE> 2005/09/01/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kovaladığı hırsızlar tarafından öldürüldü 
</HEADLINE>
<TEXT>

     Hasan KILIÇ OSMANİYE, DHA 

      OSMANİYE'nin Toprakkale İlçesi'nde, 27 yaşındaki Mustafa Gönül, hırsızlık amacıyla evlerine giren 3 kişiyi kovalarken, açılan ateş sonucu öldürüldü. Polis tarafından yakalanan 3 kişi ise çıkarıldıkları mahkemece tutuklandı. 
     Olay, dün gece, Tepe Mahallesi, Karaçay Sokak'ta meydana geldi. 33 yaşındaki R.İ., 30 yaşındaki kardeşi V.İ. ve 37 yaşındaki H.D., hırsızlık amacıyla yaşındaki Veli Gönül'ün evine girdi. Bu sırada, gürültüye uyanan ev sahibi Veli Gönül, zanlılara bağırdı. Gönül, kaçan zanlıları kovalamak isterken bu sırada oğlu Mustafa da seslere uyanıp, onların peşinden koştu. Bir süre hırsızları kovalayan Mustafa Gönül, zanlılardan R.İ.'nin dönüp tabancayla ateş etmesi sonucu sol omuz ve sol bacağından yaralandı. Gönül, yakınları tarafından tarafından götürüldüğü Osmaniye Devlet Hastanesi'nde tüm çabalara rağmen kurtarılamadı. Olay sonrası, araştırma başlatan polis tarafından yakalanıp gözaltına alınan 3 kişi ise sorgularının ardından çıkarıldıkları mahkemece tutuklandı. 
     
</TEXT>
</DOC>
