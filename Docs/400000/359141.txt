<DOC>
<DOCNO> 359141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonyas09.html </URL>
<DATE> 2005/07/07/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Amatör paraşütçü işte böyle düştü 
</HEADLINE>
<TEXT>

     Soner KOCAER ANTALYA, DHA 

ANTALYA'nın dünyaca ünlü falezlerinde yamaç paraşütü yapmak isteyen amatör paraşütçü Altan Kurt, havalandıktan kısa bir süre sonra yere çakıldı. Kazayı yaralanmadan atlatan Kurt, ikinci denemesinde başarılı oldu. 
     Amatör paraşütçüler doktor Altan Kurt ve İngiliz arkadaşı John Joseph Stentz, Konyaaltı Caddesi'nin sonundaki Antalya Müzesi'nin önündeki falezlerden atlayarak yamaç paraşütü yapmak istedi. Stentz başarıyla havalanıp gökyüzünde süzülürken, yerden 10 metre yükselen Kurt, ters rüzgar yedi. Önce kendisini izleyen meraklılara çarpan Kurt, sonra da yere çakıldı. Şans eseri yaralanmayan amatör paraşütçü, ikinci denemesinde başarılı oldu. Talihsiz paraşütçünün düşüşü, tesadüfen orada olan DHA muhabirinin kamerasına saniye saniye yansıdı. 
     
</TEXT>
</DOC>
