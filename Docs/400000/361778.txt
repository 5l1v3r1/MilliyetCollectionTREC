<DOC>
<DOCNO> 361778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/guncel/gun03.html </URL>
<DATE> 2005/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir bebek vakası daha 
</HEADLINE>
<TEXT>


Manisa Doğum ve Çocuk Hastanesi'nde 2 bebek hayatını kaybetti. 9 bebek yoğun bakıma alındı 


Manisa Doğum ve Çocuk Bakımevi Hastanesi'nde geçtiğimiz günlerde peşpeşe doğan ve yüksek ateş problemiyle aynı hastaneye dün getirilen 2 bebek hayatını kaybetti. 9 bebek yoğun bakıma alındı. 
Manisa' da yeni doğan 11 bebek, dün akşam aileleri tarafından yüksek ateş nedeniyle akşam saatlerinde Manisa Moris Şinasi Çocuk Hastalıkları Hastanesi 'ne getirildi. Bunlardan 6' sı Yoğun Bakım Servisi 'nde gözlem altına alındı. Diğer bebekler ise Celal Bayar Üniversite Hastanesi'ne gönderildi. 
Manisa Moris Şinasi Çocuk Hastalıkları Hastanesi 'ndeki bebeklerden 2'si hayatlarını kaybetti. Diğer 4 bebeğin ise yoğun bakım servisinde gözlem altında tutulduğu belirtildi. Bebek ölümleriyle ilgili İl Sağlık Müdürlüğü 'nde basın toplantısı düzenleyen Manisa İl Sağlık Müdürü Vekili Dr. Osman Öztürk, şunları söyledi "Olayın ortaya çıkmasından sonra kriz masası oluşturduk. Yapılan incelemelerde bebeklerin 'Makülopopüler' adlı enfeksiyon kaptıkları belirlendi. Enfeksiyon, solunum yetmezliği ve kalp durmasına neden olabiliyor. Yoğun Bakım Servisi 'nde bulunan ve soyadları 'Satır' ile 'Bedir' olan bebekler hayatlarını kaybetti." 


</TEXT>
</DOC>
