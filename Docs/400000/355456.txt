<DOC>
<DOCNO> 355456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/son/sontur02.html </URL>
<DATE> 2005/06/25/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Hırsızlar, çaldıkları otomobili bırakarak kaçtılar... 
</HEADLINE>
<TEXT>

     İzmir’in Konak İlçesi’nde hırsızlar, çaldıkları otomobili sokağa terk ederek kaçtılar. 
     AA muhabirinin aldığı bilgiye göre, güvenlik güçleri Bornova İlçesi Kamil Tunca Bulvarı’nda, 45 TD 009 plakalı otomobili durdurmak istediler. Araçtaki kişiler ise sokak ve caddelere girerek güvenlik güçlerinden kurtulmaya çalıştılar. 
     Yakalanacaklarını anlayan araçtakiler, otomobili Yenişehir 1212. 
     sokakta terk ettiler. Otomobilden atlayan kişiler, sokak aralarına dalarak izlerini kaybettirdiler. Yapılan araştırmada, terk edilen otomobilin Manisa’nın Turgutlu İlçesi’nden çalındığı belirlendi. Hırsızların, Turgutlu’da 2 evden hırsızlık yaptıkları, Kemalpaşa İlçesi’nde de benzin istasyonundan akaryakıt alarak, parasını ödemeden kaçtıkları ortaya çıktı. Hırsızların yakalanması için çalışmaların sürdürüldüğü öğrenildi. 
     
</TEXT>
</DOC>
