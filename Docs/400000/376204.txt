<DOC>
<DOCNO> 376204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sontur57.html </URL>
<DATE> 2005/09/06/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Adana'daki izinsiz gösteriye polis ekipleri müdahele etti... 
</HEADLINE>
<TEXT>

     Adana’da, 3 ayrı mahallede izinsiz gösteri gerçekleştiren gruplara polis ekipleri müdahale etti. Olaylar sırasında bir polis memuru, başından hafif yaralandı. 
     Ova Mahallesi 2. Sokak’ta toplanan bir grup, terör örgütü PKK ve terör örgütü elebaşının lehine sloganlar atarak, izinsiz gösteri yaptı. 
     Polis ekiplerinin sokağa girmemesi için yola döşenen parke taşlarını sökerek, barikat kuran göstericiler, güvenlik önlemi alan polis ekiplerine de taşlı saldırıda bulunarak, panzerlere molotofkokteyli attı. 
     Çevik Kuvvet Şube Müdürlüğü’ne bağlı ekiplerin müdahalesiyle gruptakiler ara sokaklara kaçarak dağılırken, bir polis memuru atılan taşlardan başından hafif yaralandı. 
     Hürriyet Mahallesi Eminağa Caddesi’nde izinsiz gösteri yaparak, yürüyüşe geçen bir grup da polis ekiplerine sözlü tacizlerde bulunarak, terör örgütü ve elebaşısı lehinde sloganlar attı. 
     Anadolu Mahallesi Asri Mezarlığı arkasındaki izinsiz yürüyüş sırasında da terör örgütü lehine sloganlar atan ve terör örgütü elebaşının posterleriyle bayraklarını taşıyan bir grup, yoldan geçen bir otobüsün camlarını taş atarak kırdı. 
     
</TEXT>
</DOC>
