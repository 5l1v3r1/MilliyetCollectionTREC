<DOC>
<DOCNO> 380590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/soneko54.html </URL>
<DATE> 2005/09/22/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Wolfowitz Türkiye'nin ilerlemesi bölge için çok önemli... 
</HEADLINE>
<TEXT>

     Dünya Bankası Başkanı Paul Wolfowitz, Türkiye'nin gerçek ilerlemesinin sadece kendisi için değil, içinde bulunduğu bütün bölge için büyük önem taşıdığını söyledi. 
     Wolfowitz, Uluslararası Para Fonu IMF ve Dünya Bankası'nın yıllık sonbahar toplantıları öncesinde Washington'da düzenlediği basın toplantısında, Türkiye'nin 2001 yılındaki krizden bu yana ekonomik durumunun değerlendirilmesinin istenmesi üzerine, ''Türkiye iyi gidiyor'' dedi. 
     Paul Wolfowitz, ''Kemal Derviş'in o günlerde Dünya Bankası'ndan Türkiye'ye gidişini hatırlıyorum. Derviş cesur bir adam, Türkiye'de cesur adımlar attı'' dedi. 
     Wolfowitz, Türkiye'nin önünde hala büyük sınavlar bulunduğunu ancak 3-4 yıl önce kolayca tahmin edilemeyecek bir başarı elde edildiğini belirtti. Dünya Bankası Başkanı, ''Türkiye'nin gerçek ilerlemesi sadece kendisi için değil, Ortadoğu ve bütün bölgesi için çok önemlidir'' dedi. 
     Paul Wolfowitz, Dünya Bankası'nın Türkiye ile yakın şekilde çalışmayı sürdüreceğini kaydetti. 
     
</TEXT>
</DOC>
