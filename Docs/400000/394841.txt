<DOC>
<DOCNO> 394841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sonspo15.html </URL>
<DATE> 2005/11/14/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Real Madrid transfer avına çıkıyor... 
</HEADLINE>
<TEXT>

     İngiltere Milli Takımı'nın yıldızı Ashley Cole için Arsenal'e 8 milyon Pound'luk teklif yapıldı. Başarılı savunma oyuncusunun öneriye sıcak baktığı bildirildi. 
     
     Yine gözde 

     İspanya Ligi'nde geçen sezon şampiyonluğu Barcelona'ya kaptıran Real Madrdi, ocak ayında kadrosunu genişletmek için kolları sıvadı. 
     İngiltere'nin önde gelen gazetelerinden Mirror'un haberinde Beyaz Şimşekler'in Ashley Cole için Arsenal'in kapısını çaldığını yazdı. Haberde, Real Madrid'in, Arsenal'e benservis bedeli olarak 8 milyon Pound teklif ettiği yazıldı. Geçen yıl da Real'le adı anılan Cole'un İspanya'ya transferine olumlu baktığı belirtildi. 
     
     Ricardinho listede 

     Savunmasında sıkıntı yaşayan Real Madrid'in bu sorunu Ashley Cole ile çözmeyi planladığı öğrenildi. Real'in Ashley Cole'un dışında Brezilya'nın Santos kulübünde forma giyen orta saha oyuncusu Ricardinho'yu da listesine aldığı ifade edildi. Özellikle teknik direktör Luxemburgo'nun bu transferi istediği belirtildi. 
     Bu arada Chelsea de orta sahadaki dinamosu Frank Lampard'ın sözleşmesini uzatıyor. Tecrübeli oyuncunun önümüzdeki günlerde yeni bir anlaşmaya imza atacağı ileri sürüldü. 

     
</TEXT>
</DOC>
