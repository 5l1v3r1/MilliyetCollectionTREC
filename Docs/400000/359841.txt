<DOC>
<DOCNO> 359841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/son/sondun18.html </URL>
<DATE> 2005/07/10/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Schily Terör ağları zayıflatıldı, ancak hala faal... 
</HEADLINE>
<TEXT>

     Almanya Federal İçişleri Bakanı Otto Schily, dünyada terör ağlarının zayıflatıldığını, ancak bunların hala faaliyet gösterebildiklerini belirtti. 
     Schily, Bild am Sonntag gazetesine yaptığı açıklamada, ''Ben her zaman tehlikenin bittiği şeklinde hayallere kapılınmaması uyarısında bulundum. Terör ağları zayıflatıldı, ancak hala faal. Londra bunu maalesef gösterdi. Bu nedenle, pasaportlara getirmek istediğim yeni güvenlik unsurlarıyla Federal Suç Dairesi'nin yetki alanını genişletme isteğime karşı çıkanlar, bu konuda bir kez daha düşünmeliler'' dedi. 
     Metrolarda ya da tren istasyonlarında alınan güvenlik önlemlerinin yeterli olup olmadığı sorusu üzerine Schily, ''Kontrolleri, mümkün olan her yerde artıracağız. Şu anda bile güvenlik için çok şey yapıldığına emin olabilirsiniz. Londra'daki saldırılara rağmen kendi güvenlik önlemlerimizi küçümseyemeyiz. Almanya, dünyanın en güvenli ülkelerinden biridir'' diye konuştu. 
     
</TEXT>
</DOC>
