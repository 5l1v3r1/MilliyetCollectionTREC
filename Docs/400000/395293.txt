<DOC>
<DOCNO> 395293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/ekonomi/eko02.html </URL>
<DATE> 2005/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
16 barajdan 4.7 milyar dolar gelir 
</HEADLINE>
<TEXT>


Hükümet, özellikle Körfez ülkelerinin yatırımcılarını çekmek amacıyla 16 baraj için gelir ortaklığı senedi çıkaracak. Projeden 4.7 milyar dolar gelir bekleniyor 

ANKARA AA 

Barajlara dönük "gelir ortaklığı senedi GOS " ihraç edilerek, oluşturulacak kaynakla, boşa giden suyun paraya çevrilmesi hedefliyor. Devlet Su İşleri'nin DSİ hazırladığı çalışma Hazine, DPT, ilgili bakanlar ve Maliye Bakanlığı'na sunuldu. 
Hükümet projeye onay verirse, dört paket halinde 16 barajdan 4 milyar 760 milyon dolar nakit sağlanabilecek. Talebe göre baraj sayısı artacak. 

Asgari gelir garantisi 
GOS'lar üç ile 10 yıl süreli olabilecek, ilk ihraçlar vergiden muaf tutulacak. Gelir payı ödemeleri 3 - 6 - 12 aylık dönemler itibariyle gelir kuponu karşılığında yapılacak. GOS'lar satıldığı andan itibaren tahvil ve bono piyasasında kote edilerek, GOS pazarında işlem görmesinin sağlanması gerekiyor. Asgari gelir garantisi de öngörülüyor. 
Karakaya Barajı için döviz bazında yıllık yüzde 5 - 6 gelir payı öngörülebilecek. Diğer barajlar için TL cinsinden GOS'ların ihracı halinde TEFE - TÜFE ortalaması artı yüzde 5 gelir payı yine Hazine tarafından garanti edilmesi düşünülüyor. Gelir ortaklığı senetlerine faizsiz kazanç sağladığı için daha çok faize karşı olan Körfez ülkeleri yatırımcılarının ilgi göstermesi bekleniyor. 

Atatürk Barajı'ndan 1.5 milyar dolar Birinci pakette Karakaya Barajı ve HES bulunuyor. Karakaya Barajı ve HES'ine dönük 1.4 milyar dolarlık GOS çıkartılabileceği belirtiliyor.İkinci pakette Keban Altınkaya - Aslantaş - Çatalan barajları bulunuyor. 1 milyar dolarlık GOS çıkartılabileceği ifade ediliyor.Üçüncü pakette bulunan Atatürk Barajı ve HES'te 1.5 milyar dolarlık GOS çıkartılabileceği belirtiliyor.Derbent, Dicle, Gezende, Kralkızı, Köklüce, Oymapınar, Suat Uğurlu, Çamlıgöze, Kılıçkaya, Özlüce'nin yer aldığı dördüncü pakette 0.78 milyar dolarlık GOS çıkartılabilecek. 

</TEXT>
</DOC>
