<DOC>
<DOCNO> 355769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/yasam/yas01.html </URL>
<DATE> 2005/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
2 ay içinde bir leydi olabilirsiniz 
</HEADLINE>
<TEXT>


Zarafet kursuna devam edenler, yürüyüşten konuşmaya, makyajdan dansa 8 konuda eğitim görüyor. Kursiyerler 2 ay sonra kapıdan leydi olarak çıkıyor 


Ücreti 750 YTL 
KURSUN baş öğretmeni, Arnavutluk devlet balesi sanatçısı olan Linda Hanım. 15 yıldır Türkiye'de yaşayan zarafet hocası, "Türkiye'de mankenlik, diksiyon gibi pekçok kurs var, ama hepsini bir arada sunan bir zarafet kursu yoktu. Böyle bir talep olduğunu fark ettiğim için bu kursu açtım" diyor. Elele dergisinin Haziran sayısında gündeme getirdiği kursun katılım ücreti 750 YTL. 

Moda dersi de var 
İSTANBUL Feneryolu'ndaki kursta zarafet eğitimi, 8 konuya ayrılarak veriliyor Estetik duruş ve yürüyüş, prezentasyon ve dans, beden dili ve doğaçlama fizik, doğru ve etkili konuşma, iletişim becerileri ve sunum teknikleri, görgü kuralları ve beslenme alışkanlıkları, saç bakımı ve makyaj, moda ve giyim. Yürüyüş derslerini manken Sema Şimşek, beden dili dersini Çiğdem Tunç veriyor. 

İşte birkaç altın tavsiye 

Her zaman doğal olun,Kendinize güvenin, ancak o zaman dik durursunuz,Konuşurken fazla el kol hareketi yapmayın,Farkındalığınızı yansıtın ve içten olun,Kilolu olmaktan kaçının. Fazla kilolarla süzülerek yürümeniz imk nsızdır,Aynı çizgi üzerinde minik adımlarla yürüyün. 


</TEXT>
</DOC>
