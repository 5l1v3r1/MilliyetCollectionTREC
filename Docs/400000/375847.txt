<DOC>
<DOCNO> 375847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sontur36.html </URL>
<DATE> 2005/09/05/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Hırsızlık için girdiği okulda uyuyakaldı 
</HEADLINE>
<TEXT>

     Çanakkale Onsekiz Mart Üniversitesi’ne ÇOMÜ bağlı Sağlık Yüksek Okulu’na hırsızlık için girdiği iddia edilen kişi, odada uyuyakalınca polis tarafından yakalandı. 
     AA muhabirinin edindiği bilgiye göre, Cevatpaşa Mahallesi Veli Yaşin Caddesi’ndeki Sağlık Yüksek Okulu’na sabah gelen görevli, müdür yardımcısına ait odada bir kişinin uyuduğunu görünce durumu polise bildirdi. 
     Olay yerine gelen Asayiş Şube Müdürlüğü’ne bağlı ekipler, odada uyuyan İ.K’yi 50 , ifadesine başvurmak üzere Emniyet Müdürlüğü’ne götürdü. 
     Yetkililer, yapılan soruşturmada, İ.K’nin gece hırsızlık amacıyla okula pencereden girdiğini ve müdür yardımcısına ait odada bazı elektronik eşyaları topladıktan sonra burada uyuyakaldığının tespit edildiğini ifade ettiler. 
     Emniyetteki sorgusu devam eden İ.K’nin, işlemlerinin tamamlanmasının ardından adliyeye sevk edileceği bildirildi 
     
</TEXT>
</DOC>
