<DOC>
<DOCNO> 379361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/spor/spo13.html </URL>
<DATE> 2005/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler'e kaçış yok 1-1 
</HEADLINE>
<TEXT>


Kırmızı-Siyahlılar, Ankaragücü karşısında öne geçmesine rağmen üstünlüğünü koruyamadı. İsaac'ın golüne İlhan Mansız son dakikada cevap verdi, iki takım 6. haftayı da galibiyetsiz kapadı 


Başkent derbisinde dostluk bozulmadı. Ligde galibiyeti bulunmayan iki Ankara takımının mücadelesinde futbol kalitesi vasatı aşamadı. 
İlk yarıda iki taraf da savunma güvenliğini ön planda tutunca, gol yollarında etkisiz kaldı. İkinci yarıda Ankaragücü'nün kısa süren baskısı sonuç getirmedi. Ardından Gençlerbirliği oyunun kontrolünü ele aldı. 
Kırmızı - Siyahlılar 67. dakikada İsaac'in golüyle öne geçti. Ardından arka arkaya fırsatları iyi değerlendiremedi. Ankaragücü, 90. dakikada İlhan Mansız ile eşitliği sağlayınca, iki takım da sahadan birer puanla ayrıldı. 

Maçın karnesi 
HAKEMLER Cem Papila, Mustafa Sönmez, Ufuk Şepik 
ANKARAGÜCÜ Orkun 6 - İbrahim Yavuz 5 Niyazi Dk. 39 5 , Hakan Kutlu 6 , Sedat 5 , Xavier 6 - Heverton 5 Birol Dk. 75 5 , Evren 5 , Coridon 5 Deniz Dk. 63 6 , Batista 6 - İlhan Mansız 6 , Umut 5 
YEDEKLER Serkan, Emre, Robson, Burak 
GENÇLERBİRLİĞİ Gökhan 5 - Erhan 6 , Risp 6 , İsmail Güldüren 6 , Jardler 5 - Hasan Uğur 6 , Ayman 6 , Mehmet Çakır 5 , Sedat 5 Doğa Dk. 65 6 - İsaac 6 Ali Cansun Dk. 86 , Bogdanoviç 5 Uğur Dk. 51 6 
YEDEKLER Ömer, Mehmet Nas, Baki, Ayhan 
SARI KART Doğa Gençlerbirliği 
GOLLER İsaac Dk. 67 , İlhan Mansız Dk. 90 

'Fırsat teptik' 

Gençlerbirliği teknik direktörü Mesut Bakkal, "Ankaragücü karşısında işi son dakikaya bırakmamamız lazımdı, farkı artırma şansını kullanamadık" dedi. Son dakikada yedikleri talihsiz golle sahadan berabere ayrılmak zorunda kaldıklarını kaydeden Bakkal, "Skorun daha farklı olması gerekiyordu. Ancak futbolcularımın ortaya koyduğu mücadeleden memnunum" şeklinde konuştu. 
Ankaragücü'nün hocası Adnan Şentürk ise yönetimin son yılların en iyi ekibini kurduğunu belirterek, taratarların kulübe sahip çıkmasını istedi. Derbilerin her zaman zor geçtiğini kaydeden Şentürk," Gelecek haftalarda hak ettiğimiz konuma geleceğiz. Futbolcularım henüz galibiyetle tanışmadığı için stres ve baskı altında" dedi. 


</TEXT>
</DOC>
