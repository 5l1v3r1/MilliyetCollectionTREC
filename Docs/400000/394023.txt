<DOC>
<DOCNO> 394023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sondun19.html </URL>
<DATE> 2005/11/11/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
İranlı din adamı Saddam'a bir kurşun lazım 
</HEADLINE>
<TEXT>

     İranlı muhafakazar din adamı Ahmed Canati, Irak'ın devrik lideri Saddam Hüseyin'e ''dava değil, bir kurşunun lazım olduğu'' yorumunda bulundu. 
     Canati, devlet radyosundan yayınlanan cuma vaazında, Saddam Hüseyin'in davasını ''tarihi bir şaka'' olarak değerlendirerek, ''Eğer dünyanın bir numaralı suçlusu Hitler ise, ikinci sırada Saddam gelir. En kötü suçları işledi. Ama bugün onu bir evde koruyup, bir de dava düzenliyorlar. Onun davaya ihtiyacı yok, bu bir şaka'' diye konuştu. 
     İranlı din adamı Canati, ''Şimdi İran İslam Cumhuriyeti'nin değeri daha iyi anlaşılıyor. Şah rejimi devrilince bilinen suçlular hemen idam edildi. Şah'ın eski başbakanı mahkemeye çıkarıldı, şeklen birkaç soru soruldu ve hemen bir kurşunla işi görüldü. İşte böyle yapmak lazım'' dedi. 
     Saddam Hüseyin ve 7 Baas partili Irak'ta yargılanıyor. İran ise eski diktatöre karşı kendi iddianamesini sunmaya karar verdi. İran, Saddam Hüseyin'in İran ve Kuveyt savaşlarını başlatması ve kimyasal silah kullanması yüzünden insanlığa karşı suç işlemekten yargılanmasını istiyor. 
     
</TEXT>
</DOC>
