<DOC>
<DOCNO> 397601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sondun42.html </URL>
<DATE> 2005/11/24/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
Belarus Devlet Başkanı Lukaşenko'dan ilginç iddia 
</HEADLINE>
<TEXT>

     Belarus Devlet Başkanı Aleksander Lukaşenko, Batı'nın bir kenara çekilmesi ve gelecek seçimlere katılmaması için kendisine para teklif ettiğini iddia etti. 
     Devlet Başkanlığı Basın Bürosu'ndan yapılan açıklamada, Lukaşenko'nun para teklifini reddettiğini söylediği belirtildi. 
     Basın bürosunun açıklamasında, ''Lukaşenko, kendisine gelen bilgiye göre, seçim kampanyasında yer almama kararı vermesi halinde Batı'nın kendisine ve ailesine, paranın yanısıra bir çeşit güvenlik garantisi vermeye hazırlandığını söyledi'' denildi. 
     Açıklamada Lukaşenko'nun, para için kenarda sessiz kalmaya niyeti olmadığını söylediği de belirtildi. 
     Lukaşenko, halkın yüzde 75'inin kendisini desteklediğini gösteren kamuoyu yoklamalarına dayanarak temmuzda yapılacak seçimleri kazanacağını düşünüyor. 
     Batı ülkeleri Lukaşenko'yu muhalefeti bastırmak, bağımsız medyayı engellemek ve seçimlere 2001 devlet başkanlığı ve geçen yılkı anayasa referandumu hile karıştırmakla suçluyor. Avrupa Birliği, gelecek seçimler serbest ve adil olmazsa Belarus'a yaptırım uygulayacağı tehdidinde bulunmuştu. 
     
</TEXT>
</DOC>
