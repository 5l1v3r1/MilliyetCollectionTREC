<DOC>
<DOCNO> 357195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/magazin/amag.html </URL>
<DATE> 2005/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bütün ojelerimi Harun satın alır' 
</HEADLINE>
<TEXT>


BAYRAM KAYGUSUZ 

Bir güzellik salonunun açılışında Marilyn Monroe görünümüne bürünen Ebru Şallı, eşi Harun Tan'ın kendisinden daha fazla kozmetiğe meraklı olduğunu söyledi. Eşinin her ay manikür, pedikür ve cilt bakımı yaptırdığını belirten Şallı, "Eşim çok bakımlı bir erkek. Kozmetiğe ve bakım ürünlerine benden daha çok meraklıdır. Her ay manikür pedikür, cilt bakımı yaptırır. Bütün ojelerimi Harun satın alır. Onun böyle enteresan şeyleri vardır. Yurt dışında gittiğimiz kozmetik mağazalarında makyaj ürünlerimi Harun seçiyor. Böyle şeyleri sevdiği için benim makyaj ve bakım ürünlerimi eşim alıyor." dedi. Marlyn Monreo rengi saçları nedeniyle "İnşallah beni Rus zannetmezler" diye espri yapan Şallı, Hülya Avşar'ın uzun süre evli kalan ve haftada en az 3 kez seks yapan çiftlerle ilgili yaptığı açıklamaya destek verdi. 



</TEXT>
</DOC>
