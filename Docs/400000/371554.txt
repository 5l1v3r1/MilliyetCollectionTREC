<DOC>
<DOCNO> 371554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sonyas08.html </URL>
<DATE> 2005/08/20/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Discovery, jumbo jet sırtında Florida'ya taşınıyor... 
</HEADLINE>
<TEXT>

     ABD’de Columbia faciasından 2,5 yıl sonra göreve giden ilk uzay mekiği Discovery, geçen hafta indiği California eyalati Mohave Çölü’ndeki Edwars Hava Kuvvetleri Üssü’nden Florida’daki ana uzay üssü Cape Canaveral’a Boeing 747 jumbo jetin sırtında taşındı. Ancak mekik elverişsiz hava koşulundan ötürü geceyi Louisiana eyaleti Barksdale Hava Kuvvetleri Üssü’nde geçiriyor. Mekik, Cape Canaveral’a yarın varacak. 
     Discovery, elverişşiz hava koşullarından ötürü 9 Ağustos’ta Florida’ya inememiş ve kıtanın öbür batı ucunda Erwards Hava Kuvvetdleri Üssü’ne inmek zorunda kalmıştı. 
     Discovery’nin ABD’nin bir ucundan diğer ucuna California-Florida yolculuğu kuş uçuşu 3 bin 540 km. Maliyeti 1 milyor dolar. Bu taşıma bundan önce Haziran 2002’de yapıldı. 1981’den beri hizmet veren Amerikan uzay mekiklerinin Yer’e iniş için ana seçeneklerinde üçüncü yeri New Mexico eyaleti Akkum Çölü. Burası iniş için sadece 1982’de kullanıldı. 
     Discovery mekiğinin jumbo jetin sıntında taşınmasından önce rotada hava koşulları taraması için önden ABD hava kuvvetleri K-135 uçağı uçtu. 
     
     COLİMBİA NEDEN DÜŞMÜŞTÜ 
     Ulusal Havacılık ve Uzay Dairesi NASA uzmanları, 1 Şubat 2003’te 7 astronotunu yitiren Columbia mekiği Yer’e dönüşte Teksas semalarında 63 metre irtifada üçe bölünerek paramparça oluşunun nedeni olarak şunu saptamıştı Columbia’nın fırlatılışında dış yakıt tankı tecrit maddesi köpük katmanından el çantası büyüklüğünde bir parça koparak atmosfer sürtünmesinin 2 bin derecelik sıcaklığını engelleyen esnek seramik karolarını parçaladı. Seramik zırhı deliği, Yer’e dönüşte atmosfer sürtünmesinin korkunç sıcaklığından ansızın büyüdü ve mekiği parçaladı. Bu yüzden, Disvovery’nin güvenle Yer’e inişi büyük dikkat isteyen sorun olarak algılandı. 
     Nitekim, Discovery’nin de fırlatılışında dış yakıt tankı tecrit maddesinden bir parça koptu, fakat şans eseri mekik gövdesine zarar vermedi. 
     Discovery mekiğinin kuyruğuna, bugünkü jumbo jet taşınması için hava sürtünmesini azaltıcı 4,5 ton ağırlığında büyük dik kuyruk takıldı. 
     
</TEXT>
</DOC>
