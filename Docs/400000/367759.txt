<DOC>
<DOCNO> 367759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/spor/aspo.html </URL>
<DATE> 2005/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Pastırma yazı 
</HEADLINE>
<TEXT>


Kartal'ın havası, Ali Tandoğan'ın atılması ve Cenk'in vuruşuyla bozuldu. Ancak Sergen'in usta işi golü, olumsuz görüntüyü dağıttı, Erciyes'ten alınan bir puan tesellisi oldu 

BİLAL MEŞE 


Yaşamında ilk kez büyük bir takıma geliyorsun Bir yanda kadroda "banko" olacaksın, diğer yanda A Milli Takım formasını kovalayacaksın... Bunların hepsine şapka çıkarıyoruz... Ne var ki, o büyük takımın formasını ilk ciddi maçta giyiyorsun, vitrine çıkıyorsun, daha 14. dakikada büyük sorumsuzluk örneği sergileyip, hem kırmızı kart görüyorsun, hem de Süper Lig'in ilk maçında sana güvenen Atom Karınca'nın tüm oyun planlarını alt - üst ediyorsun. 
İşte buna itirazımız var Ali Tandoğan... Üstelik, Ömer Ateş'in çift daldığı pozisyonda sana temas bile yok, yani faul değil... Profesyonel oyunda çeneni değil, ayaklarını çalıştıracaksın Ali Tandoğan. Bir lafımız da Okan Buruk'a... O nasıl bir sarı kart görmektir Hakem, formanın şortunun içine sokman için uyarıyor, dinlemiyorsun, sarı kart görüyorsun 
Tandoğan'ın çıkışı maçın kırılma noktasıdır. Çalımbay bu sürpriz kırmızı kart üzerine Dursun'u oyundan aldı, Ali Güneş'le orta alanı besledi. Bu da Kartal'ın hücum gücünü azalttı, hatta ilk yarıda yok etti. Tandoğan'ın çıkışıyla birlikte Erciyesspor ofansta daha etkili oldu. 21.dakikada Timuçin soldan indi, arka direğe kesti, Agali yükseldi, kafayı çaktı, top Cordoba'da kaldı. 
27 ve 39.dakikalarda Cenk sağ kulvarı hallaç pamuğu gibi attı, çarpraz sert şutlarla kaleyi yokladı, ne var ki, Cordoba bu iki pozisyona da geçit vermeyerek, biraz olsun takımını ateşledi. 

Sezonun ilk golü 
Ancak ikinci yarıda bu kez yere göğe sığdıramadığımız İbrahim Toraman'ın müthiş hatasını izledik. 55.dakikada Kürşat'tan başlayan hatalar zinciri İbrahim Toraman'la devam etti, Cordoba çıktı, anlaşmazlık, araya bu kez Cenk girdi, sağa kaçtı, boş kaleye topu bıraktı ve sezonun ilk golünü attı 1-0 
58.dakikada Beşiktaş'ın savunmasında karambol, sağda Devran topla buluştu, yerden sert vurdu, son anda Kürşat ayak koydu. 
Erciyessspor savunması Kartal'ın dağınık bindirmelerini rahatlıkla göğüslerken unuttukları bir oyuncu vardı Sergen Yalçın. Çalımbay'ın son kozuydu Sergen Yalçın. Nitekim 84.dakikada frikik ustası Sergen Yalçın sağdan kazanılan atışı soluyla topu çatala gönderirken, bir kez daha kalitesini kanıtladı 1-1 
Çalımbay'ı lig başlamadan ipe germek hataların en büyüğüdür. Kaldı ki kişisel olarak Kartal'dan umutluyum. En büyük özelliği kazanmak için son dakikaya kadar mücadele ediyor. 

Sergen 100'lerde 

ASLIHAN ÇİL 

Sergen Yalçın, Kayseri Erciyesspor'a attığı golle, Süper Lig kariyerindeki 100. golünü attı. 99. golünü 2004-2005 sezonunun 14. haftasında 28 Kasım 2004 atan Siyah - Beyazlı futbolcu, 250 günlük bekleyişin ardından 100'ler Kulübü'ne girmeyi başardı. 

YILDIZ TABLOSU 

KAYSERİ ERCİYES 1 Fadhel 6 38 Murat 5 58 Aydın 6 45 Cem Dk.74 5 13 Bouazizi 5 3 Ömer Ateş 6 72 Devran 6 11 Cesar Dk.86 5 Emre 6 7 Ömer Közen 6 61 Mehmet Ayaz Dk. 71 5 10 Timuçin 6 22 Agali 6 21 Cenk 6 

YEDEKLER 
66 Yusuf , 35 Mutlu, 39 İlkem, 54 Burak 

BEŞİKTAŞ 35 Cordoba 6 58 İbrahim Toraman 6 41 Koray 7 49 Kürşat 5 7 Okan 5 3 Tayfur 5 50 Veysel Dk.64 5 22 Ali Tandoğan 1 1 Pancu 5 10 Sergen Dk.Dk.73 6 19 İbrahim Üzülmez 5 60 Ahmet Dursun 5 30 Ali Güneş Dk.36 6 25 Youla 6 

YEDEKLER 
29 Murat, 77 A.Hassan, 4 Mustafa Doğan, 2 Adem Dursun 

HAKEMLER 
İsmet Arzuman, Alper Ulusoy, Hakan Atilla Gökbil 

GOLLER 
Cenk Dk. 55, Sergen Dk. 84 

SARI KART 
Ömer Ateş, Timuçin Erciyesspor , Koray, Okan, Ali Güneş Beşiktaş 

KIRMIZI KART 
Ali Tandoğan Dk.14 Beşiktaş 

MAÇIN İSTATİSTİĞİ KAYSERİ ERCİYES BEŞİKTAŞ Şut 13 9 Şut İsabetli Şut 6 3 İsabetli Şut İsabetli Şut 46 33 İsabetli Şut Korner 3 2 Korner Taç 16 35 Taç Faul 22 24 Faul Ofsayt 1 2 Ofsayt Serbest Atış 1 2 Serbest Atış Gol Pozisyonu 1 2 Gol Pozisyonu Topla Oynama 48 52 Topla Oynama 

LİDER OYUNCULAR KAYSERİ ERCİYES BEŞİKTAŞ 1 Cenk Gol Sergen 1 4 Agali Şut Pancu 4 4 Cenk İsabetli Şut Ahmet Dursun 1 38 Ömer K. İsabetli Pas Koray 39 3 Timuçin Korner Ali Tandoğan 1 1 Cenk Ofsayt Pancu 1 5 Agali Faul Ahmet Dursun 3 5 Murat Top Çalma Okan 6 4 Timuçin Top Kaptırma Youla 7 1 Cenk Gol Pozisyonu Pancu 1 13 Ömer Topla Oynama Yüzdesi Cordoba 13 

Maçın hakemi 
İyi yönetti 

İsmet Arzuman doğrusu iyi bir yönetim gösterdi... Çıkardığı kartlar sabaha kadar doğruydu... Oyunda akıcılığı sağladı, avantajları iyi gördü. Kondisyonu mükemmeldi, her pozisyona yakın oldu.Zorluk derecesi yüksek maçta ters kararlar vermedi, karşılaşmanın üstüne çıkmadı. 

Maçın yıldızı 
Koray Avcı 

Soyadı gibi tam bir avcı... Uçan kaçan ondan kurtulamıyor... Kayseri'de Kartal'ın savunmasını ayakta tutan, gedikleri kapatan isimdi. Arkadaşlarından seken topları tereyağından kıl çeker gibi alırken, kazandığı tüm topları olumlu kullandı. Hele hele soğukkanlılığı inanılmazdı. Tam bir buz adam. 

MAÇTAN NOTLAR 

Vardar şaşırdı 
Beşiktaşlı yönetici Sinan Vardar, Ailton'a benzettiği altyapı masörü Ender Can Kaplan'ın yanına gidip, "How are you Nasılsın " diye sordu. 

10 numara Ali Rıza 
Esame listesinde Beşiktaş'ın 10 numarasında Ali Rıza yazıyordu. Siyah-Beyazlı yöneticiler, Sergen'in ön adını listeye yazmayı tercih etmişlerdi. 

Okan'ın isyanı 
Okan Buruk, hakem İsmet Arzuman'ın iyiniyetli olmadığını öne sürdü. Tecrübeli futbolcu, "Maçtan sonra tokalaşmak için 3-4 kez elimi uzattım, o karşılık bile vermedi" dedi. 

Inter gibi 
Erciyesspor'un ünlü İtalyan takımı Inter'e özenip, Mavi - Siyah renkleri alması, stada da yansıdı. Kayseri ekibinin yönetimi tribünlere 5 bin yeni bayrak dağıttı. 

Talip oldular 
Beşiktaş Başkanı Yıldırım Demirören'in Kayseri'ye gelmesini fırsat bilen Kayserispor Onursal Başkanı Mehmet Özhaseki, Emre Aşık ile Berkant'ı istedi. Siyah - Beyazlılar, "Futbolcuları ikna edin yeter" dedi. 

Ali'ye 3 maç 

CEMAL ERSEN 

Beşiktaş'ın yeni transferi Ali Tandoğan, ilk lig maçında takımını 14. dakikada yalnız bıraktı. Erciyessporlu futbolcuyla girdiği bir pozisyon sırasında hakemin kararını beğenmeyen tecrübeli futbolcu, karşılaşmanın kıdemli yardımcısı Alper Ulusoy'a itiraz etti. Ali Tandoğan'ın bu sırada kötü söz söylediğini duyan Ulusoy, futbolcunun hakaretini İsmet Arzuman'a iletti. Arzuman da, Beşiktaşlı futbolcuyu oyun dışında bıraktı. 
Merkez Hakem Komitesi, Bolu'daki seminerde yardımcıları uyarmış, orta hakemin duyamadığı sözler ve göremediği pozisyonlar konusunda yardımcı olmalarını istemişti. Böylece ilk uygulama Ali Tandoğan ile gerçekleşti. 
Hakem ve gözlemci raporlarını inceleyecek PFDK'nın "Hakeme hakaret ve fena söz"den Beşiktaşlı futbolcuya asgari 3 maç ceza vermesi bekleniyor. 
2002-2003'te Denizlispor formasıyla Gençlerbirliği ve Beşiktaş maçlarında oyun dışında kalan Ali Tandoğan, iki yıldır kırmızı kart görmemişti. 

'Çıkacak dersler var' 

Çalımbay, 10 kişi kalmalarına ve sıcak havaya rağmen iyi mücadele ettiklerini söyledi, bu karşılaşmadan ders çıkarıp istikrarı yakalamak istediklerini ifade etti 

ORHAN YILDIRIM 


Beşiktaş Teknik Direktörü Rıza Çalımbay, Erciyes beraberliğiyle yeni sezona iyi bir başlangıç yapamadıklarını söyledi. Maçın başında Ali'nin atılmasının oyun sisteminde değişikliğe gitme zorunluluğu doğurduğunu vurgulayan Çalımbay, "Pas hatasından yediğimiz gol, planımızı bozdu. 10 kişi kalmamıza rağmen iyi mücadele ettik. Sıcak havaya rağmen bir puan aldık. Ancak buradan çıkaracak çok derslerimiz var. Önemli olan istikrarı yakalamak" diye konuştu. 
Çalımbay, Ali ile devre arasında görüştüğünü, yaptığı hareketin çok yanlış olduğunu söylediğini ifade etti. 
Erciyesspor Teknik Direktörü Mustafa Uğur, ise şunları söyledi 
"Üç puan kaçırdığımız için üzüntülüyüm. Oyuncularımı kutluyorum. Hakkımız galibiyetti, ama buna da şükürler olsun. Lige puanla başlamak iyi oldu. Hakemlere saygılıyız, ne gördüyse onu çalmıştır." 

Ailton tribünde 

Göz muayenesinin eksik olması nedeniyle lisansı çıkarılamayan Ailton, topuğundan sakatlığı bulunan Tümer ve 18 kişilik kadroya giremeyen Güven ile birlikte maçı tribünden izledi. 

Buzlar eridi 

Galatasaray'ın başında bulunduğu dönemde Yıldırım Demirören ile sert tartışmalar yaşayan Milli Takımlar Teknik Direktörü Fatih Terim, dün Kayseri'de karşılaştı. Demirören ile Terim'in tokalaşması, buzların erimesi olarak yorumlandı. 

Vaduz fark attı 

MEHMET ÇİFTÇİ 

Beşiktaş'ın, UEFA kupası ikinci ön elemedeki rakibi FC Vaduz deplasmanda Lugano ile oynadığı lig maçını 4-0 kazandı. Liechtenstein takımı bu sonuçla İsviçre 2. Ligi'ndeki liderliğini sürdürdü. Vaduz'un Brezilyalı kozu Gazpar ile Sırp oyuncu Antiç ikişer gole imza attı. 

PAF'lar coştu 6-0 

Ağabeylerinden önce aynı statta oynayan Beşiktaş'ın PAF'ları, Erciyesspor'u 6-0 ile geçti. Recep Çetin yönetimindeki ilk maça çıkan genç Kartal'ın gollerini Nail 3 , Rıza 2 ve Emre attı. 


</TEXT>
</DOC>
