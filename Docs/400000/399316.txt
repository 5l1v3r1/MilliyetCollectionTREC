<DOC>
<DOCNO> 399316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sonsiy06.html </URL>
<DATE> 2005/11/30/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Yüksek Askeri Şura ayrın toplanıyor... 
</HEADLINE>
<TEXT>

     Yüksek Askeri Şura'nın bu yılki ikinci olağan toplantısı, Başbakan Recep Tayyip Erdoğan'ın başkanlığında yarın yapılacak. 
     Genelkurmay Başkanlığı Karargahı Çakmak Salonu'ndaki toplantıda, başta Türk Silahlı Kuvvetleri'nin TSK personel, eğitim, disiplin konuları olmak üzere planlı faaliyetlerle ilgili değerlendirmelerde bulunulacak. 
     Şura üyeleri, öğle saatlerinde Anıtkabir'i ziyaret ederek, Atatürk'ün kabrine çelenk koyacak ve saygı duruşunda bulunacak. 
     Şura kararları, Cumhurbaşkanı Ahmet Necdet Sezer tarafından onaylandıktan sonra, Genelkurmay Başkanlığı Genel Sekreterliği tarafından duyurulacak. 
     Toplantıya, Başbakan Erdoğan'ın yanı sıra Genelkurmay Başkanı Orgeneral Hilmi Özkök, Milli Savunma Bakanı Vecdi Gönül, Kara Kuvvetleri Komutanı Orgeneral Yaşar Büyükanıt, Deniz Kuvvetleri Komutanı Oramiral Yener Karahanoğlu, Hava Kuvvetleri Komutanı Orgeneral Faruk Cömert, Jandarma Genel Komutanı Orgeneral Fevzi Türkeri, 1'nci Ordu Komutanı Orgeneral İlker Başbuğ, 2'nci Ordu Komutanı Orgeneral Şükrü Sarıışık, 3'ncü Ordu Komutanı Orgeneral Orhan Yöney, Ege Ordu Komutanı Orgeneral Fethi Remzi Tuncel, Genelkurmay İkinci Başkanı Orgeneral Sebahattin Işık Koşaner, Donanma Komutanı Oramiral Muzaffer Metin Ataç, Harp Akademileri Komutanı Orgeneral Aydoğan Babaoğlu, Kara Kuvvetleri Eğitim ve Doktrin Komutanı Orgeneral İsmail Koçman ile Kara Kuvvetleri Komutanlığı Kurmay Başkanı Orgeneral Ergin Saygun katılacak. 
     Şura'da, Donanma Komutanı Oramiral Muzaffer Metin Ataç, Harp Akademileri Komutanı Orgeneral Aydoğan Babaoğlu ile Kara Kuvvetleri Kurmay Başkanı Orgeneral Ergin Saygun ilk kez yer alacak. 
     Toplantıda, Genelkurmay J başkanları da hazır bulunacak. 
     
</TEXT>
</DOC>
