<DOC>
<DOCNO> 360693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sondun51.html </URL>
<DATE> 2005/07/13/ </DATE>
<TIME> 23.15 </TIME>
<AUTHOR>  </AUTHOR>
<HEADLINE>
"Terörizme karşı yeni önlemlere gerek yok, var olanları uygulayalım" 
</HEADLINE>
<TEXT>

     Avrupa Parlamentosu AP Başkanı Josep Borrell, terörizme karşı yeni önlemler yerine AB içinde var olanların uygulanmasını istedi. 
     İspanya’nın Barcelona kentinde düzenlenen bir konferansa katılan Borrell, "güvenlik önlemleri ile vatandaşların özgürlüğünün garanti edilmesi arasında bir denge sağlanması gerektiğini" söyledi. 
     İspanyol haber ajansı EFE’nin verdiği haberde AP Başkanı, "Yeni önlemler icat etmeye gerek yok. Önceden belirtilen önlemlerin uygulanması gerekiyor" dedi. 
     Borrell, "Londra’daki saldırılar sonrasında AB ülkeleri arasında polisiye bilgiler açısından daha fazla işbirliği olması gerekliydi" derken, AB ülkelerinin gizli servisleri ve polisleri arasında "çok fazla olan kuşkuculuğun" aşılmasını gerektiğini savundu. 
     
</TEXT>
</DOC>
