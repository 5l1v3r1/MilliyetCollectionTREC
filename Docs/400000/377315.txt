<DOC>
<DOCNO> 377315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sondun36.html </URL>
<DATE> 2005/09/10/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Gazze'de kaçırılan İtalyan gazeteci serbest bırakıldı... 
</HEADLINE>
<TEXT>

     Gazze Şeridi’nin Deyr El Balah kentinde maskeli ve silahlı Filistinlilerce kaçırılan Corriere della Sera muhabirinin serbest bırakıldığı bildirildi. 
     Gazetenin internet sitesinde Filistin Başbakan Yardımcısı Nebil Şaat’a dayandırılan haberde, gazeteci Lorenzo Cremonesi’nin serbest bırakıldığı belirtildi. 
     Gazetede görev yapan Luigi Hippolito adlı bir gazeteci, bu yönde bir haber aldıklarını belirterek, "Kesin bir teyit beklediklerini, Lorenzo’nun henüz kendilerini aramadığını" belirtti. 
     Gazetecinin çevirmeni, AFP’ye yaptığı açıklamada, gazetecinin El Aksa Şehitleri Tugayı’nin yerel bir lideriyle röportaj yapmasından kısa süre sonra kaçırıldığını kaydetti. 
     İtalyan gazeteci Cremonesi, gazeteyi telefonla arama imkanı bulmuş ve kendisini El Aksa Şehitleri Tugayı’nın kaçırdığını söylemişti. 
     
</TEXT>
</DOC>
