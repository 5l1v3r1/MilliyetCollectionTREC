<DOC>
<DOCNO> 361296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sondun08.html </URL>
<DATE> 2005/07/15/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Eyfel Kulesi'ne polis çemberi 
</HEADLINE>
<TEXT>

     Saadet ORUÇ PARİS Fransa , DHA 

      İNGİLTERE'nin başkenti Londra'daki terör saldırılarının ardından güvenlik önlemlerini en üst düzeye çıkaran Fransa, 14 Temmuz Milli Bayram kutlamalarına aşırı güvenlik önlemleri altında girdi. Bu nedenle ilk kez Eyfel Kulesi'nin çevresindeki tüm sokaklar tutularak, kulenin çevresine hiç kimsenin yaklaşmasına izin verilmedi. 
     Eyfel Kulesi'nin etrafındaki alana çok sayıda polis, itfaiye, ilk yardım, sivil savunma ekipleri sevk edildi. Ayrıca kule yakınında bulunan Seine Nehri'nin çevresinde de yoğun güvenlik önlemeleri alındı. Kulenin çevresindeki trafik akışı da büyük oranda değişerek, bölgedeki araçların geçitlerine de yoğun güvenlik önlemleri altına izin verildi. 
     DHA muhabirinin sorularını yanıtlayan Fransız terör uzmanları ise, Eyfel Kulesi'ne yönelik somut bir saldırı tehdidi olduğunu düşünmediklerini belirttiler. Uzmanlar, Eyfel Kulesi'nin Fransa'nın ve Paris'in simgesi olduğu için sembolik bir önemi olduğunu vurgulayarak, bu nedenle de önlemlerin daha yoğun alındığını ifade ettiler. 
     
</TEXT>
</DOC>
