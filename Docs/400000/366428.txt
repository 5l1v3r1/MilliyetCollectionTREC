<DOC>
<DOCNO> 366428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sonspo03.html </URL>
<DATE> 2005/08/02/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kleberson Kartal’a çok yakın... 
</HEADLINE>
<TEXT>

     Dev transfer için geri sayım resmen başladı. Beşiktaş yönetimi, hem Manchester United kulübü hem de Kleberson ile el sıkışmak üzere. 
     
     Başkan heyecan yarattı 

     Beşiktaş Başkanı Yıldırım Demirören’in, Orta sahaya alacağımız yabancı da tanınmış bir yıldız olacak'' açıklaması camiada büyük heyecan yaratırken, Siyah-Beyazlılar’ın Manchester United’ın Brezilyalısı Kleberson’un işini bitirmek üzere olduğu öğrenildi. Sambacının kulübü ve kendisiyle büyük oranda anlaşma sağlandığı, arada sadece ufak pürüzlerin kaldığı kaydedildi. 
     
     Rıza hoca çok istiyor 

     Yeni alınacak yabancıyı en geç ligin 2. haftasında takıma monte etmek isteyen teknik direktör Rıza Çalımbay da bu transferdeki gelişmeleri dakika dakika takip ediyor. Çalımbay’ın yöneticilere, Kleberson’u alırsak en büyük sıkıntımızı ortadan kaldırmış oluruz. Belki maliyeti biraz yüksek ama bize yıllarca hizmet edeceğinden şüpheniz olmasın'' dediği bildirildi. 

     
</TEXT>
</DOC>
