<DOC>
<DOCNO> 382860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/soneko46.html </URL>
<DATE> 2005/09/30/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
DHL Önümüzdeki dönem Türkiye için fırsatlarla dolu 
</HEADLINE>
<TEXT>

     Ekspres taşımacılık ve lojistik sektöründe faaliyet gösteren DHL Türkiye'nin Genel Müdürü Andy Baker, önümüzdeki dönemin Türkiye için fırsatlarla dolu olduğunu söyledi. 
     Bursalı sanayici ve işadamlarıyla bir araya gelen Baker, Bursa'nın, ülke ekonomisine sağladığı katma değer açısından İstanbul, Kocaeli ve İzmir'den sonra dördüncü sırada yer aldığını belirtti. 
     Baker, Bursa'nın çalışan sayısı ve işyeri açısından ise İstanbul ve İzmir'den sonra üçüncü sırada bulunduğuna dikkati çekerek, ''Bu sıralamalar Bursa ihracatının toplam ülke ihracatında önemli bir pay almasında çok büyük etkendir. Bursa'nın istikrarlı bir şekilde devam ettirdiği bu büyümeye katkıda bulunmak için biz de yatırımlarımızı sürdüreceğiz'' diye konuştu. 
     Türkiye'nin önemine inandıklarını ifade eden Baker, ''Önümüzdeki dönem Türkiye için fırsatlarla dolu'' dedi. 
     
</TEXT>
</DOC>
