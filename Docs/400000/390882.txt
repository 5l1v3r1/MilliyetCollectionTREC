<DOC>
<DOCNO> 390882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/son/sonspo09.html </URL>
<DATE> 2005/10/30/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
GENÇLERBİRLİĞİ 2 - 1 GALATASARAY maç sonucu 
</HEADLINE>
<TEXT>

     Turkcell Süper Ligi'ndeki Gençlerbirliği-Galatasaray karşılaşması, evsahibi takımın 2-1 üstünlüğüyle sona erdi. 
     Karşılaşmanın ilk dakikalarında daha atak oynayan Gençlerbirliği, golü bulduğu 12. dakikaya dek Galatasaray'a sıkıntılı anlar yaşattı. Evsahibi takımın golünden sonra oyunda dengeyi kuran ve topa daha çok sahip olan Galatasaray, savunma güvenliğini ön plana alan Gençlerbirliği karşısında etkili olamadı. 
     8. dakikada Cihan, ceza yayı içinde topa eliyle müdahale edince kazanılan serbest vuruşu Kerem kullandı. Bu futbolcunun sert vuruşunda, baraja çarpan top kornere çıktı. 
     12. dakikada Uğur Boral'ın ceza yayı üzerinden attığı sert şutta, kaleci Mondragon'dan dönen topu Isaac düzgün bir vuruşla ağlara gönderdi 1-0. 
     26. dakikada Ergün'ün sol taraftan kullandığı köşe atışından gelen topa Song kafayla vurdu. Meşin yuvarlak direğin üstünden auta gitti. 
     40. dakikada Kerem'in ceza alanı dışından attığı sert şutta, filelere gitmekte olan topu kaleci Mondragon uçarak köşeden kornere çeldi. 
     Kalan dakikalar başka gol getirmedi ve ilk yarı Gençlerbirliği'nin 1-0'lık üstünlüğüyle kapandı. 

     
</TEXT>
</DOC>
