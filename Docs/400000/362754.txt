<DOC>
<DOCNO> 362754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sonsiy01.html </URL>
<DATE> 2005/07/20/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Bakan Tüzmen 9 ay 7 günü dışarıda geçirmiş 
</HEADLINE>
<TEXT>

     Devlet Bakanı Kürşad Tüzmen, bakanlığı sırasında toplam 277 günü yurt dışında geçirdi. 
     Tüzmen, DYP Denizli Milletvekili Ümmet Kandoğan’ın kaç defa yurt dışına çıktığı, ne kadar harcırah aldığı ve hangi ülkelere gittiğine ilişkin önergesini yanıtladı. 
     Tüzmen, göreve geldiği günden bugüne kadar, ikili ve çok taraflı ticari, ekonomik ve siyasi ilişkilerin geliştirilmesi çerçevesinde "75 yurt dışı ziyarette" bulunduğunu açıkladı. 
     Harcırah konusunda herhangi bir rakam vermeyerek, "Söz konusu ziyaretler için, yurt dışına yapılacak geçici görev yolluklarını düzenleyen ilgili Bakanlar Kurulu Kararları ile belirlenen miktarlarda gündelik tahakkuk ettirilmiştir" diyen Tüzmen, "toplam olarak 277 günde gerçekleştirilen" ziyaretlerin yapıldığı 49 ülkeyi ise şöyle sıraladı 
     "ABD, Afganistan, Almanya, Avustralya, Avusturya, Azerbaycan, Birleşik Arap Emirlikleri, Belarus, Belçika, Bosna-Hersek, Bulgaristan, Cezayir, Çin, Fas, Finlandiya, Fransa, Güney Afrika Cumhuriyeti, Güney Kore, Gürcistan, Hollanda, İngiltere, Irak, İran, İtalya, Kazakistan, Kırgızistan, KKTC, Libya, Lüksemburg, Makedonya, Malezya, Meksika, Mısır, Moğalistan, Moldavya, Pakistan, Polonya, Portekiz, Rusya, Sudan, Suriye, Suudi Arabistan, Tacikistan, Tunus, Türkmenistan, Ukrayna, Umman, Ürdün, Yunanistan." 
     
</TEXT>
</DOC>
