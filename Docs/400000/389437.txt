<DOC>
<DOCNO> 389437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sondun12.html </URL>
<DATE> 2005/10/25/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Hindistan'dan Pakistanlı depremzedeler için yardım kampı 
</HEADLINE>
<TEXT>

     Hindistan'ın, Pakistanlı depremzedelere destek amacıyla Keşmir'de yardım kampı kurduğu bildirildi. 
     Hindistan'ın yardım planı çerçevesinde kurulan kampta tıbbi tedavi için iki çadır ve 100 kişilik barınak bulunduğu belirtildi. 
     İki ülke arasında iki kez savaşa yol açan Keşmir'deki kampın halen boş olduğu, depremzedelerin askeri hududu geçebilmelerine olanak sağlayacak anlaşma üzerindeki çalışmaların devam ettiği belirtiliyor. 
     Hintli Yarbay V.K. Batra, cumartesi günü yaptığı açıklamada, kampın, kontrol hattında oluşturulması planlanan üç yardım merkezinin bir bölümünü oluşturduğunu söylemişti. 
     Hindistan, Teethwal, Kaman ve Gulpur'daki Çakandabağ'da yardım kampları kurulacağını açıklamıştı. 
     
</TEXT>
</DOC>
