<DOC>
<DOCNO> 393390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/soneko28.html </URL>
<DATE> 2005/11/09/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
"Türkiye, Eurofighter Typhoon savaş uçağı için bilgi istedi" 
</HEADLINE>
<TEXT>

     Türkiye’nin, Eurofighter Typhoon savaş uçağından 100’den fazla satın almak için, teknik kapasite ve teknoloji transferi konularında, üretici konsorsiyumdan bilgi istediği bildirildi. 
     Uçağın İtalyan ortağı Finmeccanica’nın Eurofighter programı sorumlusu Karlo Mancusi gazetecilere yaptığı açıklamada, Türkiye’nin, 100’den fazla uçağı kapsayan 6 milyar avroluk program için bilgi 
     istediğini söyledi. 
     Finmeccanica üst yöneticisi Antony Perfetti de, Türkiye’nin, Eurofighter programı açısından önemli bir fırsatı temsil ettiğini bildirdi. 
     Güney Kore’nin ardından, Singapur’daki ihaleyi de kaybeden Eurofighter, Suudi Arabistan, Yunanistan ve Danimarka’ya satış yapma konusunda, Fransa’nın Rafale ve Boeing’in F-15 savaş uçaklarıyla rekabet ediyor. 
     Tanesinin 60 milyon avro olduğu belirtilen Eurofighter Typhoon, İtalya, İngiltere, Alman ve İspanya konsorsiyumu tarafından ortak üretiliyor. 
     
</TEXT>
</DOC>
