<DOC>
<DOCNO> 368253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/yasam/yas12.html </URL>
<DATE> 2005/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dayak olayında tuhaf iddialar 
</HEADLINE>
<TEXT>


GÖKÇER TAHİNCİOĞLU Ankara 

Ankara'da çocuklarının gözü önünde eşini dövdüğü, kafasında şişe kırdığı iddiasına ve bu yöndeki tutanaklara rağmen serbest bırakılan Saffet Özdemir'in avukatı, müvekkilinin eşine sadece vurduğunu, darbe sonrası önceden kırılmış bardağın üzerine düşülmesi nedeniyle yüzdeki çiziklerin oluştuğunu öne sürdü. Çiftin 12 yaşındaki oğularının ifadesi de iddiaya kanıt olarak gösterildi. 

'Para sızdırmak istedi' 
Saffet Özdemir'in avukatı Mehmet Cengiz müvekkili adına yaptığı açıklamada, şunları söyledi "Rabiye Özdemir, olaydan 20 gün kadar önce telefonla eşini arayarak kaçırıldığını, fidye karşılığında bırakılacağını söylemiş. Sonra başka adamlar arayıp para istemiş. Soruşturma üzerine iki kişi yakalandı. Bu iki kişi, Rabiye Özdemir'in eşinden para sızdırmak için kendilerini tuttuğunu söyledi. Rabiye Özdemir de kabul etti. Otelde bir olay yaşandığı doğru. Şimdi nedenlerini anlatmak doğru olmaz." 
Rabiye Özdemir'in avukatı İbrahim Hakkı Bozat ise iddiaların dayakla bağlantırılmasının doğru olmadığını belirtti. 



</TEXT>
</DOC>
