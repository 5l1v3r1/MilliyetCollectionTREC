<DOC>
<DOCNO> 356729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonspo60.html </URL>
<DATE> 2005/06/29/ </DATE>
<TIME> 23.55 </TIME>
<AUTHOR>  </AUTHOR>
<HEADLINE>
7. FIFA Konfederasyon Kupası’nda şampiyon Brezilya oldu.... 
</HEADLINE>
<TEXT>

     Almanya’nın Frankfurt kentinde yapılan kupa finalinde, Arjantin ile karşılaşan Brezilya, rakibini 4-1 yenerek kupaya uzandı. 
     Wald Stadı’nda yapılan ve 48 binden fazla taraftarın izlediği maçta Brezilya, yıldız oyuncuları Adriano’nun 2, Kaka ve Ronaldinho’nun golleriyle galibiyete ulaştı. İlk yarısı 2-0 Brezilya’nın üstünlüğü ile sona eren maçta Sambacılar, ikinci yarıda skoru 4-0’a taşırken Arjantin’in tek golü 65. dakikada Pablo Aimar’dan geldi. 
     Son Dünya Kupası’nı kazanan Brezilya, böylece 1997 yılında Suudi Arabistan’da yapılan Konfederasyon Kupası’ndan sonra ikinci kez kupayı müzesine götürme başarısı gösterdi. 
     2003 yılında Fransa’da yapılan kupa mücadelesinde Türkiye ile berabere kalan Brezilya, gruptan çıkamayarak elenmişti. 1992 yılında ilk kez Kral Fahd adına düzenlenen ve Suudi Arabistan’da oynanan kupayı kazanan Arjantin ise aynı başarıyı tekrarlayamayarak ikinci sırayı aldı. 
     
     KÜNYE 

     

Stat Wald Hakemler Lubos Michel, Roman Slysko, Martin Balko Slovakya Brezilya Dida, Cicinho Dk. 87 Douglas Maicon , Lucio, Roque Junior, Gilberto, Emerson, Kaka Dk. 86 Renato , Ze Roberto,Ronaldinho, Robinho Dk. 90 Juninho Pernambucano , Adriano Arjantin German Lux, Zanetti, Coloccini, Heinze, Diego Placente, Bernardi, Cambiasso Dk. 56 Pablo Aimar , Riquelme, Pablo Sorin, Delgado Dk. 81 Galletti , Figueroa Dk. 72 Carlos Tevez Goller Dk. 11 ve 63 Adriano, Dk. 16 Kaka, Dk. 47 Ronaldinho Brezilya , Dk. 65 Pablo Aimar Arjantin Sarı kartlar Dk. 28 Ronaldinho Brezilya , Dk. 28 Coloccini, Dk. 35 Sorin, Dk. 42 Cambiasso, Dk. 72 Pablo Aimar Arjantin      
</TEXT>
</DOC>
