<DOC>
<DOCNO> 374746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/soneko41.html </URL>
<DATE> 2005/09/01/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Tüketici kredisi kullanımı arttı, kredikartı azaldı... 
</HEADLINE>
<TEXT>

     Tüketici kredileri 19-26 Ağustos tarihleri arasındaki bir haftalık dönemde, 387.9 milyon YTL artış göstererek 22 milyar 393.6 milyon YTL'ye çıktı. 
     Tüketici kredileri 19 Ağustos'ta 22 milyar 5.7 milyon YTL düzeyinde bulunuyordu. 
     Merkez Bankası'nın haftalık bültenine göre, bireysel kredi kartı kullanımı ise 19 Ağustos'ta 15 milyar 483.5 milyon YTL iken 26 Ağustos'ta yaklaşık 127.7 milyon YTL azalarak, 15 milyar 355.7 milyon YTL' ye geriledi. 
     Toplam tüketici kredisi ve bireysel kredi kartı kullanımı bir haftada yaklaşık 260.2 milyon YTL artışla, 26 Ağustos'ta 37 milyar 749 milyon 422 YTL'ye yükseldi. Bu rakam, 19 Ağustos tarihinde 37 milyar 489.2 milyon YTL idi. 
     26 Ağustos tarihi itibariyle tüketici kredilerinin, 7 milyar 837.5 milyon YTL'si konut, 5 milyar 373.5 milyon YTL'si taşıt, 9 milyar 182.6 milyon YTL'si de diğer kredilerden oluştu. 
     Söz konusu tarihte, kamu bankaları 6 milyar 477.3 milyon YTL, özel bankalar 13 milyar 661.6 milyon YTL, yabancı bankalar da 2 milyar 254.6 milyon YTL tüketici kredisi kullandırdı. 
     
     KREDİ KARTLARI 
     Bireysel kredi kartı kullanımında 26 Ağustos itibarıyla, taksitli alışveriş toplamı 4 milyar 597.3 milyon YTL, taksitsiz kredi kartlı alışverişler ise yaklaşık 10 milyar 722.4 milyon YTL oldu. 
     Kredi kartıyla alışverişlerde, kamu bankaları 83.4 milyon YTL, yabancı bankalar 1.1 milyon YTL taksitli satış düzenlemesi yaparken, özel bankalar kredi kartlarıyla 3 milyar 982.8 milyon YTL'lik taksitli alışveriş gerçekleştirdi. 
     Taksitsiz satışlarda, kamu bankalarına ait kredi kartlarıyla 1 milyar 91.6 milyon YTL'lik, yabancı bankalara ait kartlarla 1 milyar 108.1 milyon YTL'lik, özel bankalara ait kartlarla da 8 milyar 522.6 milyon YTL'lik alışveriş yapıldı. 
     Aynı tarih itibariyle, tasfiye olunacak tüketici kredilerinin tutarı 143.1 milyon YTL, bireysel kredi kartlarının tutarı da yaklaşık 1 milyar 137.2 milyon YTL düzeyinde gerçekleşti. 
     
     TİCARİ KREDİLER 
     Öte yandan, taksitli ticari krediler ve kurumsal kredi kartlarının tutarı 26 Ağustos itibariyle yaklaşık 13 milyar 199 milyon 870 bin YTL olarak gerçekleşti. Bu rakam, 19 Ağustos tarihinde 13 milyar 75 milyon YTL düzeyinde bulunuyordu. 
     Taksitli ticari krediler kapsamında, taşıt kredilerine 6 milyar 256.8 milyon YTL, işyeri kredisine 604.3 milyon YTL, diğerlerine de 6 milyar 55.1 milyon YTL kaynak ayrıldı. Kurumsal kredi kartlarına gelen talep 270.1 milyon YTL oldu. 
     Toplam 12 milyar 916.3 milyon YTL düzeyinde belirlenen taksitli ticari kredilerin 2.6 milyar YTL kamu, 9.9 milyar YTL'si özel bankalar, 296.5 milyon YTL'si de yabancı bankalardan sağlandı. 
     Kurumsal kredi kartlarının 6.5 milyon YTL'si taksitli, 261.8 milyon YTL'si de taksitsiz olarak belirlendi. 
     Verilere göre, 97.4 milyon YTL'lik tasfiye olunacak taksitli ticari kredi hesaplaması yapılırken, bu rakam kurumsal kredi kartlarında 13.7 milyon YTL olarak belirlendi. 
     
</TEXT>
</DOC>
