<DOC>
<DOCNO> 366453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sonspo29.html </URL>
<DATE> 2005/08/02/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Red Bull Racing'in Avusturyalı pilotu Klien Türkiye'de de pistlerde... 
</HEADLINE>
<TEXT>

     Formula 1'in yeni takımı Red Bull Racing'in Avusturyalı pilotu Christian Klien'ın Türkiye Grand Prix'sinde de pistte olacağı bildirildi. 
     Macaristan Grand Prix'sinde yaptığı kazanın ardından Red Bull'daki koltuğunu kaybedeceği söylenen Klien'ın, Türkiye Grand Prix'sinin yanı sıra İtalya'da da yarışacağı kaydedildi. 
     Red Bull'dan yapılan açıklamada, gelecek 2 yarışta da Avusturyalı pilotun aracı kullanacağı belirtilirken, test pilotu olarak İtalyan Vitantonio Liuzzi'nin kenarda bekleyeceği duyuruldu. 
     Hafta sonu yapılan Macaristan Grand Prix'sinde Red Bull Racing'in pilotlarından Christian Klien ilk turda, diğer pilot David Coulthard ise ikinci turda kaza yaparak yarış dışı kalmıştı. 
     
</TEXT>
</DOC>
