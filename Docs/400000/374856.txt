<DOC>
<DOCNO> 374856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sontur35.html </URL>
<DATE> 2005/09/01/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Halı silkelemek için çıktıkları balkon çöktü 
</HEADLINE>
<TEXT>

     Malatya’nın Darende İlçesi’nde, halı silkelemek için çıktıkları balkonun çökmesi sonucu anne ile kızı yaralandı. 
     AA muhabirinin aldığı bilgiye göre, ilçeye bağlı Günpınar Köyü’nde, 2 katlı ahşap evlerinde temizlik yapan Kadriye 54 ve kızı Emine Duran 31 , halı silkelemek için üst kattaki balkona çıktı. 
     Anne ile kızı halı silkelemeye çalıştıkları sırada ahşap balkon çöktü. 
     Yakınları tarafından Darende Devlet Hastanesi’ne kaldırılan Kadriye ve Emine Duran, buradaki müdahalenin ardından Malatya’ya sevk edildi. 
     Anne Kadriye Duran’ın sağlık durumunun ciddiyetini koruduğu bildirildi. 
     
</TEXT>
</DOC>
