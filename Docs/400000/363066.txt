<DOC>
<DOCNO> 363066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/soneko18.html </URL>
<DATE> 2005/07/21/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansta 29 bin puanı teğet geçti 
</HEADLINE>
<TEXT>

     İMKB Bileşik Endeksi 1. seansta, dünkü 2. seans kapanışına göre 282.03 puan artarak 28,995.48 puandan kapandı. Bu seviye, endeksin şimdiye kadar ulaştığı en yüksek seans kapanış değeri olma özelliği taşıyor. 
     Hisse senetlerinin ortalama değer kazancı yüzde 0.98 oldu. 
     Endeksin seans içinde gördüğü 29,163.92 puanlık seviye de tarihi zirve olarak kaydedildi. 
     Dün 28,713.45 puandan rekorla kapanan İMKB Ulusal 100 Endeksi, ilk seansa 28.43 puan artarak 28,741.88 puandan başladı. İlk yarıyı 29,102.82 puandan geçen endeks, seans içinde en düşük 28,713.45 puana kadar gerilerken, en yüksek olarak 29,163.92 puanı gördü. Bu seviye endeks için yeni bir tarihi zirve noktasını oluşturdu. 
     Seans sonunda mali endeks 509.77 puan artarak 43,753.77 puana, sanayi endeksi 163.09 puan artarak 22,964.06 puana ve hizmetler endeksi 82.21 puan artarak 14,828.83 puana yükseldi. 
     Böylece önceki kapanışa göre, mali grup hisseler ortalama yüzde 1.18, sanayi grubu hisseler ortalama yüzde 0.72 ve hizmetler grubu hisseler de ortalama 0.56 oranında değer kazandı. 
     1. seansta işlem gören toplam 300 hisse senedinden 177'si değer kazandı, 56'sı değer kaybetti, 67 hissenin fiyatında ise değişiklik olmadı. 
     Seansta, 535 milyon 182 bin 631 YTL'lik işlem hacmi oluştu. 
     1. seansta, Doğan Holding, İş Bankası C , Garanti Bankası, Koç Holding ve Akbank, en çok işlem gören hisse senetleri olarak belirlendi. 
     
</TEXT>
</DOC>
