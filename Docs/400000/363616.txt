<DOC>
<DOCNO> 363616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/yazar/theper.html </URL>
<DATE> 2005/07/23/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Binalarımız iğrenç 
</HEADLINE>
<TEXT>


İstanbul'dan yazan bir okuyucum, binasında daire içi tadilat yapan komşularından şik yetçi. Her isteyenin dairesinde değişiklik yapıp yapamayacağını, bunun için izne gerek olup olmadığını soruyor. 
Bağımsız bölüm sahipleri dairelerinde değişiklik yapabilirler. Bunun için izne gerek yoktur. Ancak bu değişiklik yapılırken taşıyıcı elemanlara asla dokunmamak, projesinde görülen mek nların yerlerini değiştirmemek lazımdır. Tadilat yapacağım diye kolon ve kirişlere, perde duvarlara dokunulmaz. Taşıyıcı vasfı bulunmayan duvarlar kaldırılabilir. 
Ayrıca banyonun veya tuvaletin yeri değiştirilemez. Örneğin alt katın yatak odasının üzerine getirilip banyo kondurulamaz. Bunun dışında tadilat mümkündür. Ancak 
Bu tadilat yapılırken komşular zarara da uğratılabilir, rahatsız da edilebilir anlamı çıkmasın. Bu tadilat nedeni ile bir başka bağımsız bölüm veya ortak mahal zarara uğrarsa, tadilatı yaparak zarara neden olan kişi bunu ödemek zorundadır. 
Tadilat sırasında da minimum gürültü çıkarmaya, bunu istirahat saatleri dışında yapmaya özen göstermelidir. Tadilat ortak mahallere yansımamalı, ortak mahallerde değişikliğe neden olmamalıdır. 
Çoğunlukla okuyucumun şik yet ettiği konularda aşırıya kaçıldığını ben de biliyorum, ancak buna sebep biraz da itiraza hakkı olanların bu haklarını kullanmamalarıdır. Bizdeki binalar iğrenç bir görünüm arz eder. Neden Çünkü her isteyen balkonunu dilediği malzeme ile kapatmıştır, her isteyen pencere pervazını dilediği model ve renkte malzeme ile değiştirmiştir. Ancak o binada oturan hiç kimse buna müdahale etmemiştir. Bu yüzden de binalarla oynamak normal kabul edilmiş hatta bir hak olmaya başlamıştır. 
Bu nedenle de şehirlerimiz iğrenç bir görünüm almıştır. Buna kimsenin hakkı yoktur. Herkes hakkının ne olduğunu bilmelidir, bilmeyene de hakları öğretilmelidir. 



</TEXT>
</DOC>
