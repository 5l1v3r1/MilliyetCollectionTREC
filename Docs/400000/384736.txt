<DOC>
<DOCNO> 384736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sondun21.html </URL>
<DATE> 2005/10/07/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
'Dulmatin'in başına 10 milyon dolar ödül 
</HEADLINE>
<TEXT>

     ABD Dışişleri Bakanlığı, Endonezya'nın Bali adasında 2002'de düzenlenen saldırıyı planladığı belirtilen ''Dulmatin'' adlı kişinin yakalanmasına yardımcı olacak bilgi verene 10 milyon dolara kadar para ödülü verileceğini açıkladı. 
     El Kaide ile bağlantılı ''İslami Cemaat'' örgütünün üyesi olan Dulmatin'in, Bali'de cumartesi gün 19 kişinin ölümüne neden olan saldırıların da zanlısı olduğu belirtildi. 2002'deki saldırıda ise çoğu yabancı olmak üzere 202 kişi hayatını kaybetmişti. 
     ABD Dışişleri Bakanlığı Sözcüsü Sean McCormack, Dulmatin'in Afganistan'daki El Kaide kamplarında eğitim almış bir elektronik uzmanı olduğunu ve ''İslam Cemaati'' adlı örgütün önemli isimleri arasında bulunduğunu söyledi. 
     Sözcü McCormack, yine 2002 Bali saldırılarında önemli rol oynadığına inanılan Umar Patek için de 1 milyon dolara kadar para ödülü verileceğini kaydetti. 
     Dulmatin ve Patek'in, Filipinler'in Mindanao adasına kaçtığı belirtilirken, Endonezya polis sözcüsü General Ariyanto Budiharco ise Dulmatin'in Filipinler'de öldüğünün sanıldığını aktardı. 
     
</TEXT>
</DOC>
