<DOC>
<DOCNO> 372563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sontur13.html </URL>
<DATE> 2005/08/24/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
ÖSS yerleştirmede İmam Hatiplerin başarısı arttı 
</HEADLINE>
<TEXT>

     ANKARA ANKA 

      Meslek liselerine ÖSS’de uygulanacak olan katsayı tartışması sürerken, İmam Hatip Lisesi mezunlarının 2005 Öğrenci Seçme Sınavı ÖSS yerleştirme sonuçlarının, 
     2004 ÖSS’ye göre daha yüksek olduğu gözlendi. İmam Hatip 
     Liselerinin yanı sıra Endüstri Meslek Lisesi, Kız Meslek Lisesi ve Teknik Liselerin de ÖSS yerleştirme başarı oranı arttı. 
     2005 ÖSS’ye başvuran bin 52 İmam Hatip Lisesi 
     mezunundan 1638’i bir lisans, 3 bin 252’si önlisans, 18 bin 346’sı ise Açıköğretim Fakültesi programlarına yerleştirilirken, 2004 ÖSS’ye başvuran 71 bin 689 İmam Hatip Lisesi mezunundan 2 bin 57’si lisans, 3 bin 573’ü önlisans, 20 bin 318’i Açıköğretim Fakültesi programlarına yerleştirildi. Buna göre, İmam Hatip Liselerinin 2004 yılında yüzde 36.2 olan ÖSS yerleştirme başarısı, 2005 yılında yüzde 43.7’ye çıktı. Diğer liselerdeki artış oranıyla karşılaştırıldığında bakıldığında ÖSS’de bir yükseköğretim programına yerleşmede en yüksek oranın İmam Hatip Liselerinde olduğu gözlendi. Özel Fen Lisesi, Polis Koleji, Akşam Lisesi ve Özel Akşam Lisesinin 2005 ÖSS yerleştirme oranlarının ise 2004 yılına göre düştüğü gözlendi. 
     
</TEXT>
</DOC>
