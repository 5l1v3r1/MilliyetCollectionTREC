<DOC>
<DOCNO> 371538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sontur36.html </URL>
<DATE> 2005/08/20/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Düğün sevinci hüzne dönüştü... 
</HEADLINE>
<TEXT>

     Aksaray merkeze bağlı Altınkaya Beldesi’ndeki düğünde, bir konuğun doldur boşalt yaptığı tabancasından çıkan mermilerin isabet ettiği 1 kişi öldü, 1 kişi yaralandı. 
     Edinilen bilgiye göre, H.A’nın oğlunun Altınkaya Beldesi Asma Yaylası’ndaki düğün töreninde, İ.H. 59 tabancasını doldur boşalt yapmaya başladı. İ.H’nin dikkatsizliği sonucu ateş alan tabancadan çıkan kurşunlar, tören alanındaki Sami İnevi 41 ve Çapan Bahçeci’ye 25 isabet etti. 
     Vücuduna isabet eden tek kurşunla ağır yaralanan Sami İmevi, düğün alanındaki vatandaşlar tarafından Aksaray Devlet Hastanesi’ne kaldırılırken yolda hayatını kaybetti. 
     Aksaray Devlet Hastanesi’ne kaldırılan Çapan Bahçeci’nin ise sağlık durumunun iyi olduğu öğrenildi. 
     İ.H’nin gözaltına alındığı, olayla ilgili soruşturmanın sürdüğü bildirildi. 
     
</TEXT>
</DOC>
