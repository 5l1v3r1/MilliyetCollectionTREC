<DOC>
<DOCNO> 377472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/yazar/sazak.html </URL>
<DATE> 2005/09/11/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bir darbenin anatomisi 
</HEADLINE>
<TEXT>


Türkiye'nin 'darbeler tarihi'nde 12 Eylül'ün özel bir yeri var. 
Üzerinden 25 yıl geçtikten sonra h l 1982'de askeri rejimin çıkardığı Anayasa ile yönetiliyor olmak bile darbenin izlerinin ne denli derin olduğunu anlamaya yetiyor. 
Soğuk Savaş döneminin ABD destekli son darbesiydi 1980 askeri harek tı. 
Yunanistan'da 'Albaylar Cuntası' çoktan devrilmişti, İspanya'da 'Franco faşizmi' son bulmuş, Portekiz'de demokrasi yeşermeye başlamıştı. 
Türkiye ise Sovyetler'e komşu olmanın bedelini ağır ödedi. Komünizme karşı Batı'nın 'ileri karakolu' olma özelliğini sürdüren ülkemizi gelecekte nasıl bir dünyanın beklediği hiç düşünülmeden demokrasiye son verildi. Askeri rejim, eski siyasi yapıları yıkarak kendine göre bir düzen tasarladı. 12 Eylülcüler, 'darbe hukuku'nun eleştirilmezliği ve acımasızlığı içerisinde Türkiye'ye 'Soğuk Savaş' dengeleri içinde yer aramaya çalışırlarken, dünyadaki değişimi, Sovyet Bloku'ndaki çözülmeyi göremediler. Sadece PENTAGON'a yaslanmanın, 'Roger Planı' çerçevesinde Yunanistan'ın NATO'nun askeri kanadına dönüşüne onay vermenin Türkiye'yi Batı'ya yaklaştıracağını düşündüler. 
Bu tarihi yanılgının sonuçlarını şimdi daha iyi görebiliyoruz. 
1980 darbesiyle demokrasiden uzaklaşan Türkiye, Avrupa liginde o zamana kadar 'paralel hedeflere' koştuğu Yunanistan'ın gerisine düştü. İspanya, Portekiz, Yunanistan gibi Akdeniz kuşağı ülkelerinde dikta rejimlerinden sonra işbaşına gelen 'sol' iktidarlar ülkelerine AB yolunu açtılar. 
12 Eylülcüler, komünizme karşı 'duvar' oluşturacağız derken 'sol'u ezdiler CHP'yi kapatarak geleneksel sağ-sol dengesini yok ettiler. Aydınları susturdular. Doğu'daki baskı politikası ters tepti, 'Kürt sorunu' olarak 1990'lardaki iç çatışmaya ortam hazırladı. 
Sovyetler'in çözülmesiyle 'duvar'ın ardındaki Doğu Avrupa ülkelerinin Türkiye'den önce AB üyesi olmaları yakın tarihin bir başka cilvesi. 
NATO'da 50 yıl boyunca Batı'nın 'ileri karakolu' olduktan sonra 'AB tarafından istenmeyen bir ülke' şeklinde görülmek ağır gelmiyor mu Güney Kıbrıs'a bile mahk muz 
Darbeden 25 yıl sonra Türkiye'yi 'İslami kökleri olan' bir partinin yönetiyor olması gerçeğini 12 Eylülcüler ne ölçüde hazmediyor AB bayrağı şimdi AKP'nin elinde. Seçim 2007'de, normal süresinde yapılırsa Çankaya'da muhtemelen 'AKP'li bir cumhurbaşkanı' göreceğiz. 
Bir darbenin anatomisi yapılırken, 12 Eylül'ün sonuçları Türkiye'nin 21. yüzyıldaki konumuyla değerlendirilmelidir. 
Darbeler kazandırmaz, kaybettirir 



</TEXT>
</DOC>
