<DOC>
<DOCNO> 350565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/spor/bnba.html </URL>
<DATE> 2005/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Macera başlıyor 
</HEADLINE>
<TEXT>


NBA'de "beklenen" finalin ilk kapışmasında San Antonio Spurs, şampiyonluğun son sahibi Detroit Pistons'ı SBC Center'da ağırlayacak. TSİ 04.00'te başlayacak karşılaşmayı NTV naklen yayınlayacak 


Dünya basketbolunun bir numaralı ligi NBA'de 2004 - 2005 sezonu final serisi bu gece sabaha karşı San Antonio Spurs ile Detroit Pistons arasında oynanacak olan ilk karşılaşmayla başlayacak. 
Yedi maçlık final serisinde saha avantajını elinde bulunduran San Antonio, son şampiyon Detroit'i bu gece sabaha karşı San Antonio SBC Center'da TSİ 04.00'te misafir edecek. Müsabaka NTV'den naklen yayınlanacak. Serinin ilk iki maçı San Antonio'da, ardından üç mücadele Detroit'te ve gerekirse son iki karşılaşma da yine San Antonio'da oynanacak. 
NBA'in son iki senesinde şampiyonluğa imzasını atan iki takımdan Detroit Pistons, 88 - 89, 89 - 90 ve 2003 - 2004 sezonlarında mutlu sona ulaşırken, 87 - 88'de ise finalde Los Angeles Lakers'a kaybetti. San Antonio ise oynadığı iki finalde de, 98 - 99 ve 2002 - 2003'te şampiyonluğu elde etti. 

Spurs 4 - 2 kazanır 

HİDAYET TÜRKOĞLU 

Haftalardır Detroit ile San Antonio'nun final oynayacağını söylüyordum, öyle de oldu. Bu iki takımın final oynaması beni hem mutlu etti, hem de üzdü. Çünkü Detroit Pistons ve San Antonio Spurs, Mehmet Okur'un ve benim eski kulüplerimiz. İkimiz de kulüplerimizde kalmış olsaydık şu an ikimiz de karşı karşıya final oynuyor olacaktık. Ama ikimiz de profesyonelce bir karar verdik ve bu takımlardan ayrıldık. Herkes kendi yolunu seçti. 
Ben bu seride San Antonio'yu biraz daha avantajlı görüyorum. Çünkü San Antonio bir haftadır dinleniyor ve karşılaştırıldığında bence Detroit'e göre daha geniş bir kadroya sahipler. Ayrıca saha avantajı da onlardan yana. Detroit ise son seriyi oynadıktan sonra fazla dinlenme fırsatı bulamadan final serisine başlayacak Bence kadro darlığından ötürü de problem yaşayacaklardır. Bu yüzden bu seriyi San Antonio 4-2 alır diyorum. 

Banko San Antonio 

MEHMET OKUR 

San Antonio Spurs da Detroit Pistons da geniş bir kadroya sahipler ve iki takım da oldukça tecrübeli. Saha avantajı San Antonio'nun elinde bulunduğu için onlar Detroit Pistons'a oranla daha avantajlı gözüküyor. İki takımın da gerek savunmayı, gerekse hücumu çok başarılı uyguladığını söyleyebiliriz. Guardlara baktığımız zaman Chauncey Billups bence Tony Parker'a göre biraz daha avantajlı. Ama tabii Tony de çabukluğuyla rakibini yıpratabilir ya da oyundan düşmesini sağlayabilir. Bence pota altında da mücadele Ben Wallace ile Tim Duncan arasında geçecek. Yani Tim Duncan'ı Ben Wallace tutacak. Detroit'in başarılı olması Ben Wallace'ın performansına da bakıyor. San Antonio'nun avantajlarından biri de dinleniyor olması. Vücut ve kafa olarak da bence daha rahatlar. Çünkü Detroit uzun bir seriden sonra San Antonio'nun karşısına çıkacak. Bence daha çok silahı olan San Antonio seriyi kazanacaktır. 

İLK 5'LER SAN ANTONIO SPURS 
Duncan 
Mohammed 
Bowen 
Ginobili 
Parker 


SAN ANTONIO SPURS Play-Off istatistikleri OYUNCU MAÇ 2S 3S SA R A TÇ TK B TS Duncan 16 142 291 1 5 111 151 187 48 5 45 37 398 Ginobili 16 73 136 30 65 112 144 92 69 19 43 5 348 Parker 16 115 236 7 34 48 71 49 76 15 49 1 299 Horry 16 26 55 23 54 19 26 91 32 14 12 15 140 Mohammed 16 52 94 1 1 22 36 112 8 12 19 17 129 Barry 16 15 28 22 50 13 16 41 33 11 19 2 109 Bowen 16 11 40 16 38 7 11 47 22 7 4 8 77 Udrih 16 16 34 8 33 10 12 12 18 8 12 1 66 Robinson 10 12 31 3 9 15 17 18 1 3 5 4 48 Brown 6 2 4 2 5 - 1 - 1 - - 10 Nesterovic 11 4 10 - - 18 1 1 3 4 8 Massenburg 6 1 3 - 1 2 8 - - - - 3 TOPLAM 469 962 113 294 358 486 676 308 96 224 94 1635 

İLK 5'LER DETROIT PISTONS 
B.Wallace 
R.Wallace 
Prince 
Hamilton 
Billups 


DETROIT PISTONS Play-Off istatistikleri OYUNCU MAÇ 2S 3S SA R A TÇ TK B TS Hamilton 18 140 282 9 28 77 95 71 89 17 64 2 384 Billups 18 66 144 33 89 93 105 73 118 18 40 4 324 Prince 18 83 180 21 51 36 46 124 65 16 29 9 265 R.Wallace 18 77 161 24 69 39 50 134 19 12 31 27 265 B.Wallace 18 69 150 0 4 38 81 210 18 31 23 38 176 McDyess 18 55 116 - 20 27 96 12 8 15 15 130 Hunter 18 12 41 8 30 9 14 27 20 13 11 6 57 Arroyo 14 11 34 0 1 7 10 9 36 3 8 2 29 Campbell 9 4 13 - 4 8 18 4 2 4 - 12 Dupree 9 2 5 - - 6 - - 1 - 4 Milicic 6 1 4 - 1 1 2 1 - 1 1 3 Ham 9 0 1 - 2 2 - - - - - 2 TOPLAM 520 1131 95 272 326 439 770 382 120 236 100 1651 

İlginç notlar 
3.1 59. finali bu yıl Dünya genelinde tam 3 milyar 100 milyon kişinin izlemesi bekleniyor. 
7 Finallerde bu yıl bir rekor kırılacak ve ilk kez iki takım toplamında yedi yabancı oyuncu forma giyecek. 
26 Final boyunca nba.com sitesini ziyaret etmesi beklenen kişi milyon sayısı. 
75San Antonio - Detroit serisinin ilk maçında saha zemininde konuşlandırılan mikrofon sayısı. 
106 Maçı yayınlayacak olan kuruluşların sayısı. 
122 NBA Entertainment'ın müthiş finaller boyunca video çekimler için kullanacağı filmlerin kilometre olarak uzunluğu. 
150 Finalleri 27 ülkeden takip edecek basın mensuplarının sayısı. Aynı zamanda NBA Entertainment'ın foto muhabirlerinin maç başına kullanacağı makara film sayısı. 
205 Dev buluşma tam 205 ülkede, 45 ayrı dilden yayınla izlenecek. 
400 NBA TV'de final serisine ayrılacak saat süresi. 


</TEXT>
</DOC>
