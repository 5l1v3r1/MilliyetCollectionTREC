<DOC>
<DOCNO> 379246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sonspo12.html </URL>
<DATE> 2005/09/17/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Ezeli rekabette 311. randevu... 
</HEADLINE>
<TEXT>

     Ezeli rakipler Beşiktaş ile Fenerbahçe, yarın yapacakları lig maçıyla birlikte 311. kez karşı karşıya gelecek. 
     İki ekip arasında 28 Kasım 1924'te, Fenerbahçe'nin 4-0 galibiyetiyle başlayan 81 yıllık ezeli rekabette Beşiktaş'ın galibiyet sayısında üstünlüğü bulunuyor. 
     Bugüne dek yapılan 310 maçta Beşiktaş 116, Fenerbahçe ise 113 galibiyet alırken, 81 karşılaşmada ise taraflar birbirlerine üstünlük sağlayamadı. 
     Ezeli rekabette Fenerbahçe'nin toplam 418 golüne, Beşiktaş 392 golle karşılık verdi. 
     
     LİGDE DE BEŞİKTAŞ ÖNDE 
     1959 yılından buyana yapılan lig maçlarında ise taraflar bugüne kadar 96 kez karşılaştı. 
     Ligde geride kalan maçlarda, genelde olduğu gibi, galibiyet sayısında Beşiktaş'ın üstünlüğü bulunuyor. 
     ''Kara Kartallar''ın 34 galibiyetine karşı, ''Sarı Kanaryalar'' 31 kez sahadan galibiyetle ayrılırken, ezeli rakipler 31 kez de eşitliği bozamadılar. 
     Siyah-beyazlıların ligdeki toplam 104 golüne, sarı-lacivertliler 92 golle karşılık verdi. 
     
     GEÇEN SEZON BEŞİKTAŞ GÜLDÜ 
     Ezeli rakipler arasında ligde geçen sezon yapılan maçlarda gülen taraf Beşiktaş oldu. 
     Siyah-beyazlılar, BJK İnönü Stadı'ndaki maçtan 2-1 galip ayrılırken, FB Şükrü Saracoğlu Stadı'nda tarihe geçen maçı da 4-3 kazanmayı bildi. 
     
</TEXT>
</DOC>
