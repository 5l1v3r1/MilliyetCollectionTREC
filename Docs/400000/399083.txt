<DOC>
<DOCNO> 399083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sonyas05.html </URL>
<DATE> 2005/11/29/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Bebeğinizi kundaklamayın... 
</HEADLINE>
<TEXT>

     
     Metin FERAH BOLU, DHA 
     
BOLU İzzet Baysal Kadın Doğum ve Çocuk Hastanesi Başhekim Yardımcısı Dr. Mert Sıvacıoğlu, yeni doğan bebeklerin kundaklanmalarının, dolaşım bozukluğundan, kalça çıkıklarına kadar çeşitli rahatsızlıklara neden olduğunu söyledi. 
     Kundaklamanın, çocuklarda büyük ortopedik sorunların ortaya çıkmasına neden olduğunu belirterek, Yeni doğan bebeklerin hava almayacak şekilde paketlenir gibi kundaklanmaları yanlış bir uygulama. Bebeklerde ortopedik sorunların ortaya çıkmaması için, ellerini ve ayaklarını rahatça oynatabilecekleri rahat bir tulum giydirilmeli. Ayrıca bebeklerde gaz şikayeti fazla olur. Gazı olan bebekler, ayaklarını karınlarına doğru çekerek rahatlamaya çalışırlar. Sımsıkı bir şekilde kundaklanmış bir çocuk ayaklarını karnına çekerek gazını atamayacağı için de, ağlama şikayeti fazla olur'' diye konuştu. 
     Hastaneye gelen anneleri, bebeklerini kundaklamamaları konusunda uyardıklarını söyleyen Dr. Sıvacıoğlu, Kundak, doğumsal kalça çıkıklarının tanısında gecikmeye neden olduğu gibi, ayak ve kollarda çarpıklıklara ve kırılmalara, kalça çıkıklarına, bel kaymasına ve dolaşım bozukluğuna neden olabiliyor. Kundak ayrıca, bebeğin hastalık belirtileri açısından da izlenmesini güçleştirmektedir'' dedi. 
     Son yıllarda kundaklanmış çocuk sayısında gözle görülür bir düşüş olduğunu belirten Dr. Sıvacaoğlu, Sağlık ocaklarında verilen eğitimler, bu konuda faydalı oluyor. Ancak yapılan tüm eğitim çalışmalarına rağmen yine de sımsıkı şekilde kundaklanmış bebeklere rastlamak bizleri son derece üzüyor'' dedi. 
     
</TEXT>
</DOC>
