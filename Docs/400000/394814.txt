<DOC>
<DOCNO> 394814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sonsiy16.html </URL>
<DATE> 2005/11/14/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
YÖK eski Başkanı Onurunu korumak için 1 kişi öldü, hesabı kim verecek 
</HEADLINE>
<TEXT>

     Eski YÖK Başkanı Prof. Dr. Kemal Gürüz, tutuklanan Van Yüzüncü Yıl Üniversitesi Rektörü Yücel Aşkın’ın Van’da insanlığın yüksek değerleri bilimin evrensel değerleri, Türk devleti, milleti ve Türk Cumhuriyeti’nin temel ilkelerinin korunması konusunda kahramanca mücadele ettiğini savunarak, "Yücel’e yapılanları kabullenemiyorum" dedi. 
     Gürüz, Ankara Üniversitesi Ziraat Fakültesi’nde düzenlenen "Yabancı Uyruklu Öğrencilerin Küresel Bilgi Ekonomisindeki Yeri" konulu konferansın başında yaptığı konuşmada, Yücel Aşkın’a yapılanları kesinlikle kabul edemediğini söyledi. 
     "Dün orada bir kişi onurunu korumak için hayatını verdi. Bunun hesabını kim verecek " diyen Gürüz, şunları kaydetti 
     "Sayın Yücel Aşkın, Van’da insanlığın yüce değerleri, bilimin evrensel değerleri, Türk devleti, milleti ve Türk Cumhuriyeti’nin temel ilkelerinin korunması konusunda kahramanca mücadele etmiştir. En yakın şahidi benim. kendisine yapılanları hukuktur, mahkemedir gibi öyle sudan laflarla geçiştirmek olacak iş değildir. Dün orada bir kişi onurunu korumak için hayatını verdi. Bunun hesabını kim verecek." Yücel Aşkın’a kefil olduğunu ifade eden Gürüz, verilen tepkileri yetersiz ve cılız bulduğunu söyledi. 
     Bunların dört ay önce yapılması gerektiğini bildiren Gürüz, şöyle konuştu 
     "Bunlar beklenmeyen şeyler değil. En azından benim için. Öyle olaylar oldu ki Sayın Kemal Alemdaroğlu haksız yere görevden alındı, kimsenin sesi çıkmadı. Büyük mücadeleler sonucu İsmail Tosun ve Sayın Mustafa Kuru’nun YÖK üyelikleri hiçbir gerekçe gösterilmeden veto edildi, kimsenin sesi çıkmadı. köktendincilere kanat gerdiğinden dolayı görevden alınan bir rektör YÖK’e üye yapıldı ve Rektörler Değerlendirme Kurulu’nun başına getirildi, kimsenin sesi çıkmadı. 
     Medeni ülkelerde bu kadar sessiz kalınırsa bunlar olur. Bugün Yücel’e yapılanlar yarın hepimize yapılacaktır. Yapılan bu şeyler ayıptır. Bunun karşısında susmaksa daha büyük ayıptır." 
     
</TEXT>
</DOC>
