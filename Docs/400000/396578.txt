<DOC>
<DOCNO> 396578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/dunya/dun01.html </URL>
<DATE> 2005/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'de koalisyon hükümeti dağılıyor 
</HEADLINE>
<TEXT>


DIŞ HABERLER SERVİSİ 


İsrail'deki koalisyon hükümetinin ortaklarından İşçi Partisi, hükümetten çekilme kararı aldı. 
İşçi Partisi Merkez Komitesi'nde dün oylanan önerge, komite üyelerinin büyük bölümünün destek vermesiyle kabul edildi ve erken seçim yolu açılmış oldu. Kabinede görevli İşçi Partili bakanların zaten hazır tuttukları istifa dilekçelerini bugün sunacakları belirtildi. 
İşçi Partisi'nin, hükümette 8 bakanı ve 3 bakan yardımcısı bulunuyor. Bu bakanlar, geçen hafta partinin yeni genel başkanı Amir Peretz'in talebiyle istifa dilekçelerini imzalamıştı. 

Seçim baharda 
Öte yandan, Başbakan Ariel Şaron ile Amir Peretz'in, geçen hafta yaptıkları görüşmenin ardından kurulmasına karar verilen ortak seçim komisyonu, taraflara erken seçim tarihi için 28 Mart'ı önerme kararı aldı. 
Şaron'un seçim öncesi Likud'dan ayrılarak, merkez sağda daha ılımlı yeni parti kuracağı iddiaları da güçlendi. 


</TEXT>
</DOC>
