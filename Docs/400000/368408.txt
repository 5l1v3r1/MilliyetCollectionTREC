<DOC>
<DOCNO> 368408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sonspo28.html </URL>
<DATE> 2005/08/09/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Trabzonspor, Yattara'nın sözleşmesini 2009'a dek uzatıyor... 
</HEADLINE>
<TEXT>

     Trabzonspor, Gineli oyuncusu İbrahima Yattara'nın sözleşmesini 2009 yılına dek uzatıyor. 
     AA muhabirinin edindiği bilgiye göre, 2007 yılının sonunda sözleşmesi bitecek olan Yattara'nın menajeri Adnan Demir ve futbolcuyla birkaç gündür yapılan görüşmelerde anlaşma sağlandı. 
     Yattara'nın sözleşmesi, 2009 yılına dek uzatılacak ve 2007 yılına dek alacağı ücret konusunda da iyileştirme yapılacak. 
     Kulüp asbaşkanı Ömer Sarı da, Yattara konusundaki anlaşmayı doğrularken, futbolcuyla kısa sürede resmi sözleşme imzalanacağını kaydetti. 
     Bu arada bordo-mavili takımda iyileştirme konusunda Volkan, Erdinç, Hüseyin ve Mehmet Yılmaz ile yapılan görüşmelerde anlaşma sağlandığı ve futbolculara iyileştirme yapıldığı da bildirildi. 
     Trabzonspor Kulübü, 2003 yılında Belçika'nın Royal Anvers takımından 25 yaşındaki futbolcuyla 4 yıllık sözleşme imzalamıştı. 
     
</TEXT>
</DOC>
