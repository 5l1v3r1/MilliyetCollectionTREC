<DOC>
<DOCNO> 370976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sontur10.html </URL>
<DATE> 2005/08/18/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
İlacı bitince evini ateşe verdi 
</HEADLINE>
<TEXT>

     Fatih KARAÇALI ADANA, DHA 

      ADANA’da ruhsal sağlığı bozuk olduğu ileri sürülen 43 yaşındaki Meral İzdal, kullandığı ilaçların bitmesi sonucu sinir krizi geçirip, evini ateşe verdi. Pencere camlarını kırıp, penceresine Türk Bayrağı asan İzdal, kendisini sakinleştirmek isteyen polislere zor anlar yaşattı. Evdeki alevler polislerce büyümeden söndürüldü. 
     Döşeme Mahallesi 61'inci Sokak'ta oturan Meral İzdal, kullandığı ilaçlar bitince krize girdi. Kendini kaybedip, evinin camlarını kıran İzdal, kanepeleri de ateşe verdikten sonra dışarı çıkarak bağırmaya başladı. Evden dumanlar yükseldiğini fark edenlerin haber verdiği polis, eve girip, alevleri itfaiye gelmeden söndürdü. Polislere kızan İzdal, Bu ülke batıyor, her yerde fuhuş, mafya var. Kimse buna dur’ demiyor. Milletvekillerine, her yere anlattım kimse ilgilenmiyor'' diye bağırdı. 
     Yardımcı olacaklarını söyleyerek kadını karakola götürmek isteyen polislere uzun süre direnen İzdal, bir oğlunun zihinsel özürlü olduğunu, diğerinin bedensel özürlü halde İstanbul’da çalıştığını, kızı, 8 yaşındaki Dilan’ı okula keydedemediğini anlatırken, tehdit edildiğini öne sürdü. Yardım sözü veren polisle karakola gitmek istemeyen İzdal’ın kullandığı ilaçlarının bittiği belirlendi. Olay anında sokakta oynayan kızı Dilan’la birlikte götürülen Meral İzdal, Ruh Sağlığı ve Hastalıkları Hastanesi’ne götürüldü. 
     
</TEXT>
</DOC>
