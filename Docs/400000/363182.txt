<DOC>
<DOCNO> 363182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sontur45.html </URL>
<DATE> 2005/07/21/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Muğla'da orman yangını... 
</HEADLINE>
<TEXT>

     Muğla merkeze bağlı Özlüce Köyü’ndeki ormanlık alanda çıkan ve şiddetli rüzgar nedeniyle tehlike gösteren orman yangınına 8 helikopter ve Hava Kuvvetleri Komutanlığı’na ait 2 C 130B uçağı ile de müdahale edildiği bildirildi. 
     Çevre ve Orman Bakanlığı’ndan yapılan yazılı açıklamada, Özlüce Köyü Köseler mevkiinde saat 15.55’te henüz belirlenemeyen nedenle çıkan yangına saat 16.10’da 2 helikopter, 3 arazöz ve 1 dozer ile ilk müdahalenin yapıldığı belirtildi. 
     Açıklamada şiddetli rüzgar nedeniyle tehlike gösteren yangına Denizli, Isparta, Antalya ve İzmir Orman Bölge müdürlüklerinin desteğiyle toplam 8 helikopter, Hava Kuvvetleri Komutanlığı’na ait 2 C 130B uçağı, 15 söndürme ekibi, 14 arazöz ve 4 dozer ile müdahaleye 
     devam edildiği kaydedildi. 
     Yangının, ağaçlandırma sahasında halen devam ettiği de belirtilen açıklamada, Orman Genel Müdürü Osman Kahveci’nin yangın bölgesine hareket etmek üzere Muğla’ya gittiği duyuruldu. 
     
</TEXT>
</DOC>
