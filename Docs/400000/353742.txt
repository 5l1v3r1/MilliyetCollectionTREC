<DOC>
<DOCNO> 353742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sontur01.html </URL>
<DATE> 2005/06/20/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Yağmurdan sonra perşembe günü yeniden yaz başlıyor 
</HEADLINE>
<TEXT>

     Yaz ortasında yağmur perşembe günü sona eriyor, güneşli günler yeniden başlıyor. Pazar günü Marmara'dan başlayarak yurdun kuzeyini etkilemeye başlayan sağanak yağışlar, yeni haftanın ilk üç gününde de devam ederken, perşembe günü hava açıyor. İstanbul ve Erzurum perşembeye kadar sağanak yağışlı. 
     Hava sıcaklığı kuzey bölgelerde mevsim normallerinin altında seyrederken, perşembeden itibaren artmaya başlayacak. Perşembe günü İstanbul 28, Ankara 26, İzmir 32, Antalya 31, Adana 34 ve Erzurum 18 derece olacak. 
     YARIN yağışlar etki alanını genişletiyor. Marmara, İç Ege, Karadeniz, İç Anadolu'nun büyük bölümü, Akdeniz ve Doğu Anadolu'nun kuzeyi ve batısı günü sağanak yağışlı geçirecek. Trakya ve Kıyı Ege az bulutlu ve açık, diğer yerler parçalı bulutlu. 
     ÇARŞAMBA günü Doğu Marmara İstanbul , Karadeniz, Sivas çevresi ve Erzurum-Kars bölümünde yağışlar sürüyor. Yağışlar özellikle Doğu Karadeniz ve Sakarya-Kocaeli çevresinde etkili. Ege, Akdeniz ve Güneydoğu Anadolu'da güneş açıyor, diğer bölgelerimiz yine parçalı bulutlu... 
     PERŞEMBE günü ise Batı ve Doğu Karadeniz'in kıyısı sağanak yağış alırken, yaz mevsimi yeniden başlıyor. Ege, Akdeniz yaz güneşine teslim olurken, yurdun kuzeyi parçalı bulutlu, diğer yerler az bulutlu ve açık olacak. 
     
</TEXT>
</DOC>
