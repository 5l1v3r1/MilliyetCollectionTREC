<DOC>
<DOCNO> 382901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sonspo11.html </URL>
<DATE> 2005/09/30/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Trabzonspor'da hocada son karar nihayet verildi... 
</HEADLINE>
<TEXT>

     Almanya’dan Fransa’ya geçen idareciler, Halilhodziç ve Denoiux ile anlaştı, Türkiye’ye döndü. Yönetim kurulu, kimin Türkiye’ye çağrılacağını tayin edecek. 
     
     İkisi de kariyerli 
     Şenol Güneş’in istifasının ardından yeni teknik direktör arayışlarına başlayan ve çok sayıda isimle görüşen Trabzonspor Yönetimi, nihayet aday sayısını ikiye indirdi... Almanya’dan Fransa’ya geçen Metin Akbaşoğlu ile Önder Bülbüloğlu, burada boşnak asıllı Vahid Halilhodziç ile İspanya’da Real Sociedad’ı lig ikinciliğine kadar taşıyan Denoiux ile her konuda anlaşmaya vardı ve ardından dün İstanbul’a geri döndü. 
     
     1.5 yıllık anlaşma 
     Her iki hocayla da yıllık 850 bin Euro’ya ve 1.5 senelik anlaşıldığı vurgulandı. Gelişmeleri yapılacak yönetim kurulunda başkan ve diğer üyelerle paylaşacak olan iki idareci, çıkacak karar doğrultusunda iki isimden birini hemen Türkiye’ye davet edecek. Seçilecek teknik adam, Galatasaray maçını tribünden takip ettikten sonra Trabzon’da resmi imzayı atacak ve hafta başından itibaren Samsun maçının hazırlıklarına başlayacak. 
     
</TEXT>
</DOC>
