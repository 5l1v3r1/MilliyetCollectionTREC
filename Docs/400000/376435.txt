<DOC>
<DOCNO> 376435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/soneko55.html </URL>
<DATE> 2005/09/07/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
IMF heyeti, Türkiye'ye geldi... 
</HEADLINE>
<TEXT>

     Uluslararası Para Fonu IMF Türkiye Masası Şefi Lorenzo Giorgianni başkanlığındaki heyet, gözden geçirme görüşmeleri kapsamında temaslarda bulunmak üzere Türkiye’ye geldi. 
     İstanbul’da yarın özel sektör ile görüşmeler yapacak olan IMF heyeti, temaslarına 12 Eylül’den itibaren Ankara’da resmi kurum ve kuruluş yetkilileriyle devam edecek. 
     Heyetin ziyareti kapsamında son makro ekonomik durum ve beklentiler ile yapısal reformlar konusundaki gelişmeler ele alınacak. 
     Bu çerçevede, 2005 yılı program hedefleri doğrultusunda kamu maliyesi ve para politikası alanlarındaki son gelişmeler gözden geçirilecek ve bankacılık, sosyal güvenlik ve vergi reformlarına ilişkin çalışmalar değerlendirilecek. 
     
</TEXT>
</DOC>
