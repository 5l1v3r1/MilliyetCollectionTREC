<DOC>
<DOCNO> 389449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sondun24.html </URL>
<DATE> 2005/10/25/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
BBC, Arapça televizyon kanalı kuruyor 
</HEADLINE>
<TEXT>

     İngiliz Yayın Birliği BBC, kısa bir süre içinde Arapça yayın yapacak bir televizyon kanalı kuracak. BBC böylece ilk kez kamu kaynağıyla İngilizce dışında bir başka dilde uluslararası bir televizyon kanalı kurmuş olacak. 
     BBC, kısa bir süre içinde Arapça yayın yapacak bir televizyon kanalı kurduğunu açıklayacak. 
     BBC’nin internet sitesinde çıkan haberlere göre, BBC böylece kamu kaynağıyla ilk kez İngilizce dışında bir dilde uluslararası bir televizyon kanalı kurmuş olacak. 
     Arapça televizyon kanalının BBC Dünya Servisi’nin 70 yıllık tarihindeki en büyük dönüşüm olduğu ifade ediliyor. 
     BBC’nin bu kararı, "Ortadoğu’da artan televizyon seyircisi nedeniyle" aldığı ifade edildi. 
     BBC, böylece Katar’dan yayın yapan dünyaca ünlü Arap kanalı El Cezire ile de rekabet etmeyi hedefliyor. El Cezire’nin de kısa bir süre içinde İngilizce yayın yapan bir televizyon kanalı kurmayı planladığı biliniyor. 
     Öte yandan 20 milyon Sterlin’e mal olması beklenen Arapça kanalın finansmanının sağlanabilmesi BBC Dünya Servisi’nin bazı yabancı dillerdeki yayınlarına son vereceği açıklandı. 
     
</TEXT>
</DOC>
