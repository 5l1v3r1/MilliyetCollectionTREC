<DOC>
<DOCNO> 369032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sontur09.html </URL>
<DATE> 2005/08/11/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Cinsel eğitim verecek gönüllü eczacılar aranıyor... 
</HEADLINE>
<TEXT>

     Avrupa Komisyonu Türkiye Temsilciliği Üreme Sağlığı Programı kapsamında, üreme ve cinsel sağlık danışmanlığı yapacak gönüllü eczacılar aranıyor. 
     Avrupa Komisyonu Türkiye Temsilciliği tarafından finanse edilen ve Sağlık Bakanlığı tarafından yürütülen "Üreme Sağlığı Hizmetlerinin Sosyal Pazarlama Yaklaşımı ile Eczacılar Tarafından Desteklenmesi Projesi" ile, üreme ve cinsel sağlık konusunda "farkındalık" yaratarak güvenli cinsel davranışın geliştirilmesi amaçlanıyor. Projeyle, kondomun eczanelerden, danışmanlık hizmeti beraberinde ve düşük fiyatla satılması hedefleniyor. 
     Proje çerçevesinde, toplam 550 eczacı 10 gün boyunca eğitim görecek, eczaneler birer danışma noktası haline getirilecek ve kondomla ilgili geniş çaplı bir görsel tanıtım kampanyası yapılacak. 
     Eğitim almak isteyen gönüllü eczacıların, "http www.eczakademi.org.tr" adresindeki önbaşvuru formlarını doldurması gerekiyor. 

ANKA 
     
</TEXT>
</DOC>
