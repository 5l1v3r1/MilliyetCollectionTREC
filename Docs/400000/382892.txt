<DOC>
<DOCNO> 382892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sonspo02.html </URL>
<DATE> 2005/09/30/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Galatasaraylı taraftarlardan futbolculara protesto 
</HEADLINE>
<TEXT>

     Galatasaray, UEFA Kupası'nda Norveç'in Tromsö takımına şok bir şekilde elenirken, taraftarlar futbolculara tepki gösterdi. 
     Maçtan sonra Florya Metin Oktay Tesisleri'nin önünde toplanan bir grup taraftar, oyuncuların tesislerden çıkışı sırasında alkışlı protestoda bulundu. Taraftarlar, ''Bizi rezil ettiniz, mahalle takımına elendiniz'' diyerek tepkilerini dile getirdi. 
     Sarı-kırmızılı futbolcular tek tek tesislerden ayrılırken, çevrede çevik kuvvete ait polisin olağanüstü önlem aldığı dikkat çekti. 6 midibüs dolusu polis, tesislerin iki kapısında önlem alırken, ''Robocop'' olarak adlandırılan polislerle bir panzerin de girişte hazır bulundurulduğu dikkat çekti. 
     Bu arada, maçı izleyen Galatasaray'ın eski futbol şubesi sorumlusu Abdürrahim Albayrak'ın, bir kalp rahatsızlığı geçirdiği ve Florance Nightingale Hastanesi'nde tedavi gördüğü öğrenildi. 
     
</TEXT>
</DOC>
