<DOC>
<DOCNO> 363183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sontur46.html </URL>
<DATE> 2005/07/21/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Otomobil tankerler çarpıştı 1 polis öldü, 1 kişi yaralandı 
</HEADLINE>
<TEXT>

     Erzurum-Pasinler karayolunda otomobille tankerin çarpışması sonucu 1 polis memuru öldü, 1’i yaralandı. 
     Edinilen bilgiye göre, Yavuz Top’un kullandığı 71 DA 047 plakalı otomobil, asfaltlama çalışması yapılması nedeniyle tek şeritten ulaşım sağlanan Erzurum-Pasinler karayolunun Nenehatun mevkiinde, karşı yönden gelen Zekeriya Çelik’in kullandığı 25 EH 800 plakalı tankerle çarpıştı. 
     Kazada, otomobilde bulunan ve polis memuru olduğu bildirilen Halil İbrahim Arslan hayatını kaybetti. 
     Otomobilde sıkışan yaralı sürücü polis memuru Yavuz Top’un çıkarılması için olay yerine çağrılan ekiplerin gecikmesi vatandaşların tepkisine yol açtı. Araçtan ağır yaralı olarak çıkarılan Top, Azizeye Araştırma Hastanesi’ne kaldırıldı. 
     Ağrı Emniyet Müdürlüğü’nde görevli polis memurlarının yıllık izinlerinde memleketlerine gittikleri öğrenildi. 
     
</TEXT>
</DOC>
