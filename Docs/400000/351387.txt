<DOC>
<DOCNO> 351387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/spor/spo04.html </URL>
<DATE> 2005/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tolga bunalımı 
</HEADLINE>
<TEXT>


Trabzonspor'da Tolga Seyhan bilmecesi bir türlü çözülmüyor. Lucescu'nun yıllık 1.5 milyon Euro önermesi planları alt üst etti, yıldız futbolcu şimdi kulübüyle anlaşmıyor 


Trabzonspor, milli futbolcusu Tolga Seyhan konusunda büyük bir çıkmaza girdi.. Lucescu'nun çalıştırdığı Shakthar Donetks'e transferi bonservis konusunda anlaşma sağlanamadığı için zora giren yıldız futbolcu, iç transfer görüşmelerinde de anlaşma sağlayamadı. 
Bordo - Mavili kulüpten son olarak yıllık 1 trilyon 600 milyar lira isteyen yıldız futbolcu, 1 trilyon 250 milyar liralık öneriyi kabul etmedi. Lucescu'nun yıllık 1.5 milyon Euro önermesi, Tolga'nın kafasını tamamen karıştırdı. 
Bordo - Mavili yöneticiler bu gelişme üzerine Tolga'ya rest çekerek, bir yıldır devam eden bu krizin bir an önce çözülmesi gerektiğini bildirdi. Yöneticilerin, "Önerimiz kabul etmiyorsan Shakthar Donetsk bize 4.5 milyon dolar bonservis bedelini ödesin. Biz de senin gitmene ses çıkarmayız. Kulübün dengelerini bozamayız. Bir an önce karanını ver" dediği öğrenildi. 
Shakhtar Donetsk kulübü ise Trabzonspor'a 3.5 milyon dolardan fazla bonservis bedeli ödeyemeyeceğini bildirdi. 
Trabzonspor cephesi Ukrayna kulübünden gelen bu öneriyi geri çevirdi ve 4.5 milyon doların altına kesinlikle anlaşma sağlamayacağını açıkladı. 
Tolga'nın önümüzdeki günlerde iki kulüp arasında tercih yapması bekleniyor. Transfer söylentileri nedeniyle sıkıntılı günler geçiren yıldız futbolcu ya fedek rlık yapıp Trabzonspor'da kalacak, ya da yöneticileri bonservisinin düşürülmesi konusunda ikna edecek. 

Yeni rota G.Amerika 

Bordo-Mavililer, Polonya çıkarmasından bir sonuç alamayınca gözünü yeniden Güney Amerika'ya çevirdi. Trabzonspor'un transfer çalışmalarını Brezilya, Kolombiya ve Uruguay'da sürdüreceği öğrenildi. Üç ülke arasında dolaşan yönetici Murat Bozoğlu'nun özellikle Brezilya'nın Santos ekibinin forveti Souza, aynı takımın orta saha oyuncusu Fabinho Jesus, Uruguay Milli Takımı kalecisi Sabastian Viera, Kolombiya Milli Takımı'nın kalecisi Miguel Calero, Botafogo kalecisi Jefferson de Oliveira ve stoperi Rafael Marquez Pinto'yu takibe alacağı iddia edildi. 
Bu oyunculardan da sonuç alınamaması durumunda Rumen stoper Oprea Radu, Cezayirli kaleci Mecair Hicam ve Danimarkalı kaleci Casper Ankergren için yeniden girişimlere başlanacak. 

Petkoviç'in kısmeti açık 

Bordo-Mavililer, Avustralyalı kaleciyi gözden çıkarınca Alman Wolfsburg, Sivasspor, Gençlerbirliği ve Kayseri sıraya girdi 

Trabzonspor'un gözden çıkardığı kaleci Michael Petkoviç'in kısmeti açıldı. Avustralyalı file bekçisine, yurt içi ve dışından dört talip olduğu belirtildi. 
Almanya'nın Wolfsburg takımının istediği Petkoviç'e, Sivasspor, Gençlerbirliği ve Kayserispor'un da talip olduğu öğrenildi. Başarılı file bekçisinin, özellikle Wolfsburg'a sıcak baktığı dile getirildi. 
Bordo - Mavili yönetim ise Petkoviç için kendilerine henüz resmi bir teklif gelmediğini, ama düşük bir bonservis bedeliyle kendisini bırakabileceklerini ifade etti. 
Trabzonspor Yönetimi, Petkoviç'i, Ali Turan'a karşılık Kayserispor'a, Hakan'ın yerine de Gençlerbirliği'ne verebileceklerini söyledi. 

D'Haene de yolcu 
Bordo - Mavililer'in serbest bıraktığı Belçikalı stoper Karel D'Haene'nin de ülkesinde Antwerp başta olmak üzere birçok takımla görüştüğü, Türkiye'den ise kendisiyle Samsunspor'un ilgilendiği öğrenildi. 

Görünmez kaza 

Akbaşoğlu, başkanın yeğeni trafik kazası geçirince pazarlığı yarıda bıraktı 

BERKUK ÜNYAY 

Altı aydır Zurawski'nin transferi için Polonya'yı komşu kapısı yapan Trabzonspor, tam işi bitirmek üzereyken yine bir başka engele takıldı. Wisla Krakow Başkanı Hubert Praski'nin, "Gelin görüşelim" çağrısıyla harekete geçen yönetici Metin Akbaşoğlu, soluğu Polonya'da aldı. Her şey son derece olumlu geçerken, toplantıya gelen haber, bir anda hesapları alt üst etti. 
Praski, yeğeninin ağır bir trafik kazası geçirdiğini öğrenir öğrenmez toplantıyı terk etti. Görüşmelerin askıya alınmasıyla Türkiye'ye dönen Metin Akbaşoğlu bu transfer konusundaki umudunu sürdürüyor. Praski'nin dün telefonla Akbaşoğlu'nu aradığı ve "Çarşamba günü tekrar gelin ve işi bitirelim" dediği öğrenildi. 
Zurawski'nin de yöneticilerle görüştüğü, "Trabzonspor uzun süredir benimle çok yakından ilgileniyor. Anlayış gösterilmeli. Kariyerimi, Türkiye'de, Şampiyonlar Ligi'ne katılma şansı bulunan bir takımda sürdürmek istiyorum" dediği kaydedildi. 

Trabzon büyük düşünüyor 

Halka açılan Bordo - Mavililer, çimento fabrikasını satın alarak geleceğini garanti altına almak istiyor. Ayrıca Orman Bakanlığı ile Vakıflar'dan 200 dönümlük arazi talep edildi 

ADNAN SUNGUR DHA 

Sadece sportif başarıyı değil, geleceğini de planlayan Trabzonspor Yönetimi, büyük düşünüyor. 
Bordo - Mavililer'i kişilere bağımlı olmaktan kurtaracak projelere imza atmak isteyen Başkan Atay Aktuğ ve ekibinin, Borsa'dan gelen parayla Trabzon Çimento Fabrikası'nın ihalesine girmeyi planlandığı, yıllık 24 trilyon liralık k rı bulunan fabrikanın alınması durumunda kulübün ekonomik sorunlarının tümüyle çözüleceği ileri sürüldü. Çimento fabrikasının yaklaşık 35 milyon dolara ihale edilebileceği bildirildi. 

Stat alınacak 
Trabzon Belediyesi'ne ait Tekel binasının da yap- işlet- devret modeliyle alınması düşünülürken, burada bir alış veriş merkezi oluşturulabileceği veya başka yatırımlar yapılabileceği kaydedildi. 
Yönetimin, şu anda kiracısı olduğu Hüseyin Avni Aker Stadı'nı da satın alıp kapasitesinin 30 bine çıkarabileceği, burada otopark, alışveriş merkezleri, restoranlar, kafeteryalar açılabileceği belirtildi. 
Orman Bakanlığı ve Vakıflar Genel Müdürlüğü'nden istenen Ankara'daki 200 dönümlük bir arsanın da Trabzonspor'a verilmesi halinde, buradan da yüksek gelir temin edilebileceği vurgulandı. 

Okul atağı 
Ayrıca Trabzonspor Koleji ve Üniversitesi projesinin de fizibilite çalışmalarının yürütüldüğü, bu düşüncenin hayata geçmesiyle birlikte kulübe büyük bir ekonomik girdi sağlanacağı kaydedildi. 

B Gençler şampiyon 5-0 

Türkiye B Gençler Futbol Şampiyonası'nda Trabzonspor mutlu sona ulaştı. Beylerbeyi 75. Yıl Stadı'nda gerçekleştirilen turnuvada, dün Galatasaray ve Trabzonspor finalde karşı karşıya geldi. Sarı - Kırmızılı ekibi 5-0 yenen Karadeniz ekibi şampiyonluğu kazandı. Samsunspor'u 2-1 mağlup eden Ankaragücü ise organizasyonu üçüncü olarak tamamladı. 


</TEXT>
</DOC>
