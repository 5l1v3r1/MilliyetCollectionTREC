<DOC>
<DOCNO> 383577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/soneko21.html </URL>
<DATE> 2005/10/03/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
AMB Başkanı Avro alanında ekonomik büyüme tatmin edici değil 
</HEADLINE>
<TEXT>

     Avrupa Merkez Bankası AMB Başkanı Jean Claude Trichet, Avro Alanı'nda ekonomik büyümenin tatmin edici olmadığını söyledi. 
     Danimarka Merkez Bankası'nda konuşan Trichet, bununla birlikte AMB'nin uyguladığı düşük faiz politikasının büyümeyi desteklediğini ve Avro Kuşağı'nda fiyat istikrarı ve enflasyon hedeflerinin tutturulması konusunda ilerleme sağlandığını savundu. 
     Trichet, ''ekonomik büyümenin yeterince tatmin edici olmadığını düşünebilirsiniz ama aynı zamanda, tek para politikasının fiyat istikrarı ve enflasyonun dizginlenmesi yönünde kaydettiği ilerlemenin büyümeyi destekleyeceği de aynı derece doğrudur'' dedi. 
     Jean Claude Trichet, Avro Alanı'nda gayri safi yurtiçi hasılada GSYH bu yılki artışın umulduğu gibi yüzde 2.5'tan çok yüzde 2 civarında gerçekleşeceğini düşündüğünü de bildirdi. 
     
</TEXT>
</DOC>
