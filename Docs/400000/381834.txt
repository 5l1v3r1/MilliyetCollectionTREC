<DOC>
<DOCNO> 381834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sondun08.html </URL>
<DATE> 2005/09/27/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
ABD İran'ın tek bir şansı kaldı 
</HEADLINE>
<TEXT>

     Amerikan yönetimi, Uluslararası Atom Enerjisi Kurumu’nun UAEK Yönetim Kurulu’nda oylama sonucu kabul edilen karar tasarısının ardından İran’ın, BM Güvenlik Konseyi’nin olası ekonomik kısıtlamalarından korunmak için tek bir şansı kaldığı uyarısında bulundu. 
     Beyaz Saray sözcüsü Scott McClellan, "Dünya İran’a, kurallara uyma zamanının geldiğini söyledi ve uyarıda bulundu. İran’ın tavrı kabul edilemez" dedi. 
     "İran’ın itaatsizliğine bir cevap verilmesi gerektiğini düşünen ülke sayısının giderek arttığını" ifade eden McClellan, "ABD’nin, Tahran yönetiminin hilelerine daha fazla müsamaha göstermeyeceğini" kaydetti. 
     UAEK’nın Yönetim Kurulu’nda oylama sonucu kabul edilen "yumuşatılmış karar tasarısı", İran’ın nükleer dosyasının "derhal değil", ancak İran’ın taraf olduğu NPT ve ek protokolü ihlal etmesi halinde BM Güvenlik Konseyi’ne havale edilmesini öngörüyor. 
     
</TEXT>
</DOC>
