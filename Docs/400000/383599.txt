<DOC>
<DOCNO> 383599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonsiy08.html </URL>
<DATE> 2005/10/03/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Başbakan'a "helikopter sorusu"... 
</HEADLINE>
<TEXT>

     CHP Ankara Milletvekili Yakup Kepenek, "Başbakanlığın helikopter ihtiyacının neden devlet bütçesinden karşılanmadığını" sordu. 
     Kepenek, Başbakan Recep Tayyip Erdoğan tarafından yanıtlanması istemiyle TBMM Başkanlığı’na sunduğu soru önergesinde, "TOBB tarafından Başbakanlığa helikopter hediye edildiğini" ifade ederek, şu soruları yöneltti 
     "Bu işlem, kamu yönetiminin temel ilkelerinden biri olan hükümetin, toplumun değişik kesimleri karşısında tarafsız olması ile bağdaşmakta mıdır 
     Başbakanlığın helikopter gereksinimi neden devlet bütçesinden karşılanmamıştır " Kepenek, yayınlanan bir genelge ile üniversitelerin doçent ve profesör dışında kalan akademik kadrolarına yapılacak atamaların "Başbakanlığın iznine" bağlanması ile ilgili olarak Erdoğan’ın yanıtlaması istemiyle sunduğu önergede de konuya ilişkin işlemin iki kez yargıdan dönmesine karşın, bu konuda ısrarcı olunmasının "gerçek nedenini" sordu. 
     Bu ısrarcı tutumun, üniversitelerin kurumsal ve bilimsel gelişmesini olumsuz yönde etkileyeceğinin neden göz önünde tutulmadığını öğrenmek isteyen Kepenek, "Akademik kadrolara yapılacak atamaların Başbakanlığın iznine bağlanmak istenmesinin, ’hükümetinizin kadrolaşma isteği’ olarak yorumlanması karşısında ne düşünüyorsunuz " sorusunu yöneltti. 
     
</TEXT>
</DOC>
