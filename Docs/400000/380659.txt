<DOC>
<DOCNO> 380659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sontur13.html </URL>
<DATE> 2005/09/22/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Kapıyı açmayan karısına sinirlenince... 
</HEADLINE>
<TEXT>

     Uğur ADUTALP DHA 

      TEKİRDAĞ'da 20 yaşındaki Derya Kantarcı, işe gitmeden önce tartıştığı eşi 22 yaşındaki Murat Kantarcı'nın eve girmesini engellemek için kapının arkasına mobilyaları yığdı. Çağrılan polis ekibi, kapıyı kırmaya çalışan ve kendilerine hakaret eden Murat Kantarcı'yı gözaltına aldı. 
     Olay, dün akşam Tintinpınar Caddesi'nde bulunan Aksaray Apartmanı'nda meydana geldi. Murat Kantarcı, sabah işe gitmeden önce eşi Derya Kantarcı ile bilinmeyen bir nedenle tartıştı. Akşam iş çıkışı eve gelen Murat Kantarcı, ısrarla zili çalmasına rağmen kapı açılmayınca sinirlendi. Derya Kantarcı, içeriden, tartıştığı eşine kapıyı açmayacağını söyledi. Sinirlenen Murat Kantarcı, kapıyı kırmaya çalıştı. Kapının kırılmasından korkan Derya Kantarcı ise evdeki mobulyaları kapının arkasına yığıp, eşinin eve girmesini engellemeye çalıştı. Komşuların haber vermesiyle olay yerine gelen polis ekipleri, Murat Kantarcı'yı engellemeye çalıştı. Murat Kantarcı, görevli polislere hakatert edince gözaltına alındı. Götürüldüğü karakolda ifadesi alınan Murat Kantarcı, sevkedildiği adliyede çıkarıldığı mahkemece görevli polise hakeret’ suçundan tutuklanarak cezaevine gönderildi. 
     
</TEXT>
</DOC>
