<DOC>
<DOCNO> 353525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/son/sonyas07.html </URL>
<DATE> 2005/06/19/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Sarhoş kavgalarına karşı ordudan yardım istendi 
</HEADLINE>
<TEXT>

     İngiltere'de yazın gelmesiyle birlikte artan sarhoş kavgalarını önlemek için hükümetin ordudan yardım istediği bildirildi. 
     Sunday Telegraph gazetesi, askeri polisin ve diğer askerlerin kent merkezlerinde barların bulunduğu bölgelerde asayişi sağlamak için sivil polis teşkilatı mensuplarıyla birlikte devriye gezmeleri için hükümetin ordudan resmen yardım istediğini yazdı. 
     Yaklaşık 20 kentte askerlerin yakında sokaklarda görev yapmaya başlayabileceğini belirten gazete, Herdfordshire'daki Ruyston askeri üssünün bulunduğu bölgede başlatılan uygulama sayesinde taşkınlıkların büyük ölçüde önlendiğini kaydetti. 
     İngiltere'de askeri polisin, sivil polis teşkilatı mensupları gibi tutuklama yetkisi bulunuyor. 
     
</TEXT>
</DOC>
