<DOC>
<DOCNO> 354084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonspo33.html </URL>
<DATE> 2005/06/21/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Romen Alijua Denizlispor'da 
</HEADLINE>
<TEXT>

     Denizlispor'un transfer etmek istediği Romanyalı Marian Alijua, görüşmeler yapmak üzere Denizli'ye geldi. 
     Kulüp profesyonel futbol sorumlusu Turgut Dalaman, Romanya'nın Rapid Bükreş takımında forma giyen Alijua'yı bir süredir takip ettiklerini, teknik direktör Giray Bulak'ın da onay vermesi durumunda bu futbolcuyu transfer edeceklerini söyledi. 
     Dalaman, Alijua'nın Staue Bükreş, Shaktar Donetks, Dinamo Tiflis takımlarında da forma giydiğini, bu futbolcuyla anlaşmaları durumunda Mikka'nın takımdan ayrılacağını belirtti. 
     Doktor kontrolünden geçirilen 27 yaşındaki Alijua'nın, sol kanatta oynadığı belirtildi. 
     Öte yandan, yeşil-siyahlılarda tatil 23 Haziran Perşembe günü sona erecek. Futbolcular, ilk etap çalışmasını 24 Haziran-2 Temmuz tarihlerinde Denizli'de yapacak. İkinci etap çalışmaları 4-15 Temmuz'da Bolu'da gerçekleşecek. Sezon hazırlıkları 18-30 Temmuz'daki Kızılcahamam kampıyla sona erecek. 
     
</TEXT>
</DOC>
