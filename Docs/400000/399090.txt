<DOC>
<DOCNO> 399090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sonyas13.html </URL>
<DATE> 2005/11/29/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Ricky Martin'den insan ticaretini engellemek için BM'ye destek 
</HEADLINE>
<TEXT>

     Porto Rikolu pop yıldızı Ricky Martin, Kolombiya'da insan ticaretiyle mücadele için BM göçmen örgütüyle birlikte çalışacak. 
     Merkezi Cenevre'de bulunan Uluslararası Göçmen Teşkilatı'ndan yapılan açıklamada, Martin'in, kendi adına kurulan hayır kurumu vasıtasıyla ve televizyon reklamlarında rol alarak kampanyaya destek vereceği belirtildi. 
     BM kuruluşu, reklamların gelecek yıl yayımlanmaya başlayacağını ve reklamlarda, insan ticaretinin Kolombiyalı çocuklar için yol açtığı cinsel suiistimal gibi tehlikelere dikkat çekileceği kaydedildi. 
     Kolombiya'da bu konuda yardım ve bilgi için telefon hattı kurulacağı da ifade edildi. 
     BM çocuk Fonu UNICEF iyi niyet elçisi olan Martin de yaptığı açıklamada, insan tacirlerinin kurbanlarının yarıdan fazlasının çocuk olduğuna dikkati çekerek, bu çocukların pornografiye, fuhuşa ve çalışmaya zorlandığını belirtti. 
     
</TEXT>
</DOC>
