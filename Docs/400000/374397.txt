<DOC>
<DOCNO> 374397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/soneko44.html </URL>
<DATE> 2005/08/31/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Ağustos ayında borsa kazandırdı... 
</HEADLINE>
<TEXT>

     Ağustos ayında Borsa’da işlem gören hisse senetleri ortalama yüzde 4.37 değer kazandı. 
     Ağustos ayı boyunca İstanbul Menkul Kıymetler Borsası İMKB 
     Ulusal 100 Endeksi 1,292.73 puanlık artışla 30,908.02 puana yükseldi. 
     Mali endeks hisselerinin artışı yüzde 5.06, sanayi endeksi hisselerinin ortalama artışı yüzde 3.31, hizmetler endeksi hisselerinin ortalama artışı yüzde 4.16 olarak belirlendi. 
     Ağustos ayında ABD Doları’nın Türk Lirası satış fiyatı, serbest piyasada, yüzde 1.81 artarak, ayı 1.3520 YTL’den tamamladı. 
     Avro, aylık bazda yüzde 2.42 yükselişle Ağustos sonunda 1.6490 YTL oldu. İngiliz Sterlini yüzde 3.85’lik artışla 2.4250 YTL’ye ve İsviçre Frangı da yüzde 3.08’lik artışla 1.0700 YTL’ye yükseldi. 
     Ağustos ayında 24 ayar külçe altının satış fiyatı yüzde 3.50 oranında artarak 18.70 YTL’ye, Cumhuriyet altınının satış fiyatı da yüzde 2.82 oranında artarak 127.50 YTL’ye çıktı. 
     Yatırım fonlarına katılma belgeleri Ağustos ayında ortalama yüzde 0.75 artış kaydetti. 
     
</TEXT>
</DOC>
