<DOC>
<DOCNO> 356838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/magazin/axmag01.html </URL>
<DATE> 2005/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
2006'da film olacak 
</HEADLINE>
<TEXT>


Kurtlar Vadisi, Kanal D'de 14 bölüm yayımlandıktan sonra ekranlara veda edecek. Filmi çekilecek olan dizinin finali, Kanal D'den izlenecek 

İlknur Gülmez 

Kanal D ekranlarında eylülde seyircisiyle buluşacak Kurtlar Vadisi dizisi, 14 bölümden sonra bitecek. Başlıca rollerini Necati Şaşmaz, Kenan Çoban, İstemi Betil, İpek Tenolcay, Özgü Namal, Atilla Olgaç ve Gürkan Uygun'un paylaştığı dizi, yine perşembe günleri yayımlanacak. 

'Başka projeler de var' 
Dizinin Kanal D'ye transferi için önceki gün düzenlenen basın toplantısına yapımcı Raci Şaşmaz, senarist Bahadır Özdener ve Kanal D Genel Müdürü Murat Saygı katıldı. Saygı, "Çalışmalarımız Kurtlar Vadisi'yle sınırlı kalmayacak. Uzun vadeli ileriye dönük bir anlaşma yaptık. İki taraf da aynı ufka baktığı için anlaşmamız hızlı oldu" diye konuştu. 

'Polat ölmez ' 
Özdener ise şunları söyledi "Dizi 14 bölüm sonra bitecek. Hemen ardından Kurtlar Vadisi'ni sinema filmi yapacağız. Finali izleyici Kanal D'de izleyecek, sinemada değil. Daha sonra ise yepyeni bir dizi yapacağız. Bugüne kadar 86 bölüm yayımladık. Bunun 46 bölümünde Türkiye'de olmayacak reyting aldık. Bu sevgi ve destek sayesinde Kurtlar Vadisi'nin sinema filmine de imza atmaya karar verdik. Filmi yaz aylarında çekeceğiz ve 2006 Ocak ayında vizyona girecek. Çekeceğimiz son 14 bölüm çok özel olacak. Herkes 'Polat ölecek mi ' diyor ama bunun cevabı belli, tabii ki yaşayacak." 

'Al Pacino'ya teklif ettik' 
Dizide oynaması için Al Pacino'ya teklif götürdüklerini de doğrulayan Özdener, sözlerine şöyle devam etti "Böyle bir girişim var. Raci 1 yıldır bu konuyla ilgileniyor. Ancak henüz kesinleşmiş bir şey yok. Kurtlar Vadisi, kişi bazlı bir hik ye değil. Çok sayıda aktörü, hik yeyi içinde barındırıyor. Hik yenin son 14 bölümü itibariyle hik yemiz çok başka yollara açılacak." 



</TEXT>
</DOC>
