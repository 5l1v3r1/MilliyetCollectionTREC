<DOC>
<DOCNO> 390286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/dunya/dun01.html </URL>
<DATE> 2005/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasi çözüm gerekir 
</HEADLINE>
<TEXT>


WASHINGTON Milliyet 


Irak Kürdistan Demokratik Partisi KDP lideri Mesud Barzani, Washington'da düzenlediği basın toplantısında, PKK'ya ilişkin bir soruyu yanıtlarken, Kürt sorununa "siyasi çözüm" gerektiğini vurguladı. 
Barzani, "Barışçı ve demokratik bir çözüm Türkiye'nin çıkarınadır. Türkiye bu yönde bir karar aldığında, onu desteklemek için elimizden gelen her şeyi yapacağız. Çünkü bu Türkiye'nin, Türkiye'nin müttefiklerinin, herkesin çıkarına olacaktır" dedi. 
PKK'ya karşı herhangi bir taahhüde girmediği dikkat çeken Barzani, buna karşın, "Biz Türk halkının dostuyuz. Türk halkının çıkarını zedeleyecek hiçbir şey yapmayacağız. Biz dostuz, komşuyuz" diye Ankara'ya mesaj gönderdi. 
Barzani, Beyaz Saray'da Başkan Bush'un kendisine, "Başkan" diye seslenmesine gösterilen tepkilere ilişkin bir soruyu da, bu hitabın kendisinin anayasal statüsünün gereği olduğunu söyleyerek yanıtladı. 
Washington'daki resmi temaslarını tamamlayan Barzani, önümüzdeki günlerde Londra'da İngiltere Başbakanı Tony Blair ile de bir araya gelecek. 


</TEXT>
</DOC>
