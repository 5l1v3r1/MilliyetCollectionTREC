<DOC>
<DOCNO> 380293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sonsiy07.html </URL>
<DATE> 2005/09/21/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Yarışmacı Ata'nın cenazesi TBMM gündeminde... 
</HEADLINE>
<TEXT>

     CHP Kırşehir Milletvekili Hüseyin Bayındır, bir otel odasında ölü bulunan Ata Türk’ün tabutunun hangi sıfatla Türk bayrağına sarıldığını sordu. 
     Bayındır, İçişleri Bakanı Abdülkadir Aksu’nun cevaplandırması istemiyle TBMM Başkanlığı’na sunduğu önergede, yasa ve tüzüklerde kimlerin tabutuna bayrak örtüleceğinin belirtildiğini, bu hakkın sahiplerinin Cumhurbaşkanı, milletvekili, asker, şehit, devlet madalyası, basın şeref kartı sahibi ve üstün hizmet verdiği mülki amirince kabul edilen sanatçı, bilim adamı gibi Türk vatandaşları olduğunu kaydetti. 
     CHP’li Bayındır, önergesinde şu sorulara da yer verdi 
     "Şehitlik mertebesine ulaşmak Anadolu topraklarında vatanını savunarak iç ve dış güçler tarafından zalimce öldürülen evlatlarımızın mı yoksa bir otel odasında uyuşturucudan ölen birinin mi hakkı Bu gibi programların Ata gibi daha birçok kişiyi psikolojik açıdan bunalıma sürüklediği ve sonunda ölümlerine sebep olduğu açıktır. Bu asayiş sorunu konusunda önlem almayı düşünüyor musunuz " 
     
</TEXT>
</DOC>
