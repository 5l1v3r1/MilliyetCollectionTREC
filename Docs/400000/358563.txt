<DOC>
<DOCNO> 358563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/yazar/pulur.html </URL>
<DATE> 2005/07/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Koç gibi bakanımız olsun... 
</HEADLINE>
<TEXT>


İŞPORTACILAR Mahmutpaşa'da, ya da kalabalık meydanlarda sattıkları malı sallaya sallaya bağırırlar 
"Her eve lazım " 
Nedir her eve lazım olan 
Şişe açacağıdır, kabak soyucudur, elbezidir, anahtarlıktır, kerpetendir, bunlar her eve lazım değil midir 

BAZI politikacılar da, siyasete ve hükümete lazımdırlar, yani her partiye, her iktidara... 
Üstelik bunların başkalarına da zararları yoktur, her ağızlarını açtıkça dürr-ü güher, inciler saçarlar etrafa... 
Kimine güler geçersiniz, kimine bakıp vah vah çekersiniz, kimini anlamak için kafa patlatırsınız, hoştur böyle politikacılar. 

KÜLTÜR ve Turizm Bakanı Atilla Koç da bunlardan biri... 
Önce Rus turistlere taktı 
"Bunlar görgüsüz" dedi, herkes "Hoppala, bu nasıl Turizm Bakanı" derken hemen koştu, elçiden "tarziye" diledi, kısaca özür... 
Bir ara rakıya taktı, -AKP'den rakıya takmayan var mı - rakı üzerinden güya Orhan Kemal'i savundu 
"Eğer rakı içeceklerine Orhan Kemal'in kitaplarını alıp okusalardı, Orhan Kemal yoksulluk içinde ölmezdi." 
Biz de dedik ki 
"Orhan Kemal o romanları rakı içerek yazdı " 

SONRA dümeni şairlere çevirdi 
"Şiir azgelişmiş ülkelerde gelişir " 
Sonra yarım çark etti 
"Bunu söylememem gerekiyordu " 
Gaf üstüne gaf 

BİR de Sayın Bakan'ın uyuma sorunu var 
Nerede otursa, gözleri kapanıyor, kafası kaykılıyor. 
Hani neredeyse karşısına geçip türküye başlayacaklar 
"Uyu bakanım uyu, uyutayım seni 
Saz çalarak bakanım, uyandırayım seni" 

BELMA Akçura ile yaptığı söyleşide yine inciler saçmış 
"Ben şairlerin, romancıların bakanıyım " 
Oh ne güzel, nihayet şairlerin de romancıların da bir bakanı var. 
İyi de bakalım şairler ne diyor 
Mesela günümüzün şair-i azamı Hilmi Yavuz 
Ya Demir Özlü bunu duyunca İsveç'ten koşup gelir mi Orhan Duru da "Hik yecilerin bakanı kim " diye aramaya başlar mı 

SAYIN Bakan'ın bir sözü daha var ki 
"Türk insanı Turani kavimden geliyor, baş ne isterse, o olur " 
Haydaaa Bir bu eksikti Ne biliyorsunuz herkesin Turani kavimden geldiğini 
Yani şimdi elde kılıç, Turan ülkesine gidip, Enver Paşa gibi "Turan"ı mı ayaklandıracağız 
Ya da elimize cetvel, pergel alıp, kafatası mı ölçeceğiz 
Dedik ya, böyle politikacılar hoş insandırlar, insanın canını sıkmaz, hoşça vakit geçirtirler. 

LAKİN "Turani kavimden olanların, baş ne derse onun diyeceği olur" demesi var ya 
Sayın Atilla Koç acaba şu dörtlüğü bilir mi 
"Düşünen kafalara zararlı fikirler üşüşür Büyüklerimiz her şeyi bizden daha iyi düşünür." 
Turani kavmin insanına uyuyor değil mi 

HELE AKP Milletvekili Ertuğrul Yalçınbayır'ın bir anısını okuyunca... 
Yalçınbayır, seçimden sonra ilk MKYK toplantısında, yağdanlıkların Tayyip Erdoğan'a yağ çekmekte yarıştıklarını anlatıyor iki örnek 
"Eğer siz olmasaydınız yüzde bir oy alırdık..." 
"Siz, bize Allah'ın bir lütfusunuz." 
Bu da Atilla Koç'un "Turani kavmin insanına uyuyor mu " 
Herhalde bu yazıyı Ziya Gökalp'in dizeleriyle bitirmek gerekecek 
"Vatan ne Türkiye'dir Türklere, ne Türkistan 
Vatan büyük ve müebbed bir ülkedir Turan" 
O halde... 
Vursun mehter takımı cenk havalarını, düşsün önümüze koç yiğitler, "Turan"a seferimiz var... 



</TEXT>
</DOC>
