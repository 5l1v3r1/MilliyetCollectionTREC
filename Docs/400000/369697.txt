<DOC>
<DOCNO> 369697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/yazar/theper.html </URL>
<DATE> 2005/08/14/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Uyarmak zorundayız 
</HEADLINE>
<TEXT>


Caddebostan Plajı açıldı, bir mesele oldu. Mesele Marmara'nın temizlenme yolunda olmasından değil, bu plaja donla girilmesinden de değil, donla girenlere müdahale edilmesinden kaynaklanıyor. Biliyorsunuz Kadıköy Belediyesi bir ekip oluşturdu ve donla veya sair uygunsuz kıyafetle denize girenleri uyarıyor. Belediye ayrıca çok ucuz şort temin etti, donla girenlere bunları çok ucuza satacak, hatta belki ücretsiz dağıtacak. Bunlar kötü mü Hayır. 
İyi güzel de birtakım kimseler bu olayı haber olarak vermekle kalmadı, ince ince dalgaya almaya başladı. Bunun neresi dalga geçilecek husus önce bunu tespit etmek lazım. 
Bizim memlekette toplum içinde yaşamayı bilmeyen çok insan var. Bunlara doğruyu göstermek gerekmiyor mu Gerekiyor. Doğruyu göstermezseniz bu insanlar medenice yaşamayı nasıl öğrenecek Vatandaşa göre donla denize girmek normal ama toplum kuralı öyle değil, denize mayo veya şortla girilir. Bunun doğrusunu söylemezseniz, bilmeyen vatandaş nasıl öğrenir 
Nitekim bizler hep "Bırakınız yapsınlar, bırakınız ne ederlerse etsinler" zihniyeti ile neredeyse medeniyeti ink r eder hale geldik. 
Bir dostum şik yet ediyor, hafta sonları adaya pikniğe gelenler evlerin girişine veya kaldırıma oturup yanlarında getirdikleri piknik tüpte tavuk haşlıyorlar. Bunun adı adada piknik. Ben görüyorum, TEM yolu üzerinde mangal partisi, bu da yetmiyormuş gibi yeni dikilmiş fidanlara kurulan salıncaklar. 
Sahil yolunda davullu zurnalı içkili mangal partisi. Bunların yanlış olduğunu söylemezsek doğruyu nereden bilecekler. Peki ilanihaye böyle yaşanır mı Örnekleri çoğaltayım. Kuralları öğretmeden sürücü belgesi verdiğimiz kimseler her gün katliam yapıyor, peki bunlara yanlışları kim söyleyecek Elbette birileri söyleyecek, öncelikle trafik zabıtası. Ama o da bu işten elini eteğini çekmişe benziyor. Peki kırmızıda durulacağını, yeşilde geçileceğini, trafiğin sağdan aktığını bunlara kim öğretecek 
Efendim ucuza satılan şortlar kalitesiz olur, kaşıntı yaparmış, sanki donla denize girenler Çin ipeğinden don giyiyor da iki saatliğine giydiği şort kaşıntı yapacak, iddianın komikliğine bakın. 
Yanlış yapanların uyarılması, uyarılmayla düzelmeyenlerin cezalandırılması şarttır. Dünyanın her yerinde bu böyledir, bizdeki kadar kural dışılığa taviz veren bir ülke daha yoktur. Kadıköy Belediyesi'nin uygulamasını takdirle karşılıyorum. 



</TEXT>
</DOC>
