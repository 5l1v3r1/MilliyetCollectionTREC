<DOC>
<DOCNO> 364318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sondun07.html </URL>
<DATE> 2005/07/26/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
ABD ve Çin'de deprem 
</HEADLINE>
<TEXT>

     ABD'nin güneybatısındaki Montana eyaletinde orta şiddette bir deprem olduğu, depremin komşu eyaletlerde de hissedildiği bildirildi. 
     ABD Jeolojik Araştırma Merkezi USGS , yerel saatle 22.10'da TSİ 07.10 meydana gelen Richter ölçeğine göre 5.6 büyüklüğündeki depremin merkez üssünün, Dillon'un 21 kilometre kuzeybatısında olduğunu duyurdu. 
     Montana'nın geniş bir kesimiyle komşu eyaletler Idaho ve Washington'da hissedilen depremde can ve mal kaybı olmadığı, bazı binaların camlarının kırıldığı belirtildi. 
     
     ÇİN DE SALLANDI 

     Çin'de de dün gece Richter ölçeğine göre 5.1 büyüklüğünde bir deprem meydana geldi. 
     Sismoloji Merkezi'nden yapılan açıklamada, depremin kuzeydoğudaki Heilongjiang bölgesinin Daking kentinde meydana geldiği, Çikihar ve Harbin kentlerinde de hissedildiği belirtildi. 
     Yeni Çin Haber Ajansı, deprem sırasında korkudan felç geçiren 81 yaşındaki bir kişinin öldüğünü, 12 kişinin yaralandığını bildirdi. 
     
</TEXT>
</DOC>
