<DOC>
<DOCNO> 376310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/yazar/cemal.html </URL>
<DATE> 2005/09/07/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
En büyük kötülük 
</HEADLINE>
<TEXT>


Bu filmi çok gördük 
O yüzden klasik deyişle tahriklere kapılmayın. Soğukkanlı olun. Yangın çıkartmak isteyenlerin oyununa sakın gelmeyin. 
Bu uyarı herkes için geçerli. 
Halkımız için de. 
Güvenlik güçleri için de. 
İdare için de. 
Medya için de öyle. 
Soğukkanlı olmalıyız. 
Çünkü bizi ölçüsüzlüğe itmenin peşindeler. Kardeş kavgası çıkartmak ve bu ülkede yeni yeni kurulmaya başlayan istikrarın içine etmek isteyenlerin hevesini eğer kursaklarında bırakmak istiyorsak, o zaman tahriklere kapılmaktan özenle kaçınmalıyız. 
Oyun tehlikeli 
Tuzak kuruluyor Türkiye'ye... 
Ne mi bu tuzak 
Türklerle Kürtler arasında düşmanlığı kışkırtmak... 
Tuzak bu. 
Ve altını çizin 
Türklerle Kürtler arasında düşmanlığı kışkırtmak bu ülkeye yapılabilecek en büyük kötülüktür. Ve şimdi bu kötülüğün baş aktörlüğüne PKK soyunmuş durumda... 
Anlaşılan o ki 
PKK bugüne kadar bu ülkeye yaptığı kötülükler zincirine yeni bir halka daha eklemenin peşinde. Ne Türkiye'deki, ne dünyadaki gelişmeleri okuyabiliyor. Gerçeklerden kopuk bir liderliğe sahip. Tek bildikleri 
Terör ve şiddet 
Evet öyle. 
PKK'ya bugün h kim olan yönetici klik, hayat ve siyaset tarzı olarak benimsemiş olduğu silah ve şiddetten başka bir şey bilmiyor. Soğuk Savaş'ın sona erdiğinin farkında değil. 11 Eylül dünyasının ne anlama geldiğini, Irak'ın nereye gittiğini de göremiyor. 
Anlamadığı bir şey daha var 
Kürtler, o eski günlere bir daha dönmek istemiyorlar. Huzur ve barışı tatmayı, insan gibi yaşamayı diliyorlar. Güneydoğu'ya şöyle bir gidip gezen herkes görebilir, Kürtlerin bu duygularını... 
Kan ve gözyaşıyla yoğrulmuş 1980'lere, 1990'lara aklı başında kimse dönmek istemiyor. 
O yönetici klik şunu iyi bilsin 
Bir elde silah dağda dolaşarak siyaset yapılamaz. Askerin yoluna mayın döşenerek, büyük kentlerde canlı bomba dolaştırılarak siyaset yapılamaz. Şiddet ve terörün daniskası bayrak gibi sallanarak siyaset yapılamaz. 
Siyasetin önkoşulu bellidir 
Silahı gömmek, şiddet ve terörden vazgeçmek... Silahı ve şiddeti benimsemiş bir örgüt, devlet tarafından muhatap alınamaz. Böyle bir örgütle devlet aynı kefeye konamaz. Böylesine talepler deli saçması olarak kalmaya mahk mdur. 
Bir başka deyişle 
PKK da devletin muhatabı olamaz, Apo da... 
Türkiye'de sokağı ateşe vermek isteyenlere sormak lazım 
Ay'da mı yaşıyorsunuz .. 
Bu ülkeye yapılabilecek en büyük kötülüğün, 'Türk-Kürt düşmanlığı'nı kışkırtmaktan geçtiğini görmüyor musunuz .. 



</TEXT>
</DOC>
