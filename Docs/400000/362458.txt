<DOC>
<DOCNO> 362458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonspo03.html </URL>
<DATE> 2005/07/19/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Newcastle ısrarını sürdürüyor Anelka'yı alacağız... 
</HEADLINE>
<TEXT>

     F.Bahçe, satmak için almadık açıklamasını yaptı, Anelka, bana teklif gelmedi dedi. Ancak Newcastle, Fransız golcü için ısrarını sürdürüyor. 
     
     Geri adım atmıyorlar 

     İngiltere Premier Ligi’nde yeni sezonda üst sıraları hedefleyen Newcastle’ın Nicolas Anelka ısrarı sürüyor. Fenerbahçe’nin çok istediği Emre’yi renklerine katarak Sarı-Lacivertli ekibin transfer planlarını değiştirmesine neden olan Siyah-Beyazlı kulübün patronu Freddy Shepherd, Fransız golcü hakkında da iddialı açıklamalar yaptı 
     
     Gelmeyi çok istiyor’ 

     Anelka belki Türkiye’de bu transferle ilgili fazla açıklama yapmak istemiyor. Ancak o bizim takıma gelmeyi çok arzuluyor. Bizim de onun gibi bir golcüye çok ihtiyacımız var. Bu nedenle 5 milyon poundu gözden çıkardık. Anelka’yı alacağız. Belki biraz daha fedak rlık yapacağız ama bu transferi eninde sonunda bitireceğiz.'' 

     
</TEXT>
</DOC>
