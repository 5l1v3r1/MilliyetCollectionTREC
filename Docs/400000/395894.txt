<DOC>
<DOCNO> 395894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sonyas07.html </URL>
<DATE> 2005/11/17/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
People dergisi, yaşayan en seksi erkeği seçti 
</HEADLINE>
<TEXT>

     Magazin dergisi People, özel yıllık nüshasında Amerikalı aktör Matthew McConaughey'yi ''yaşayan en seksi erkek'' seçti. 
     Birçok romantik komedi ve aksiyon filminde oynayan 36 yaşındaki McConaughey, özellikle 1996 yapımı Joel Schumacher'ın ''Öldürme Hakkı '' ile Steven Spielberg'ün 1997 yapımı ''Amistad'' ve Robert Zemeckis'in yine 1997 yapımı ''Temas'' adlı filmlerinde dikkati çekmişti. 
     Bekar Amerikalı aktör, bir yıldır ''Sahara'' adlı filmin çekimlerinde tanıştığı Penelope Cruz ile birlikte görülüyor. 
     1985'ten beri yayımlanan zengin ve ünlülerin yaşamları konusunda uzman haftalık derginin sıralamasında ikinciliği, Türkiye'de de gösterilen ''Gery's Anatomy'' dizisinin oyuncusu 39 yaşındaki Patrick Dempsey aldı. 
     People dergisi, üçüncülüğü de ''Crash'' ve ''Hustle and Flow'' filmlerinin aktörü 36 yaşındaki Terrence Howard'a uygun gördü. 
     Dergi, geçmiş yıllarda yaşayan en seksi erkek olarak Mel Gibson, Tom Cruise, Richard Gere ve Pierce Brosnan gibi isimleri seçmiş, Brad Pitt'i iki kez bu unvana layık görmüştü. 
     
</TEXT>
</DOC>
