<DOC>
<DOCNO> 354388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/soneko35.html </URL>
<DATE> 2005/06/22/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
McDonald's'ın global satışları yıllık yüzde 3.7 oranında arttı... 
</HEADLINE>
<TEXT>

     McDonald's restoranlarının ABD'de açıklanan Mayıs ayı global satış rakamlarına göre, global karşılaştırmalı satışlar yıllık yüzde 3.7 oranında artış gösterdi. 
     ABD'deki satışların ise geçen yılın aynı dönemine göre yüzde 4.9 arttığı bildirildi. 
     McDonald's CEO'su Jim Skinner'ın yaptığı açıklamaya göre, McDonald's restoranlarının sistem çapındaki global karşılaştırmalı satışları Mayıs ayında yüzde 1.8 oranında, yıllık bazda ise yüzde 3.7 oranında arttı. ABD çapında karşılaştırmalı satışlarda da Mayıs ayında yüzde 4.2'lik, yıllık bazda ise yüzde 4.9'luk bir artış gözlendi. 
     Skinner, satışların birbirini izleyen aylar boyunca gösterdiği pozitif yöndeki yükselişin 25'inci ayı olan Mayıs ayında da yüzde 1.8'lik artış göstermesiyle sağlam sonuçlar vermeye devam ettiğini kaydetti. 
     Skinner, Mayıs ayında karşılaştırmalı satışların yüzde 4.2 oranında yükselmesiyle ABD düzeyinde yine sağlam sonuçlar elde edildiğini belirtti ve daha uygun hizmet saatlerinin ve genişletilen menü seçeneklerinin, bu performansa katkıda bulunduğunu bildirdi. 
     
</TEXT>
</DOC>
