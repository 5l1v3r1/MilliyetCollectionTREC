<DOC>
<DOCNO> 375519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/yazar/bila.html </URL>
<DATE> 2005/09/04/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
AB bu vizyonla küresel aktör olamaz 
</HEADLINE>
<TEXT>


İngiltere'nin Newport kentinde yapılan Avrupa Birliği AB Dışişleri bakanları toplantısının havasını ve Türkiye'ye karşı hazırlanan deklarasyonu Ankara nasıl karşıladı 
Bu sorumuza Türk Dışişleri yetkilileri yalın bir yanıt verdiler 
"AB bu kafayla, bu vizyonla küresel aktör, küresel güç olamaz." 
İngiltere'den dönen Türk heyeti neden böyle bir yargıya vardı 
Dışişleri uzmanlarının bu sorumuza verdiği yanıt da şöyle 
"Biz, aslında AB için üzüldük, diyebiliriz. Türkiye'ye karşı tutumları bir tarafa, AB, stratejik bakıştan uzaklaşmış, vizyonunu kaybetmiş göründü. AB, dünyada ve özellikle Ortadoğu'da bu kadar önemli gelişmeler yaşanırken, ayrıntılara, küçük konulara takılmış görünüyor. AB stratejik bakamıyor. 
Küçük hesaplar, popülist yaklaşımlar h kim olmuş. Örneğin bir Kıbrıs sorunu, Rum yönetimini tatmin etme yaklaşımı, küçük dayanışmalar gibi global bakış içermeyen bir yaklaşım içindeler. 

AB dünyaya küçük bakmasın 
Bu vizyonla AB'nin küresel güç olması mümkün değil. Oysa, Irak'taki gelişmelere, Ortadoğu, Kafkaslar, Orta Asya gibi dünyanın gelecek şekillenmesinde rol oynayacak bölgelerin Avrupa açısından geleceğine bakmaları, stratejik düşünmeleri gerekir. Türkiye'yi de böyle bir stratejik bakışla değerlendirmeleri gerekirken, küçük hesaplar peşinde görünüyorlar. Üzüldüğümüz budur. Türkiye üye olsun veya olmasın ama AB dünyaya bu kadar küçük bakmasın." 
Türk heyetinin gözlemi, AB, 17 Aralık'ta yaptığı gibi Türkiye'den taahhüt istiyor. Şimdi olmasa bile 3 Ekim'den sonra belli bir takvim içinde havaalanları ve limanların açılması ve Güney Kıbrıs'ın tanınması taahhüdü. 

Türkiye ısrarlı 
Bunu sağlayacak veya en azından taahhüt işareti sayılacak ifadeleri hem karşı deklarasyona hem de çerçeve belgesine koymak istiyorlar. Türkiye'nin yanaşmadığı, reddettiği de AB'nin bu eğilimi. Türkiye, 3 Ekim için koşulları yerine getirmiş durumda. 
Ek bir koşula evet demeyeceğini Başbakan Erdoğan ve Dışişleri Bakanı Gül'ün ağzından ve çok kesin ifadelerle dünya kamuoyuna açıkladı. Türkiye, haklı olarak 3 Ekim'de kayıtsız-koşulsuz müzakere masasına oturmak istiyor. Bu hakkının teslim edilmesinde ısrarlı. 17 Aralık'a imza atmış olan AB'nin de bu imzasının arkasında durmasını bekliyor. 

'Türkiye'yi alet ediyorlar' 
Dışişleri uzmanlarının vardığı bir diğer sonuç da, Fransa, Almanya, Avusturya gibi ülkelerin açıkça Türkiye üzerinden iç politika yaptıkları. Ülkelerindeki siyasi, ekonomik ve sosyal sorunları çözmeye yönelecekleri yerde Türkiye'yi bahane ediyorlar. Sanki bu sorunların nedeni Türkiye'ymiş gibi davranıyorlar. Türkiye üzerinden popülist politikalar uyguluyorlar. İç sorunlarının nedeni konusunda hedef şaşırtmaya çalışıyorlar. 

'Müzakereler başlar' 
Ankara, her durumda 3 Ekim'de müzakerenin başlayacağı kanısında. Türkiye'ye karşı açıklanacak deklarasyon da çerçeve belgesi de müzakereyi engelleyecek metinler değil. Ancak, Türkiye'nin kabul edemeyeceği ifadeler, müzakerelerin ilerlemesi açısından engel oluşturabilir. 
Özellikle, müzakere çerçeve belgesine yeni bir koşulun konulması halinde müzakerelerin ilerleme kaydetmesi hiç mümkün değil. Dışişleri Bakanı Gül'ün, "Çeker gideriz" sözü, ek koşul konulması halinde müzakerenin de Türkiye açısından anlamsız kalacağı mesajını taşıyor. 
Türkiye açısından deklarasyon ve çerçeve belgesinin nihai hali AB'nin niyetini ve vizyonunu ortaya koyacak. 



</TEXT>
</DOC>
