<DOC>
<DOCNO> 392843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sonspo25.html </URL>
<DATE> 2005/11/07/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Dinamo Moskova teknik direktörü Wortman, görevinden alındı... 
</HEADLINE>
<TEXT>

     Rusya Birinci Ligi takımlarından Dinamo Moskova'nın Brezilyalı teknik direktörü Ivo Wortman'ın görevine son verildi. 
     Dinamo Moskova Kulübü'nden yapılan açıklamada, Brezilyalı teknik direktörün kulübün beklentilerini karşılamadığı ve başarıyı getiremediği gerekçesiyle görevine son verildiği bildirildi. 
     Dinamo Moskova takımına Brezilya'nın Juventude Kulübü'nden gelen 55 yaşındaki Ivo Wortman'ın üzerine düşeni yerine getiremediği kaydedilen açıklamada, takımın başına geçici olarak Andrei Kobelev'in getirildiği ifade edildi. 
     Bu hafta sonu yapılan CSKA Moskova maçını da kaybederek üst üste 3. yenilgisini alan Dinamo Moskova, son 3 sezonda 2 şampiyonluk kazanarak lige damgasını vurmuştu. 
     Geçen yıl kulübü satın alan Rus milyarder Alexei Fedorychev, başkan olmasının ardından takıma 100 milyon dolar yatırarak büyük transferlere imza atmıştı. 
     
</TEXT>
</DOC>
