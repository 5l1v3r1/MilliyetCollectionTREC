<DOC>
<DOCNO> 384395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/yasam/yas01.html </URL>
<DATE> 2005/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Nobel Kimya Ödülü çevreci kimyagerlere 
</HEADLINE>
<TEXT>


3 bilim adamı, doğanın korunması için zararsız plastiklerin üretilmesini sağlayacak çalışmalarıyla Nobel'e layık görüldü 


2005 Nobel Kimya Ödülü'nü Fransız bilim adamı Yves Chauvin ile ABD'li bilim adamları Robert H. Grubbs ile Richard R. Schrock kazandılar. İsveç'in başkenti Stockholm'deki Bilimler Akademisi, 3 kimyageri 'organik sentezde çifte ayrıştırma yöntemlerini geliştirme' çalışmalarından ötürü ödüle layık buldu. 3 bilim adamı, 10 milyon İsveç kronu yaklaşık 1.75 milyon YTL tutarındaki ödülü paylaşacak. 

Doğa koruyan ürünler 
Nobel alan 3 bilim adamının çalışması, oksijen, hidrojen gibi hayatın temel yapı taşlarından karbon atomunun 'çifte ayrıştırma' yöntemi sayesinde karbon atomlarının birleşme ve ayrışmayla yeni molekülleri doğurma yöntemlerini içeriyor. Chauvin, Grubbs ve Schrock'un çalışmaları, doğanın korunması için zararsız yeni plastik ve ecza ürünlerinin üretilmesinin yolunu açıyor. 

2. Nobelli Fransız 
Nobel Komitesi, açıklamasında, Nobel ödüllerinin esas amacına uygun olarak, 3 kimyagerin çalışmalarının insanın, toplumun ve çevrenin yararlarına geniş açıdan hizmet ettiği belirtildi. 
Chauvin 74 , Paris yakınında Rueil-Malmaizo Petrol Araştırma Kurulu'nun onur başkanı. Prof. Dr. Grubbs 63 , California Teknoloji Enstitüsü öğretim üyesi. Schrock, Massachusetts Teknoloji Enstitüsü'nün öğretim üyesi. 
Fransız Chauvin, 1997'de Nobel Fizik Ödülü'nü kazanan Claude Cohen-Tannoudji'den beri Nobel alan ilk Fransız oldu. 


</TEXT>
</DOC>
