<DOC>
<DOCNO> 370416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonyas16.html </URL>
<DATE> 2005/08/16/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
İdam edildikten 60 yıl sonra 'özür dilenecek' 
</HEADLINE>
<TEXT>

     BD'nin güneyindeki Georgia eyaleti, 60 yıl önce idam edilen bir kadın için, ''hukuka aykırı olarak yargılanarak cezalandırıldığı'' gerekçesiyle özür dilemeye hazırlanıyor. 
     ABD medyasındaki haberlere göre, Georgia Af Kurulu, resmi özrün, 30 Ağustos'ta Atlanta kentinde düzenlenecek bir toplantıda, idam edilen Lena Baker adlı siyah kadının yakınlarına iletileceğini açıkladı. 
     Lena Baker, 1945 yılında meydana gelen olayda, kendisini köle olarak kullanan beyaz adamı, metal bir çubukla saldırısına uğraması üzerine, vurarak öldürmüştü. 
     Georgia Af Kurulu, olayın meşru müdafaa niteliği taşıdığı sonucuna vararak, Baker'in yakınlarından özür dilenmesini ve kadın için ''gecikmiş bir af'' ilan etmeyi kararlaştırdı. 
     Lena Baker, tamamı beyaz erkeklerden oluşan bir jüri tarafından suçlu bulunarak elektrikli sandalyede idam edilmişti. 
     
</TEXT>
</DOC>
