<DOC>
<DOCNO> 399387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sontur08.html </URL>
<DATE> 2005/11/30/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Sütçünün aşk cinayeti davasında son perde 
</HEADLINE>
<TEXT>

     
     H.Hakan KABAHASANOĞLU GİRESUN, DHA 
     
GİRESUN'da, süt götürdüğü evin sahibi polis memuruna aşık olan ve polis memurunun eşini, planlayarak öldürdüğü öne sürülen Sahure Sarı 20 yıl hapis cezasına çarptırılırken sevgilisini azmettirerek karısını öldürttüğü iddiasıyla yargılanan polis memuru İrfan Ertürk müebbet hapisle cezalandırıldı. 
     Bugün Giresun Ağır Ceza Mahkemesi'nde yapılan son duruşmaya tutuklu sanıklar 45 yaşındaki İrfan Ertürk, 35 yaşındaki Sahure Sarı, 16 yaşındaki Hatun Sarı ve 40 yaşındaki Kahraman Çıtlak katıldı. Ağır Ceza Mahkemesi Başkanı Esabil Saylak tarafından kapalı yapılan duruşmada, sanıklar son kez dinlendi. Giresun Emniyet Müdürlüğü Terörle Mücadele Şubesi'nde polis memuru olarak görev yapan İrfan Ertürk, Tamamıyla iftira karşısında kaldım. Eşim ile hiçbir problemim yoktur. Olayla hiçbir ilgim yoktur. Suçsuzum, beraatimi ve tahliyemi istiyorum'' diye konuştu. Sahure Sarı ise, Adalete güveniyorum. Sanık İrfan'ın eşinin öldürülmesinin en büyük sebebi benim. Benimle evlenmediği için öldürtmüştür, takdir mahkemenindir'' ifadesini kullandı. Hatun Sarı, Suçsuzum, öğrenciyim, okuluma geri dönmek istiyorum, beraatimi ve tahliyemi talep ediyorum'' derken Kahraman Çıtlak ise, Olayı haber vermediğim için pişmanım, tahliyemi istiyorum'' şeklinde konuştu. 
     Sanıkların ifadelerinin ardından Mahkeme Başkanı Saylak, kararı açıkladı. Buna göre, sanık İrfan Ertürk, kasten resmi nikahlı eşinin öldürülmesini azmettirmek suçundan ağırlaştırılmış müebbet hapis cezasıyla cezalandırılırken cezası iyi halinden dolayı müebbet hapis’ cezasına çevrildi. Sahure Sarı'yı, önce tasarlayarak kasten insan öldürmek’ suçundan ağırlaştırılmış müeebbet hapis’ cezasıyla cezalandıran Mahkeme Heyeti, kendisini azmettirenin kim olduğunu ortaya çıkarmasını sağlaması nedeniyle 24 yıl, ardında da yine iyi hali gözönüne alınarak 20 yıl ağır hapis cezasına çarptırdı. Hatun Sarı ise, kasten insan öldürmek’ suçuna iştirak suçundan müeebbet hapis cezasıyla cezalandırıldı, fakat suç tarihinde, 15-18 yaş grubu içinde olması nedeniyle TCK'nın 31-3'üncü maddesi gereği, cezası önce 9 yıla, yine iyi hali göz önünde bulundurularak cezası 7 yıl 6 aya indirildi. Kahraman Çıtlak ise, suç delillerini yok ederek gizlemek suçundan 1 yıl 6 ay, fakat iyi hali göz önünde bulundurularak 1 yıl 3 ay hapis cezasına çarptırıldı. Kahraman Çıtlak, cezaevinde geçirdiği süre gözönüne alınarak tahliye edildi. 
     
     OLAYIN GEÇMİŞİ 
     Giresun Terörle Mücadele Şube Müdürlüğü'nde polis memuru olarak görev yapan 2 çocuk babası İrfan Ertürk, iddialara göre, evlerine süt getiren Sahure Sarı ile aşk yaşamaya başladı. Sahure Sarı, İrfan Ertürk’ e, Seninle evlenmek istiyorum. Ancak karın önümüzde engel. Ortadan kaldırılması lazım'' dedi. Bunun üzerine İrfan Ertürk ile Sahure Sarı, Ertürk'ün eşi Zülfiye Ertürk'ü öldürmek için plan yaptı. Sahure Zarı, Zülfiye Ertürk'ü, 8 Şubat 2005 tarihinde, kocası İrfan Ertürk’ le olan sorunlarını çözmekü zere büyü yaptırmak amacıyla kanhdırarak, yeğeni Hatun Sarı’ nın Malpazarı mevkiindeki evine götürdü. Burada Zülfiye Ertürk’ ün başına, ’kurşun döküp, büyü yapacağız’ diye örtü geçiren Sahure Sarı, kadını iple boğarak öldürdü. Daha sonra İrfan Ertürk'ü de eve çağıran Sahure ve Hatun Sarı, cesedi Kahraman'ın kullandığı minibüsle Giresun'un merkeze bağlı Kemaleyi Köyü'ne götürmüş ve Çıtlak'ın evinin yakınlarında dere yatağına gömmüştü. İrfan Ertürk, eşinin eve gelmediğini mesai arkadaşlarına bildirince, Ertürk'ün Sahure Sarı ile olan ilişkisini bilen polisler de, Sahure Sarı'yı gözaltına alıp, suçunu itiraf ettirmişlerdi. 4 kişi 10 Şubat 2005'te tutuklanmıştı. 
     
</TEXT>
</DOC>
