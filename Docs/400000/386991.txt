<DOC>
<DOCNO> 386991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sontur30.html </URL>
<DATE> 2005/10/15/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
İstanbul Emniyet Müdürü Cerrah "Araştırmamız sürüyor" 
</HEADLINE>
<TEXT>

     İstanbul Emniyet Müdürü Celalettin Cerrah, Maslak'taki patlamaya ilişkin, ''Görgü tanıklarının bize verdiği bilgiye göre, LPG tüpü dolumu yapan bir araç diyorlar'' dedi. 
     Olay yerinde incelemede bulunan Cerrah, gazetecilerin sorularını yanıtladı. Cerrah, ''Burada, gördüğünüz gibi bir patlama olmuş. Görgü tanıklarının bize verdiği bilgiye göre, LPG tüpü dolumu yapan bir araç diyorlar. Hatta birisinin ağzında sigara olduğu söyleniyor'' diye konuştu. 
     1'i ağır 5 yaralı olduğunu ifade eden Cerrah, ''7 araç da hasar gördü. Sonuç olarak arkadaşlarımız araştırmalarını sürdürüyor'' diye konuştu. 
     Gazetecilerin, ''patlamanın olduğu aracın bir kamyonet olduğunun söylendiğini'' ifade etmeleri üzerine Emniyet Müdürü Cerrah, ''Hayır, otomobil'' dedi. 
     Cerrah, bir gazetecinin, ''Patlamanın olduğu aracın sürücüsü hakkında bilgi var mı Yaralılar arasında mı '' şeklindeki sorusuna ise ''5 yaralı var. Arkadaşlarımız bunu da araştırıyor'' yanıtını verdi. 
     
</TEXT>
</DOC>
