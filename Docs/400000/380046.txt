<DOC>
<DOCNO> 380046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sontur21.html </URL>
<DATE> 2005/09/20/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Öfkeli koç, sahibini hastanelik etti 
</HEADLINE>
<TEXT>

     Konya’nın Beyşehir İlçesi’nde bir koç, 65 yaşındaki sahibini boynuz darbeleriyle ağır yaraladı. 
     Edinilen bilgiye göre, Vahdettin Çiftçi 65 , ilçeye bağlı Aşağı Esence Beldesi’ndeki arazisinde koyun sürüsünü otlatırken, yaklaşık 70 kilo ağırlığındaki bir koçun saldırısına uğradı. 
     Koçun ilk boynuz darbesiyle yere düşen 65 yaşındaki Çiftçi, yerden doğrulmaya çalıştığı sırada çok sayıda boynuz darbesi aldı. 
     Olayı görerek yardıma koşan çocuklarının desteğiyle ayağa kalkan ve kendisini iyi hissettiğini söyleyerek hastaneye gitmeyi reddeden Çiftçi’nin bir süre sonra karnında ağrı başladı. 
     Vücudunun çeşitli yerlerinde de morluklar oluşan Çiftçi, oğlu Eşref Çiftçi’nin yardımıyla Beyşehir Devlet Hastanesi’ne kaldırıldı. 
     Burada çekilen röntgen filminde kaburgalarında kırık olduğu tespit edilen Çiftçi, Selçuk Üniversitesi Meram Tıp Fakültesi Hastanesi’ne sevk edildi. 
     65 yaşındaki babasının bu yaşına kadar hiç hastaneye gitmediğini 
     belirten Eşref Çiftçi, babasının olaydan sonra hastaneye gitmeyi reddetmesinin sebebinin de bu olduğunu söyledi. 
     
</TEXT>
</DOC>
