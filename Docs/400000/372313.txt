<DOC>
<DOCNO> 372313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/astro/index.html </URL>
<DATE> 2005/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapıcı hareket etmek gerekiyor 
</HEADLINE>
<TEXT>

Boğa burcundaki Ay, harcamalara, maddi konulara daha fazla dikkat etmemizi gerekli kılıyor. Öğleden sonra saatleri daha yorucu ve zorlayıcı olabilir ancak akşam saatlerinde yenilikler yaparak engelleri aşabiliriz. 

Koç'lar maddi alanda yaşanan sorunları büyütmemeli. Yeni çözümler bulmak ve kazançlarını artırmak için akılcı düşünmek yeterli olacak. Boğa'lar çok dikkat çekiyor. Yeni isteklerle dolular, fakat inatçılıktan kaçınmaları iyi olacak. İkizler çekimserliklerini bir kenara bırakmalı ve sabırlı olmalılar. Bu sayede yapıcı kararlar almak için harekete geçebilirler. Yengeç'ler yeni girişimlerini dostların eşliğinde başlatınca mutlu olacak. Grup çalışmalarında kendilerine güvenerek hareket ediyorlar. Aslan'lar biraz çaba ile çok şeyi yoluna koyabilir. İş hayatında dikkat etmeleri gereken konular ise unutulmamalı. Sorumlulukların artması onları zorlayabilir. Başak'lar için aşmaları gereken engeller var. Yabancılarla temaslar ılımlı olmayı gerektiriyor. Bu sayede önemli mesafeler alınabilir. 
Terazi'ler ortaklaşa konularda yeni girişimler yapabilirler. Bekledikleri paralarda gecikmeler söz konusu, bu durum onları duygusal huzursuzluğa itmemeli. Akrep'ler için yeni anlaşmalar söz konusu. Toleranslı yaklaşımları ile kazançlı çıkabilirler. İkili ilişkiler, yapıcı yanların kullanılmasını gerektiriyor. Yay'lar göz ardı ettikleri konularla ilgilenmeliler. İş ortamında zaman alıcı işler onları fazlasıyla meşgul edecek. Oğlak'lar maddi girişimlerinde temkinli olmanın yararını görebilirler. Hayatın keyiflerine zaman ayırmak da gerekiyor. Rahatlamak için birçok sebepleri olacak. Kova'lar evle ilgili konulara daha fazla çaba harcamalı. Birçok iş bir anda ortaya çıkabilecek. Her şeye rağmen kendilerine zaman yaratmalılar. Balık'ların yapacağı kısa yolculuklar onlara sorumluluk yüklüyor ama verimli olacaklar. Kardeşlerle ilişkiler pozitif yönde ilerliyor. 
</TEXT>
</DOC>
