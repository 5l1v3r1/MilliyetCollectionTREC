<DOC>
<DOCNO> 359342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/soneko45.html </URL>
<DATE> 2005/07/08/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Otomotiv pazarı 6 ayda yüzde 13.3 daraldı... 
</HEADLINE>
<TEXT>

     Otomotiv pazarı yılın ilk altı ayında yüzde 13.3 daraldı. 
     Otomotiv Distribütörleri Derneği ODD verilerine göre, geçen yıl Ocak-Haziran döneminde otomobil ve hafif ticari araç olarak 132 bin 577'si yerli, 215 bin 851'i ithal toplam 348 bin 428 araç satılırken, bu yılın aynı döneminde 122 bin 619'u yerli, 179 bin 599'u ithal olmak üzere toplam satışlar 302 bin 218'e geriledi. 
     En büyük gerilemenin yüzde 21'lik düşüşle binek araç kategorisinde yaşandığı kaydedilirken, hafif ticari araç satışları aynı dönemler itibariyle 112 bin 756'dan 115 bin 930'a yükselerek yüzde 2.8 arttı. 
     Haziran ayları karşılaştırmasında ise binek araç satışları 37 bin 672'den 40 bin 890'a, toplam satışlar ise 58 bin 916'dan 60 bin 797'ye yükseldi. 2005 Haziran ayında geçen yılın aynı ayına oranla toplam satışlarda yüzde 3.2, binek araçlarda ise yüzde 8.5 artış yaşandı. 
     Verilere göre, geçtiğimiz Haziran ayında, Mayıs'a oranla toplam pazarda yüzde 9.7 oranında daralma oldu. 
     Haziran 2005'te, Mayıs 2005'e oranla binek araç satışı yüzde 6.3 artarken, hafif ticari araçta ise yüzde 31.1'lik düşüş yaşandı. 
     ODD'nin satışlara ilişkin açıklamasında, 2004 yılının Ocak-Haziran döneminde pazardaki yükselişi tetikleyen hurda araç teşviği ve düşük faiz oranlarının olumlu etkisinin, bu yılın aynı dönemiyle karşılaştırıldığında, toplamda gerçekleşen yüzde 13.3'lük düşüşle daha iyi fark edileceği kaydedildi. 
     Düşüşün ana nedeninin binek araçlar satışındaki yüzde 21'lik azalma olduğuna dikkat çekilen açıklamada, Özel Tüketim Vergisi'ndeki düzenleme sürecinde, hafif ticari araçlarda bu yıl Mayıs ayında talebin öne çekilmesi yüzünden geçen ay, Mayıs'a oranla yüzde 31.1 oranında azalma olduğu ifade edildi. 
     
     HAZİRAN AYI OTOMOBİL SATIŞLARI 

     ODD verilerine göre, Haziran ayında markalara göre otomobil satışları ise şöyle gerçekleşti 
     

MARKA YERLİ İTHAL TOPLAM A.ROMEO - 111 111 AUDI - 351 351 BMW - 435 435 CHEVROLET - 743 743 CHRYSLER - 72 72 CITROEN - 987 987 DACIA - 892 892 DAIHATSU - 167 167 FIAT 3,208 411 3,619 FORD - 4,750 4,750 HONDA 725 536 1,261 HYUNDAI 2,061 2,492 4,553 JAGUAR - 15 15 KIA - 1,138 1,138 LADA - 313 313 LAND ROVER - 216 216 MG - 1 1 MAZDA - 306 306 MERCEDES - 234 234 MINI - 48 48 MITSUBISHI - 159 159 NISSAN - 710 710 OPEL - 3,503 3,503 PEUGEOT 1 1,828 1,829 PORSCHE - 15 15 RENAULT 5,770 1,373 7,143 ROVER - 6 6 SAAB - 18 18 SEAT - 578 578 SKODA - 811 811 SMART - 25 25 SUBARU - 40 40 SUZUKI - 55 55 TATA - 194 194 TOYOTA 1,508 1,130 2,638 TVR - CATERHAM - 0 0 V.WAGEN - 2,743 2,743 VOLVO - 211 211 TOPLAM 13,273 27,617 40,890      

     
</TEXT>
</DOC>
