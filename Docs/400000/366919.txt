<DOC>
<DOCNO> 366919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/yasam/yas05.html </URL>
<DATE> 2005/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hediye ettiği iç çamaşırı imamı yaktı 
</HEADLINE>
<TEXT>


ALİ ŞEN Mersin DHA 

Mersin Mezitli'deki Fatih Camii'nin imamı Veli Çelik, Kuran Kursu öğrencisi F.M.'ye 14 iç çamaşır hediye etmek isteyince, taciz iddiasıyla tutuklandı. Bir çocuk babası Çelik 37 , kursta başarı gösteren 20 kursiyere başarı belgesi verdi. İddiaya göre, Çelik, "en başarılı" diye nitelendirdiği M.'yi odasına çağırarak, kendisine hediye vermek istediğini söyledi. Odasında M.'ye hediyesini veren Çelik, kursiyer kızdan paketi yanında açmasını istedi. 

'Paketleri karıştırmışım' 
Hediye paketini açtığında içinde iç çamaşır olduğunu görünce sinir krizi geçirerek ağlamaya başlayan M., paketi yere atarak evine gitti. Ağlayarak eve giren M.'nin olayı anlatması üzerine babası H.M., imam hakkında savcılığa suç duyurusunda bulundu. Gözaltına alınan Çelik, "Eşime aldığım hediyeyi dalgınlık sonucu karıştırmışım. Kötü bir niyetim yoktu" dedi. Açığa alınan imam, tutaklanarak cezaevine gönderildi. 


</TEXT>
</DOC>
