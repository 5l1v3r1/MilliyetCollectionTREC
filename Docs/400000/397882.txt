<DOC>
<DOCNO> 397882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/sondun13.html </URL>
<DATE> 2005/11/25/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Sermayenin serbest dolaşımıyla ilgili tanıtıcı tarama toplantısı başladı 
</HEADLINE>
<TEXT>

     Türkiye-AB katılım müzakereleri kapsamında dördüncü başlık olan sermayenin serbest dolaşımıyla ilgili tanıtıcı tarama toplantısı başladı. 
     AB Komisyonu'nun Berlaymont binasındaki basına kapalı toplantıda Türkiye heyeti, Başbakanlık, Dışişleri, İçişleri, Maliye, Milli Savunma, Çalışma ve Sosyal Güvenlik, Ulaştırma, Tarım ve Köyişleri, Sanayi ve Ticaret, Turizm ve Kültür bakanlıklarıyla, Hazine ve Dış Ticaret müsteşarlığı, Merkez Bankası, DPT, ABGS, Gelir İdaresi Başkanlığı, SPK, BDDK, RTÜK, Tapu ve Kadastro Genel Müdürlüğü ile Türkiye'nin AB Daimi Temsilciliği'nden katılan yetkililerden oluşuyor. 
     Gün boyunca sürecek toplantıda AB komisyonu heyeti, sermayenin serbest dolaşımıyla ilgili birlik müktesebatını içeren bir sunum yapacak. Aynı başlıkta Türkiye'deki ilgili yasal düzenlemelerin AB tarafına aktarılacağı ayrıntılı tarama toplantısı ise 22 Aralık'ta yapılacak. 
     Türkiye-AB Tarama sürecine, 28 Kasım'da, beşinci başlık olan kamu alımlarıyla ilgili ayrıntılı tarama toplantısıyla devam edilecek. 
     
</TEXT>
</DOC>
