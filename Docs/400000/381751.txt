<DOC>
<DOCNO> 381751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/guncel/gun01.html </URL>
<DATE> 2005/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK koruculara ateş açtı 2 şehit 
</HEADLINE>
<TEXT>


Şırnak'ta PKK'lılarla çatışmaya giren 2 korucu şehit oldu. Korucular, bir kontrol noktasında yol güvenliğini sağlıyordu 

DOĞAN HABER AJANSI 

Şırnak yakınlarındaki Besta mevkiinde PKK'lı teröristlerle çatışmaya giren koruculardan 2'si şehit oldu. Besta'da yol güvenliğini sağlamakla görevli korucuların bulunduğu kontrol noktasına, önceki gece bir grup PKK'lı terörist tarafından saldırı düzenlendi. Açılan ilk ateş sırasında koruculardan Osman Sarı ve Salih Çapan şehit oldu. Güvenlik kuvvetlerinin karşılık vermesi üzerine, teröristler gecenin karanlığından yararlanarak kaçtı. Şehit korucular Balveren beldesindeki mezarlıkta toprağa verildi. 

Roketatarlı saldırı 
PKK'lılar, Ağrı Eleşkirt'te Aydıntepe Jandarma Karakolu'na ait zırhlı personel taşıyıcıya roketatarlı saldırı düzenledi. Roket askeri aracın arka sağ lastiğine isabet ederken, kaçan teröristlerin yakalanması için operasyon başlatıldı. 


</TEXT>
</DOC>
