<DOC>
<DOCNO> 395148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonsiy20.html </URL>
<DATE> 2005/11/15/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Yargıtay 8. Hukuk Dairesi Başkanlığı’na Sapanoğlu yeniden seçildi 
</HEADLINE>
<TEXT>

     Yargıtay 8. Hukuk Dairesi Başkanlığı’na Süleyman Sapanoğlu yeniden seçildi. 
     Yargıtay Başkanı Osman Arslan, yaptığı yazılı açıklamada, Anayasa’nın 154. ve 2797 sayılı Yargıtay Kanunu’nun 30. ve 4929 sayılı kanun ile değişik 31. maddeleri hükmü uyarınca Yargıtay Büyük Genel Kurulu tarafından bugün yapılan seçim sonucunda 4 yıllık yasal görev süresi dolan Sapanoğlu’nun bu göreve yeniden getirildiğini belirtti. 
     1 Mart 1944 tarihinde Elbistan’da dünyaya gelen Süleyman 
     Sapanoğlu, Gaziantep Lisesi’ni bitirdi. 
     İstanbul Üniversitesi Hukuk Fakültesi’nden 1967 yılında mezun olan Sapanoğlu, askerliğini Afyonkarahisar’da yedek subay olarak tamamladı. 
     Gaziantep’te hakim adayı olarak mesleğe başlayan Süleyman Sapanoğlu, sırasıyla Şemdinli’de hakim yardımcılığı, Gülnar, Fatsa ve Adapazarı’nda hakimlik görevlerinde bulundu. 
     23 Kasım 1989 tarihinde Yargıtay üyeliğine seçilen Sapanoğlu, 
     Yargıtay Büyük Genel Kurulu’nca 12 Kasım 2001 tarihinde ilk kez, 15 Kasım 2005 tarihinde ikinci kez Yargıtay 8. Hukuk Dairesi Başkanlığı’na seçildi. 
     Süleyman Sapanoğlu, evli ve iki çocuk babası. 
     
</TEXT>
</DOC>
