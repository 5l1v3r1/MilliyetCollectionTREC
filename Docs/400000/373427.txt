<DOC>
<DOCNO> 373427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sontur16.html </URL>
<DATE> 2005/08/27/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
İzmir'de bira yüklü kamyon gasp edildi... 
</HEADLINE>
<TEXT>

     İzmir'den yüklenilen biraları Akçay'a getiren kamyon, 3 kişi tarafından gasp edildi. 
     Edinilen bilgiye göre, İzmir'deki Efes firmasından yüklediği biraları Akçay'a getiren Selim Kaya'nın kullandığı 17 PA 708 plakalı kamyonun önü, Balıkesir'in Ayvalık İlçesi Altınova mevkiinde 35 AKA 73 plakalı bir otomobil tarafından kesildi. 
     Otomobilden inen kimlikleri henüz belirlenemeyen 3 kişi, Kaya'yı kamyondan indirip ellerini bağladıktan sonra kendi otomobillerine bindirdi. Bir süre yol aldıktan sonra Kaya'yı serbest bırakan zanlılar, kamyonu alarak kaçtı. 
     Yoldan geçen araçlar vasıtasıyla jandarmaya giden Kaya, durumu yetkililere bildirdi. 
     Yetkililer, her 2 aracın plakasının çevre il ve ilçelerde bulunan jandarma ve emniyet müdürlüklerine bildirildiğini, zanlıları arama çalışmalarının sürdüğünü kaydettiler. 
     
</TEXT>
</DOC>
