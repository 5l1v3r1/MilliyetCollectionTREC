<DOC>
<DOCNO> 393043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sondun44.html </URL>
<DATE> 2005/11/08/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
El Kaide Irak'ta taarruza geçtik 
</HEADLINE>
<TEXT>

     Irak'taki El Kaide örgütü, ülkenin batısında ABD ve Irak kuvvetlerine karşı ''taarruza geçtiğini'' öne sürdü. 
     Suriye sınırı yakınlarında Cumartesi günü geniş çaplı operasyonlara başlayan Amerikan ve Irak kuvvetlerine operasyonları durdurmak için 24 saat süre veren örgüt, internette bugün yayımladığı bildiride, bu sürenin dolduğunu ve ''Amerikan-Irak kuvvetlerine karşı taarruza geçtiğini'' duyurdu. 
     Ürdünlü terörist Ebu Musab Ez Zerkavi liderliğindeki örgüt adına internette dün yayımlanan bildiride, ''Irak hükümetiyle Amerikalı efendilerine Suriye sınırı yakınlarında yürütülen operasyonları durdurmaları için 24 saat süre tanıyoruz'' denilmiş, operasyonların durmaması halinde, ''Irak topraklarını sarsacak eylemler yapılacağı'', Amerikan ve Irak kuvvetlerine saldırılar düzenleneceği kaydedilmişti. 
     
</TEXT>
</DOC>
