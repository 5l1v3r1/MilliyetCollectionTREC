<DOC>
<DOCNO> 365756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sonyas10.html </URL>
<DATE> 2005/07/30/ </DATE>
<TIME> 23.15 </TIME>
<AUTHOR>  </AUTHOR>
<HEADLINE>
Kazada yaralanan köpek kendiliğinden veterinere gitti... 
</HEADLINE>
<TEXT>

     İran’da, trafik kazasında yaralanan bir köpeğin, kendiliğinden veterinere gittiği bildirildi. 
     IRNA ajansının haberine göre, başkent Tahran’da meydana gelen trafik kazasında yaralanan köpek, kazadan sonra kendiliğinden Tahran Hayvan Hastanesi’ne gitti. 
     Daha önce de aynı yerde tedavi edildiği belirtilen köpeğin, kaza nedeniyle sağ bacağının kırıldığı kaydedildi. 
     Hayvan hastanesi klinik şefi Dr. Muhibbi, köpeğin kırılan bacağının 4 saat süren bir operasyonla ameliyat edildiğini ve durumunun iyi olduğunu söyledi. Dr. Muhibbi, yaralı köpeğin özel bakım ünitesine alındığını belirtti. 
     
</TEXT>
</DOC>
