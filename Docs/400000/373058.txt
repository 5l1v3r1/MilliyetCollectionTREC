<DOC>
<DOCNO> 373058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sondun45.html </URL>
<DATE> 2005/08/26/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
ABD güçleri Zerkavi yandaşları olduğu söylenen binaya saldırı düzenledi 
</HEADLINE>
<TEXT>

     ABD, Irak’ın batısında koalisyon uçaklarının düzenlediği hava saldırısında, 50 teröristin saklandığına inanıldığını söylediği bir binanın yıkıldığını açıkladı. 
     ABD ordusu adına yayımlanan açıklamada, "koalisyon kara kuvvetlerinin, yerel halktan, El Kaide örgütünün Irak’taki kolu Ebu Musab El Zarkavi’ye bağlı teröristlerin, El Anbar bölgesinde Husayban’ın kuzeybatısındaki terk edilmiş bir binada toplandıkları bilgisini aldığı" ifade edildi. 
     Açıklamada, "Irak halkı tarafından, yerel saatle 16.40’da düzenlenen hava saldırısı sırasında, binada yaklaşık 50 teröristin bulunduğu yönünde bilgi verildiği" ifadesi kullanıldı. 
     Hava saldırısında meydana gelen can kaybı konusunda bilgi verilmeyen açıklamada, "teröristlerin barındığı bilinen ev, güdümlü bomba ve roketler kullanılarak F-18D Hornet tipi uçaklarla yok edildi" denildi. 
     
</TEXT>
</DOC>
