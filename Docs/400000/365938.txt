<DOC>
<DOCNO> 365938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/dunya/axdun02.html </URL>
<DATE> 2005/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Londra'yı Irak için hedef seçtik' 
</HEADLINE>
<TEXT>


DIŞ HABERLER SERVİSİ 


Geçen cuma Roma'da yakalanan, Londra'da 21 Temmuz'daki saldırı girişimlerinin faillerinden Osman Hüseyin, sorgusunda İngiltere'yi Irak'ın işgali yüzünden hedef seçtiklerini söyledi. 
İtalyan basınına göre, Etiyopya asıllı İngiliz vatandaşı Hüseyin, diğer zanlılarla bir vücut geliştirme salonunda tanıştıklarını ve zanlılardan Muktar Said İbrahim'in kendilerine Irak'ta ölen sivillerin görüntülerinin yer aldığı DVD'ler izlettiğini söyledi. Hüseyin, "Dua etmekten çok Irak Savaşı'nı tartışıyorduk. Sürekli Irak Savaşı'yla ilgili yeni görüntüler izliyorduk. Özellikle de Amerikan ve İngiliz askerlerinin öldürdüğü çocuk ve kadınların görüntülerini izliyorduk" dedi. 
Öte yandan, Zambiya, 7 Temmuz saldırılarının beyni olduğu iddia edilen Pakistan asıllı İngiltere vatandaşı Harun Reşit Asvat'ın İngiltere'ye iade edilmesine karar verdi. 


MAHKEME AVUKAT ATADI 


Roma'da geçen cuma yakalanan terörist Osman Hüseyin'i savunması için İtalyan mahkemesi tarafından görevlendirilen avukat Antonietta Sonnessa, önceki gün müvekkilinin tutulduğu Regina Coeli Cezaevi'ne kendisiyle görüşmek için girerken... 



</TEXT>
</DOC>
