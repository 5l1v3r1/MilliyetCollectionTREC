<DOC>
<DOCNO> 352967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonsiy19.html </URL>
<DATE> 2005/06/17/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Baykal torununun mezuniyet töreninde... 
</HEADLINE>
<TEXT>

     CHP Genel Başkanı Deniz Baykal, ODTÜ Geliştirme Vakfı İlköğretim Okulu’nda öğrenim gören torununun mezuniyet törenine katıldı. 
     Baykal, kendisiyle aynı ismi taşıyan torunu Deniz Baykal’ın mezuniyet törenine, eşi Olcay Baykal, oğlu Ataç Baykal ve gelini Nazife Baykal ile birlikte katıldı. 
     Okulun spor salonunda düzenlenen törende konuşan ODTÜ Geliştirme Vakfı İlköğretim Okulu Müdürü Güllü Bingöl, büyük bir özveriyle yetiştirdikleri öğrencilerini mezun etmekten gurur duyduklarını söyledi. 
     Okulun yönetim kurulu üyelerinden Prof.Dr.Ali Yıldırım da destekleme ve geliştirme programlarıyla öğrencileri geleceğe hazırladıklarını belirtti. Yıldırım, "Kültürlü, etkili düşünmeyi öğrenen, yaratıcı, hoşgörülü ve Atatürk ilke ve inkılaplarına bağlı bireyler yetiştirmekten mutluyuz" dedi. 
     Öğrenciler adına konuşan Nil Hacımahmutoğlu ise "Atatürk’ün izinden giden, hoşgörülü, çalışkan öğrenciler olmak bütün hedefimiz. 
     Bugün mezun olmaktan çok mutluyuz" sözleriyle mezuniyet sevincini dile getirdi. 
     Daha sonra okul birincilerinin plaket çakma töreni yapıldı ve 8. 
     sınıflardan Oğulcan Söyler, Nil Hacımahmutoğlu ve Ayhan Özgören, 7. 
     sınıflardan Çağrı Küçükkayıkçı, Işınsu Katırcıoğlu ve Noyan Songür’e flamalarını teslim etti. Diploma, and içme ve püskül çevirme törenlerinin ardından öğrenciler okul marşı eşliğinde salondan ayrıldı. 
     
     "TORUNUM SİYASETLE İLGİLENMİYOR" 
     Törenin ardından Baykal, okulun bahçesinde mezun olan torunu Deniz Baykal ve ailesiyle birlikte basın mensuplarına poz verdi. 
     Sık sık yanına gelen öğrenciler ve aileleriyle fotoğraf çektiren Baykal, burada bir gazetecinin, "Geleceğin Deniz Baykal’ı mı yetişiyor " şeklindeki sorusunu, "O siyasetle meşgul değil, ilgilenmiyor" diye yanıtladı. 
     
</TEXT>
</DOC>
