<DOC>
<DOCNO> 379885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sondun16.html </URL>
<DATE> 2005/09/20/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
İngiltere, 7 Temmuz kurbanlarına tazminat ödeyecek 
</HEADLINE>
<TEXT>

     İngiltere'de hükümetin 7 Temmuz'daki bombalı saldırıların kurbanlarına ve ailelerine tazminat ödemeye hazırlandığı açıklandı. 
     Hükümet tarafından bombalı saldırı kurbanlarına yardım amacıyla başlatılan kampanya sonucunda bir fonda toplanan 9 milyon sterlinin, kurbanlar ve ailelerine ödenecek tazminat için kullanılacağı, patlamalarda ölenlerin ailelerine 10'ar bin sterlin, saldırılarda ciddi biçimde yaralananların ailelerine de 15'er bin sterlin ödeneceği belirtildi. 
     Patlamalar sırasında 4 hafta işe gitmesine engel olacak şekilde yaralananlara ise 3'er bin sterlinlik tazminat ödenmesi öngörülüyor. 
     Bu arada patlamada ölenlerin evli ve çocuklu olmaları halinde ölen kişinin her bir çocuğu için ayrı ayrı ödeme yapılmasının karara bağlandığı da ifade edildi. 
     Londra'da 7 Temmuz'da meydana gelen patlamalarda Gamze Gözalan ölmüş, Okan Doruk adlı Türk genci bir gözünü kaybetmişti. 
     
</TEXT>
</DOC>
