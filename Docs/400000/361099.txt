<DOC>
<DOCNO> 361099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sonspo22.html </URL>
<DATE> 2005/07/14/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Maldonado'nun menajeri Fenerbahçe kapımızı çalmadı 
</HEADLINE>
<TEXT>

     Mehmet ÇİFTÇİ İSPANYA, DHA 

BREZİLYA’nın Cruziero takımı, Şilili orta saha oyuncusu Claudio Maldonado’nun Fenerbahçe’ye satılacağı yönündeki haberleri yalanladı. Fenerbahçe ile Maldonado transferiyle ilgili ne resmi ne de gayriresmi görüşme yaptıklarını ifade eden Cruziero Kulübü Sportif Direktörü Eduardo Maluf, sarı-lacivertli takımın bu transferde ciddi olması halinde görüşmelere hazır olduklarını belirtti. 
     Maldonado ile yıl sonuna kadar sözleşmeleri olduğunu hatırlatan Eduardo Maluf, Fenerbahçe’ye de gönderme yaparak ’bu oyuncuyu almak istiyorlarsa bonservisinin bedavaya çıkmasını bekleyeceklerine 1 milyon 300 bin dolar ödeyerek transfer yapabilirler’ tavsiyesinde bulundu. 
     Bu arada Claudio Maldonado’nun menajeri Hugo Rubio, futbolcusunun Avrupa’da bir kulübe satışı için görüşmelere başladıklarını söyledi. Rubio, Fenerbahçe de dahil hiçbir kulüple görüşmediklerinin altını çizerek, Maldonado için ciddi teklif beklediklerini belirtti. 
     
</TEXT>
</DOC>
