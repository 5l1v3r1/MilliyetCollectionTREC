<DOC>
<DOCNO> 397440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sontur38.html </URL>
<DATE> 2005/11/23/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Korkmaz Yiğit ve şarkıcı Alişan ifade verdi 
</HEADLINE>
<TEXT>

     El konulan Bankespres’in eski sahibi olan işadamı Korkmaz Yiğit ve şarkıcı Alişan, Kürşat Yılmaz ve adamlarına yönelik yürütülen soruşturma kapsamında ifade verdi. 
     Beşiktaş’taki İstanbul Adliyesi’ne avukatıyla birlikte gelen Korkmaz Yiğit, soruşturmayı yürüten Cumhuriyet Savcısı Nuri Çığ’a ifade verdikten sonra adliyeden ayrıldı. 
     Yiğit’ten sonra adliyeye gelen şarkıcı Alişan’ın ifadesi ise Cumhuriyet Savcısı tarafından avukatı olmadığı için alınmadı. Bunun üzerine adliyeden ayrılan Alişan, daha sonra bir avukatla geri dönerek Savcı Çığ’a ifade verdi. 
     Savcı Çığ’ın, Korkmaz Yiğit ve Alişan’ın ifadelerini "şüpheli" sıfatıyla aldığı öğrenildi. 
     
</TEXT>
</DOC>
