<DOC>
<DOCNO> 388030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sonspo33.html </URL>
<DATE> 2005/10/19/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Lakers'ın Sırp oyuncusu Divac, basketbolu bıraktı... 
</HEADLINE>
<TEXT>

     ABD Profesyonel Basketbol Ligi NBA takımlarından Los Langeles Lakers'ın Sırp oyuncusu Vlade Divaç, basketbolu bıraktığını ve kariyerini Avrupa'da bir takımın istatistikçisi olarak sürdüreceğini söyledi. 
     NBA'de forma giyen ilk Avrupalı yıldızlardan biri olan 37 yaşındaki Vlade Divac, ilk olarak seçildiği takımı Los Angeles Lakers'ı belinde yaşadığı bir sorun nedeniyle bıraktığını ve artık Avrupa'da bir takımın istatistikçisi olacağını kaydetti. 
     İlk olarak Los Angeles Lakers'ın seçtiği Sırp oyuncu, Charlotte Hornets ve Sacramento Kings takımları da dahil 16 yıldır NBA'de forma giyiyordu. 
     Lakers'ın genel menajeri Mitch Kupchak, Divaç'ın ayrılışıyla ilgili yaptığı açıklamada, Sırp oyuncunun NBA'de görkemli bir kariyeri tamamladığını ve takımın en tanınmış oyuncuları arasına girdiğini söyledi. 
     Divaç'ın, Kerim Abdülcabbar ve Hakeem Olajuwon ile birlikte toplamda forma giydiği süre içinde attığı 13 bin 364 sayı, aldığı 9 bin 294 ribaunt, yaptığı 3 bin 522 asist ve 1630 blokla NBA tarihine geçen 3 sporcudan biri olduğu bildirildi. 
     
</TEXT>
</DOC>
