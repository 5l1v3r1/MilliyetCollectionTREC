<DOC>
<DOCNO> 383643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonspo28.html </URL>
<DATE> 2005/10/03/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Çaykur Rizespor, Metin Yıldız ile yollarını ayırdı... 
</HEADLINE>
<TEXT>

     Çaykur Rizespor, teknik direktör Metin Yıldız ile yollarını ayırdı. 
     Kulüp genel kaptanı Yılmaz Zehiroğlu, AA muhabirine yaptığı açıklamada, Ankaragücü yenilgisi sonrası Metin Yıldız ile yolları ayırdıklarını belirterek, ''Teknik direktör arayışlarına başladık. Sanıyorum 6 Ekim Perşembe gününe dek bu sorunu çözeceğiz'' dedi. 
     Ligde iyi futbol oynamalarına rağmen istedikleri sonuçları alamadıklarını ifade eden Zehiroğlu, şöyle konuştu 
     ''Ankaragücü yenilgisi sonrası Metin Yıldız ile görüşerek kendisi ile çalışmayacağımızı ilettik. Teknik direktör arayışlarımıza bugünden itibaren başladık. Şu an için henüz belirlenen bir isim yok. Takım perşembe günü toplanacak. Bu süreye kadar yeni hocamız ile anlaşacağız. Çalışmalarımıza yeni teknik direktörümüz nezaretinde başlayacağız. Hiç kimse merak etmesin. Çaykur Rizespor lige verilen arayı en iyi şekilde değerlendirecek ve çıkışa geçecektir.'' Yeşil-mavili kulübün gündeminde, teknik direktör Giray Bulak'ın olduğu öğrenildi. 
     
</TEXT>
</DOC>
