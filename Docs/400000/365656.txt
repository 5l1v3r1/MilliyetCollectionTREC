<DOC>
<DOCNO> 365656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sondun17.html </URL>
<DATE> 2005/07/30/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Türk ve Alman vatandaşlar aşırı sağcıların yapacağı yürüyüşü engelledi 
</HEADLINE>
<TEXT>

     Almanya’nın Duisburg kentinde, Türk ve Alman vatandaşları, aşırı sağcıların kent merkezinde yapmak istedikleri yürüyüşü engelledi. 
     Aşırı sağcıların "Çok kültürlülüğe hayır - Cami inşaatları durdurulsun" sloganıyla bir yürüyüş yapacaklarını haber alan Türkler ve çok sayıda Alman vatandaşı, yürüyüş yerinde toplanarak aşırı sağcıların gösteri yapmasına engel oldu. 
     Yaklaşık 300 aşırı sağcı göstericiyi engellemek için biraraya gelen 500 Türk ve Alman vatandaşından bazıları, polise direniş gösterdikleri için gözaltına alındı. 
     Bir grup karşıt görüşlü göstericinin de olay yerine gelmesi üzerine, aşırı sağcılar yürüyüş için kendilerine ayrılan sürenin sona ermesiyle dağılmak zorunda kaldılar. 
     
</TEXT>
</DOC>
