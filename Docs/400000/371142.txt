<DOC>
<DOCNO> 371142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sondun32.html </URL>
<DATE> 2005/08/19/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Irak'ta direnişe destek veren 170 yabancı öldürüldü yada yakalandı... 
</HEADLINE>
<TEXT>

     Amerikan güçlerinin, Irak’ın kuzeybatısında son 3 ayda, muhtemelen Suriye’den gelen ve direnişe destek veren 170 kadar yabancıyı öldürdüğü ya da yakaladığı bildirildi. 
     Amerikalı General David Rodriguez, telefonla yaptığı açıklamada, Musul’da son 3 ayda düzenlenen operasyonlarda Amerikan güçlerinin direnişe destek veren yüz kadar yabancıyı öldürdüğünü, 70 yabancıyı da yakaladığını belirtti. 
     Rodriguez, her ay yaklaşık 150 yabancının komşu ülkelerden Irak’a sızmayı başardığı yönündeki Irak kaynaklı bilgileri de doğrulayarak, "Yakaladıklarımızdan bazıları son aylarda düzenlenen saldırılara karışmış kişiler" dedi. 
     General Rodriguez, ayrıca Musul’da yollarda düzenlenen bombalı saldırıların sayısında yüzde 20 oranında düşüş olduğunu kaydetti. 
     ABD yönetimi, Suriye’yi, militanların Irak’a girmesine izin vermek, İran’ı da Bağdat’ta siyasi etki kazanmaya çalışmakla suçluyor. 
     
</TEXT>
</DOC>
