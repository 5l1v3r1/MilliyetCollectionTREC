<DOC>
<DOCNO> 390244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sontur25.html </URL>
<DATE> 2005/10/27/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Üsküdar-Eminönü vapurunda eylem .. 
</HEADLINE>
<TEXT>

     Eminönü’nde iskeleye yanaşan vapurun arkasına afiş asarak slogan atan 3 kişi gözaltına alındı. 
     Üsküdar-Eminönü seferini yapan vapurun arkasına, iskeleye yanaşmadan önce "Terörle Mücadele Yasa tasarısı iptal edilsin" yazılı "Ezilenlerin Sosyalist Platformu ESP " imzalı bez afiş asan bazı kişiler, slogan atmaya başladı. 
     Slogan atan bu kişiler, Eminönü İskelesi’ne yanaşan vapura giren polis tarafından engellendi ve afiş kaldırıldı. Polisin gözaltına aldığı 1’i kadın 3 kişi, vapurdan çıkartılarak emniyete götürüldü. 
     Bazı vatandaşların da eylemcilere tepki gösterdiği olayı görüntülemek isteyen basın mensupları ile İDO’nun güvenlik görevlileri arasında da kısa süreli tartışma yaşandı. 
     
</TEXT>
</DOC>
