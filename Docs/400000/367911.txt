<DOC>
<DOCNO> 367911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/guncel/axgun02.html </URL>
<DATE> 2005/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Farklı kültürler tiyatroda buluşuyor 
</HEADLINE>
<TEXT>


Bu yıl ikincisi gerçekleştirilecek olan İstanbul-Mek n-Tiyatro Festivali, 16 Ağustos'a kadar 21 ülkeden 25 tiyatro topluluğunu İstanbullu tiyatro izleyicisiyle buluşturacak 

Yasemin Bay 

İstanbul Büyükşehir Belediyesi Şehir Tiyatroları tarafından düzenlenen İstanbul-Mek n-Tiyatro Festivali'nin açılışı önceki gece Dolmabahçe Sarayı'nda verilen bir davetle yapıldı. Açılışa, İstanbul-Mek n-Tiyatro Festivali'nin proje sorumlusu Nurullah Tuncer, İstanbul Büyükşehir Belediyesi 1. Başkan Vekili İdris Güllüce, İstanbul Büyükşehir Belediyesi Şehir Tiyatroları Genel Sanat Yönetmeni Mazlum Kiper, Dikmen Gürün, Esin Afşar, Güngör Dilmen gibi tiyatro dünyasından isimler ve festivale konuk olan bazı ülkelerin temsilcileri katıldı. 

7 ayrı mek n 
Açılışta kurgu ve rejisini Eftal Gülbudak ile Ümran İnceoğlu'nun gerçekleştirdiği "Tiyatro Ateşi" üst başlığı altında gösteriler, şovlar gerçekleştirildi. 
Güllüce'nin İstanbullu tiyatro seyircisini artırmak amacıyla düzenlendiğini belirttiği festival, İstanbul'un 7 mek nında, tarihi Galata Köprüsü, Harbiye Açıkhava Tiyatrosu, Gülhane Parkı, Yerebatan Sarnıcı, Sultanahmet Meydanı, Rumeli Hisarı ve Ihlamur Kasrı'nda düzenlenecek. Gösterilerin ücretsiz izlenebileceği festivalin amaçları arasında farklı ulusların tiyatro topluluklarını bir araya getirmek de bulunuyor. 
6 aylık bir çalışmanın ürünü olan ve bu yıl ikincisi düzenlenen festivalde 21 ülkeden 25 tiyatro topluluğu oyunlarını İstanbullu tiyatro izleyicisine sunacak. Davetli olan ülkelerden Filistin, Irak, Finlandiya, Danimarka, Arnavutluk, Gürcistan, Tunus, İsveç, Türkmenistan ve Kırgızistan, ilk kez İstanbul seyircisinin karşısına çıkacak. 
'Yeniden Köprü' teması altında yapılan festival, Doğu ile Batı'yı bir araya getirecek, farklı dinleri, kültürleri ve dilleri buluşturacak. 
Festivalde, Irak harek tından sonra ilk kez bu kapsamda bir festivale katılacak olan Irak Devlet Tiyatrosu "Güle Güle Godot", Finlandiya'dan Adam Darius ve Kazimir Kolesnik'in ikili performansları olan "Bostan Korkuluğunun Ölümü", Danimarka'dan müzik, hareket ve dansın temel unsur olduğu kendilerine has bir tiyatral biçim geliştiren Batida Tiyatro Grubu'nun "Büyük Final", Norveç'ten Herstay Dans Tiyatrosu'nun "Yavaş Uç"u sahnelenecek. 

Nesin de festivalde 
Ayrıca Makedonya'dan Üsküp Türk Tiyatrosu'nun sahnelediği Aziz Nesin'in ünlü oyunu "Azizname" ve Kanada'dan gerçeküstü mizahı ile tanınan, güncel dans, fiziksel tiyatro ve komediyi birleştiren Corpus Tiyatrosu'nun "Uçanlar Sürüsü" isimli oyunlarının yanı sıra birçok eser izleyiciyle buluşacak. 


</TEXT>
</DOC>
