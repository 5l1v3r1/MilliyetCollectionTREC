<DOC>
<DOCNO> 379199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sondun18.html </URL>
<DATE> 2005/09/17/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Afganistan'da militanlar polis devriyesine pusu kurdu 3 polis öldü 
</HEADLINE>
<TEXT>

     Afganistan'ın başkenti Kabil'in yakınlarında militanlar bir polis devriyesine pusu kurdu, bir polis şefi öldü, 2 polis yaralandı. 
     İçişleri Bakanlığı sözcüsü Lütfullah Meşal, militanların, dün gece başkentin 12 kilometre güneyindeki Musayi bölgesinde kurdukları pusuda, polisleri kurşunlarla delik deşik ettiklerini söyledi. 
     Meşal, bunun uzun zamandır Kabil'in bu kadar yakınında yapılan ilk saldırı olduğunu belirterek, ''Taliban ve El Kaide sorun çıkarmak için ellerinden geleni yapıyorlar'' dedi. 
     Lütfullah Meşal, güvenlik güçlerinin 3 bombalı saldırı planını da ortaya çıkardıklarını söyledi. 
     Afganistan'ın Zabil ilinde de Taliban militanlarının bir polis devriyesine pusu kurmaları sonucu çıkan çatışmada 7 militan ölmüştü. 
     
</TEXT>
</DOC>
