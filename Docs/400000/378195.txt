<DOC>
<DOCNO> 378195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sonyas05.html </URL>
<DATE> 2005/09/13/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Çin, 2008 Olimpiyatları'nı ucuza yapacak 
</HEADLINE>
<TEXT>

     
     Levent ULUÇER PEKİN, DHA 
     
ÇİN'de düzenlenecek 2008 Pekin Olimpiyatları'nın, Yunanistan 2004 Olimpiyatları'nda harcanan paranın yarısından daha az bir maliyete yapılacağı açıklandı. 
     Pekin Olimpiyat Organizasyon Komitesi, 2008’de yapılacak olimpiyat oyunları için bir önceki olimpiyatların yapıldığı Atina’dan daha az para harcanacağını, bütçenin buna göre planlandığını açıkladı. 2004 Yunanistan Olimpiyatları'nın 2.4 milyar dolara mal olduğunu anımsatan Komite yetkilileri, kendilerinin olimpiyatlar için 1 milyar 609 milyon dolar harcayacaklarını belirtti. Komite, 16 milyon dolar kar beklediklerini kaydederek, 1 milyar 625 milyon dolar gelir beklediklerini belirtti. 
     Pekin’deki organizatörler tutumlu olimpiyatlar ilkesini izleyeceklerini belirttiler. Organizasyondan sorumlu bir yetkili, Şimdi k ğıdın her iki yüzünü de kullanmaya başladık'' dedi. 
     
</TEXT>
</DOC>
