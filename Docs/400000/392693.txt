<DOC>
<DOCNO> 392693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/yasam/yas05.html </URL>
<DATE> 2005/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
PERA FEST, Yerasimos ve Deleon'un anısına 
</HEADLINE>
<TEXT>


"PERA FEST 4. Uluslararası Beyoğlu Buluşması", yitirdiğimiz kültür adamları Stefanos Yerasimos ile Jak Deleon'un anısına ithaf edildi 


Bu yıl dördüncü yaşına basan "PERA FEST" 12- 20 Kasım 2005 tarihleri arasında düzenlenecek. 
Beyoğlu'nun tarihsel mirası ve kültürel çeşitliliğini yansıtmayı ve farklı kültürler arasındaki iletişimi sağlamayı amaçlayan "PERA FEST 2005" çerçevesinde, 9 gün boyunca 53 etkinlik gerçekleştirilecek. Yunanistan'dan Savina Yannatou, Primavera en Thessalonika, Stigma Swing Dixie Band gibi ünlü sanatçı ve grupların yanı sıra, Fransa Migueu Montanaro , İsrail Ruth Yaakov, Yinon Muallem , İtalya Miriam Magenci , Almanya Roberto Ciuli , İran Zhubin Kalhor ve Irak'tan Muhamed Alnuma gelecek sanatçılar da İstanbul seyircisiyle buluşacak. Festivalde tiyatro oyunları, söyleşiler, sergiler, film gösterimleri ve geziler de düzenlenecek. 
Stefanos Yerasimos ile Jak Deleon'un anısına ithaf edilen festival, İstanbul Büyükşehir Belediyesi, Kültürlerarası İletişim Derneği ve PPR tarafından, Beyoğlu Belediyesi, İstanbul Bilgi Üniversitesi ve Beyoğlu'nda yerleşik kültür-sanat kurumlarının yanı sıra Olympic Havayolları, The Madison Hotel işbirliğiyle gerçekleştiriliyor. Festivalin açılış konserinin biletleri Biletix'ten satılıyor, diğer etkinliklerin biletleri etkinlik mek nlarından sağlanabiliyor. Pek çok etkinliğe ise katılım serbest. 
www.piproduction.org 


</TEXT>
</DOC>
