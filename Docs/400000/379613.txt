<DOC>
<DOCNO> 379613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sondun31.html </URL>
<DATE> 2005/09/19/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Merkel Hükümeti kurma görevi açıkça bize verildi 
</HEADLINE>
<TEXT>

     Alman Hıristiyan Demokrat Birlik Partisi CDU Genel Başkanı Angela Merkel, vatandaşların oylarıyla hükümeti kurma görevini açıkça kendilerine verdiklerini söyledi. 
     Merkel, Sosyal Demokrat Parti SPD ile oy farkının yaklaşık 470 bin olduğunu belirterek, ''Hükümeti kurma görevi açıkça bize verilmiştir'' dedi. 
     Angela Merkel, Sol Parti dışında tüm partilerle koalisyon görüşmeleri yapacaklarını tekrarladı. 
     Hıristiyan Sosyal Birlik Partisi CSU Genel Başkanı Edmund Stoiber ise Gerhard Schröder'in yönetiminde kurulacak bir büyük koalisyonu kabul etmeyeceklerini açıkladı. 
     SPD Genel Başkanı Franz Müntefering de koalisyon görüşmelerinde bulunma isteklerini resmen Merkel, Stoiber, Hür Demokrat Parti FDP Genel Başkanı Guido Westerwelle ve Birlik 90 Yeşiller yönetimine ilettiğini bildirdi. 
     Müntefering, CDU'dan tekliflerine olumlu sinyal aldıklarını ve gelecek günlerde bu partiyle görüşmelere başlayabileceklerini kaydetti. 
     
</TEXT>
</DOC>
