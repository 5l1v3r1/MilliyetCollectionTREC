<DOC>
<DOCNO> 368892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sondun29.html </URL>
<DATE> 2005/08/11/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
İsrail Gazze'den çekilme olaysız olmayacak 
</HEADLINE>
<TEXT>

     İsrail güvenlik yetkilileri, Yahudi yerleşimcilerin Gazze’den çekilişlerinin olaysız geçmeyeceği uyarısında bulundu. 
     Jerusalem Post gazetesine göre, İsrail Güvenlik Ajansı Shin Bet, geri çekilme sürecinin olaysız geçmeyeceğini ve güvenlik güçlerinin sert bir direnişle karşılaşabileceğini söyledi. 
     Yetkililer, şu an ellerine ulaşmış şiddet içeren bir direniş planı bilgisinin bulunmadığını, ancak sürecin sorunsuz geçmesinin de beklenmediğini kaydetti. 
     Özellikle radikal Yahudi yerleşimcilere dikkat çekilen uyarıda, ortamın çok gergin olacağı, bir tek yerleşimcinin harekete geçmesinin bile kitlenin saldırganlaşmasına neden olabileceğine dikkat çekildi. 
     Gazze Şeridi’nin kuzeyinde yer alan Nisanit, Dugit ve Elei Sinai gibi yerleşim noktaları İsrail güvenlik güçlerince daha az sorunlu görülüyor zira burada yaşayan Yahudi yerleşimcilerin neridiyse tamamı yaşadıları yeri terk etti ya da ayrılma hazırlıklarına başladı. 
     Güvenlik güçlerini asıl tedirgin eden yerleşim noktaları ise Shirat Hayam, Gush Katif ve Kfar Darom yerleşim bölgeleri olduğu, çünkü buralara birkaç hafta içinde çok sayıda aşırı sağcı çekilme karşıtı eylemcinin girdiği ifade edildi. Bu eylemcilerin, çekilme sırasında şiddete başvurmasına kesin gözüyle bakılıyor. 
     Geçtiğimiz haftalara İsrailli yetkililer farklı gruplara bağlı yerleşimcileri ziyaret ederek çekilme sürecinin daha rahat yaşanması için bir dizi görüşme yaptı. 
     Askeri yetkililer, bu görüşmeler sırasında ordunun yerleşimcilere evlerinden başları dik bir biçimde ayrılmaları için her şekilde yardım etmeye hazır olduğunu aktardı. 
     İsral güvenik yetkililerini Filistinli örgütler de endişelendiriyor. İsrail güvenlik güçleri, Hamas’ın çekilme süresince saldırı yapmayacağını açıklamasına rağmen örgütün fikir değiştirebileceği uyarısında bulundu. 
     
</TEXT>
</DOC>
