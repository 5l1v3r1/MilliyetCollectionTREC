<DOC>
<DOCNO> 374959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/yasam/yas03.html </URL>
<DATE> 2005/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Van Gölü'nde yazlık istilası 
</HEADLINE>
<TEXT>


Van Gölü sahiline yüzlerce kaçak villa yapıldığını belirten Van Kültür ve Turizm Müdürü, "Tel örgü çekip devletin malını sahipleniyorlar" dedi 


Van Kültür ve Turizm Müdürü İzzet Kütükoğlu, Van Gölü kıyısındaki yüzlerce yazlığın Kıyı Koruma Kanunu'na göre sahilden en az 100 metre uzaklıkta bulunması gerekirken sıfır mesafede yapıldığını belirterek, "Üstelik birçoğu kanalizasyon şebekesi olmadığı için atıklarını göle boşaltıyor" diye isyan etti. 
50 ile 100 bin YTL arasında değişen fiyatlarla satılan villaların birçoğunun kaçak inşa edildiğini vurgulayan Kütükoğlu, "Sahil şeridi tapulanamaz. Buralar devlet arazisidir ve herkesin ortak malıdır" dedi. 
Belediye sınırları içinde yer almayan köylerde, Kültür ve Turizm, Çevre ve Orman ile Tarım müdürlüklerinin vereceği iznin yanı sıra, Bayındırlık ve İsk n Müdürlüğü'nden ruhsat alınması gerektiğine dikkati çeken Kütükoğlu, şöyle devam etti 

Kumsallara el konulmuş 
"Yazlıkların bulunduğu sahil tel örgülerle çevrilerek, kumsallara el konulmuş. İnsanların devlet arazilerini sahiplenmesi kanuna aykırı. Bunun önüne geçilebilmesi için tüm kurumların birlikte hareket etmesi gerekir." 
Bayındırlık ve İsk n İl Müdürü Burhan Erez de göle sıfır mesafedeki birçok yazlığın, yıllar önce ruhsatsız olarak inşa edildiğini, ancak yeni binaların Kıyı Koruma Kanunu'na göre inşa edildiğini savundu. 




</TEXT>
</DOC>
