<DOC>
<DOCNO> 368288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sondun22.html </URL>
<DATE> 2005/08/09/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Bağdat Belediye Başkanı görevden alındı... 
</HEADLINE>
<TEXT>

     Irak'ın başkenti Bağdat'ın Belediye Başkanı Alaa El Tamimi'nin görevden alındığı bildirildi. 
     Hükümet sözcüsü Lais Kubba, El Tamimi'nin vilayet meclisi tarafından dün görevden aldığını söyledi, ancak görevden almanın gerekçesini açıklamadı. 
     Kubba, şu anda kentin idaresinin, başkentin çevresindeki bazı kasabaları da kapsayan Bağdat vilayetinin valisi tarafından yürütüldüğünü belirtti. 
     Sözcü, vilayet meclisinin belediye başkanlığına Cabir İssavi'yi aday gösterdiğini, ancak bu konuda nihai karara varılmadığını da kaydetti. 
     Irak'ın güneyindeki Samava kentinin belediye başkanının da belediyenin verdiği hizmetlerden memnun olmayan vatandaşların gösterileri üzerine, belediye meclisinin baskısıyla istifa ettiği açıklanmıştı. 
     
</TEXT>
</DOC>
