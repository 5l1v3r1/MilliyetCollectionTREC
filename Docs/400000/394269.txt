<DOC>
<DOCNO> 394269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/siyaset/axsiy01.html </URL>
<DATE> 2005/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Rehn Frene basarız 
</HEADLINE>
<TEXT>


AB Komisyonu Genişlemeden Sorumlu Üyesi Olli Rehn, "İşkenceyi sona erdirme alanında ciddi ilerleme görmediğimiz takdirde, müzakereleri kesmekte tereddüt etmeyiz" dedi 

DIŞ HABERLER SERVİSİ 


AB Komisyonu'nun Genişlemeden Sorumlu Üyesi Olli Rehn, Türkiye'de işkenceyi sona erdirme konusunda ciddi ilerlemeler olmadığı takdirde, "üyelik müzakerelerinde frene basmakta tereddüt etmeyeceklerini" söyledi. 
Rehn, Almanya'da yayımlanan Handelsblatt gazetesine verdiği demeçte, Türkiye'nin AB üyeliği konusuna değinerek, "işkenceyi sona erdirmenin AB'nin kısa vadedeki önceliklerinden biri olduğunu" belirtti. 

'Hedef değişmez' 
Rehn, "Ciddi ve sürekli devam eden insan hakları ihlalleri olursa, müzakereleri kesmekte tereddüt etmeyiz" dedi. 
Müzakerelerinin hedefinin tam üyelik olduğunu, ancak görüşmelerin sonucunun garanti edilemeyeceğini söyleyen Rehn, "Bu yolculuğun bizi oraya götüreceğinden emin olamayız, ama hedef açık ve değişmez" dedi. 
Rehn sözlerini şöyle sürdürdü 
"Türkiye'nin yüzüne ekim ayında kapıyı çarpsaydık, bu sadece eski komünistleri ve eski aşırı dincileri güçlendirirdi. Bu sayede Türkiye'de Avrupa için çaba harcayan çevreleri güçlendiriyoruz." 
Rehn, Pamuk'un yargılanmasını da "kışkırtıcılık" olarak niteledi. 




</TEXT>
</DOC>
