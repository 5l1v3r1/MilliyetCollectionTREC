<DOC>
<DOCNO> 380708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/astro/index.html </URL>
<DATE> 2005/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sonbahar başlıyor 
</HEADLINE>
<TEXT>


Bugün Güneş Terazi burcuna geçiyor ve sonbahar başlıyor. Hareket, iletişim ve zihinsel konular açısından son derece verimli bir gündeyiz. Olaylara yenilikçi bir gözle bakabileceğiz. Uyumlu olmak kazanç getirecek. 
Koç'lar hafta sonu yaklaşırken hızlı bir başlangıç yapıyorlar. Yakın çevrelerinde bolca iletişim ve hareket var. Kardeşlerle ilişkilerine ise dikkat etmeliler. Boğa'lar bugün para konusunda dikkatli olmalılar, aksi halde beklenmedik kayıplar yaşanabilir. Sezgilerini 
kullanarak yeni kararlar alabilirler ama bekledikleri paralarda gecikmeler göz ardı edilmemeli. İkizler öne çıkabilecekleri bir günde olacaklar. Kendilerini iyi ifade edebiliyorlar fakat tartışmaya girmeye de eğilimliler. Kişisel isteklerde kararlılık gerekiyor. Yengeç'ler duygusal açıdan huzursuz ve endişeli olacaklar. Ummadıkları gecikmeler onları zorlayabilir. İyimserliklerini korumalılar. Aslan'lar yapıcı yaklaşımları ile girişimlerinden olumlu sonuçlar alacaklar. İyimser planları dostlardan destek görürken, arkadaşlıklar canlandırıcı olacak. Başak'lar iş konularında yüklü bir gündeme sahipler. Aniden gelişen olaylara duygusal tepki vermekten kaçınmalı ve kariyer konusundaki olumlu gelişmeleri yakından izlemeliler. 
Terazi'ler pozitif enerjilerini pek çok konuda kullanabilirler. Duygusal açıdan ise fevri davranışlardan kaçınmak ve eğitimle ilgili konularda yeni deneyimlere açık olmalılar. Akrep'ler kendilerine daha fazla önem vermeli. Göz ardı ettikleri konular onları uğraştırabilir. Ortaklaşa konularda ise daha temkinli olunmalı. Yay'lar ikili ilişkiler konusunda hassaslık gösterebilirler. Pek çok konuda tutarlı olmalı ve dikkatlerini ortaklaşa projelere yöneltmeliler. Oğlak'lar iş hayatında verimli olabilecekler. Ancak, ertelenen birtakım işlere de öncelik verilmeli. Sağlık konusu dikkat gerektirebilir. Kova'lar gerginliklerini çok kolay üzerlerinden atacaklar. Yaratıcı enerjileri onlara heyecan verirken, aşkta mutlu olmaları çok kolay. Balık'lar bugün amaçlarına yakın durabilir ve bu yönde yeni adımlar atabilirler. Arkadaşlarla paylaşımlar onları mutlu ediyor. 
</TEXT>
</DOC>
