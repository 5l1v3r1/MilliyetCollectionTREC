<DOC>
<DOCNO> 358391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sonspo03.html </URL>
<DATE> 2005/07/05/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
İnter transferde bombayı patlattı 
</HEADLINE>
<TEXT>

     Transfer döneminin hareketli takımlarından Inter, Milan ve Chelsea’nin takibindeki genç golcü için düğmeye bastı. Başkan Moratti, transferi bitirmek üzere... 
     
     Yeşil ışık yaktılar 
     Inter, ezeli rakibi Milan’a transferde büyük çalım atmaya hazırlanıyor... Geçen sezon İtalya Kupası’nı kazanmasına karşın ligde üçüncü sırada kalan Lacivert - Siyahlı ekip, Parma’nın golcüsü Alberto Gilardino’ya kancayı attı. Milan Teknik Direktörü Carlo Ancelotti’nin ısrarla istediği ve mayıs ayından bu yana Milano ekibinin transferi sonuçlandırmaya çalıştığı milli futbolcunun kulübü Parma da Inter’e yeşil ışık yaktı. 
     
     Bir adım öndeler’ 
     Parma’nın sahibi Cinquini, Inter’in Chelsea ve Parma’ya oranla transferi bitirmeye daha yakın olduğunu söyleyip, Başkan Massimo Moratti’yle görüştüm. Kendisiyle iyi bir ilişkimiz var. Inter, taleplerimizi yerine getirebilecek kadar büyük bir kulüp'' diye konuştu. Bu flaş habere geniş yer ayıran İtalyan gazeteleri, Lacivert - Siyahlılar’ın Gilardino için Parma’ya 25 milyon Euro’luk büyük bir teklif yaptığını öne sürdü. 
     
</TEXT>
</DOC>
