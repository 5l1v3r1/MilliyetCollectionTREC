<DOC>
<DOCNO> 357320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/soneko11.html </URL>
<DATE> 2005/07/01/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Türk Telekom özelleştirmesinde zarflar açılıyor... 
</HEADLINE>
<TEXT>

     Türk Telekom'un yüzde 55 oranındaki hissesinin özelleştirilmesi ihalesinde fiyat teklif zarfları, saat 10.00'da açılacak. 
     Özelleştirme İdaresi Başkanlığı'ndan yapılan yazılı açıklamaya göre, teklif zarflarının açılması Hazine'de gerçekleştirilecek. 
     Özelleştirme İdaresi Başkanı Metin Kilci'nin Komisyon Başkanlığı'nda gerçekleştirilmesi beklenen ihalede, 4 ortak girişim grubunun teklifleri yarışacak. 
     
     İHALE PROSEDÜRÜ NASIL OLACAK 

     Özelleştirme İdaresi Başkanlığı'ndan yapılan yazılı açıklamada, ihale prosedürü konusunda da bilgi verildi. 
     Buna göre ihalede, İhale Komisyonu Başkanı açılışı yapacak ve İhale Komisyonu üyelerini tanıtacak. Daha sonra ihalede hazır bulunan teklif sahiplerinin yetkili temsilcilerinin kimlik kontrolü yapılacak ve İhale Komisyonu tarafından onaylanacak tutanakla tespit edilecek. 
     Komisyon Başkanı tarafından ihalede izlenecek usule ilişkin bilginin verilmesinin ardından, buna ilişkin tutanak tanzim edilecek ve teklif sahipleri ve İhale Komisyonu tarafından imzalanacak. 
     Teklifler açılmadan önce, teklif sahipleri dışındakiler ihale salonu dışına alınacaklar. İhale Komisyonu tarafından teklif zarfları veriliş sırasına göre açılacak ve Komisyon tarafından tutanakla tespit edildikten sonra hazır bulunan teklif sahiplerinin huzurunda okunacak. 
     Tekliflerin okunmasından sonra Komisyon kararı açıklanacak. Komisyon kararına ilişkin olarak toplantı sonrasında basın açıklaması yapılacak. 
     
     4 KONSİYUM TEKLİF VERMİŞTİ 

     Bu arada Telekom ihalesine, Koç Holding Ortak Girişim Grubu, Oger Telecoms Ortak Girişim grubu, Etisalat Ortak Girişim Grubu ile Turktell Ortak Girişim Grubu'nun teklif vermişti. 
     Söz konusu Ortak Girişim grupları ile bunlara dahil firmalar şöyle 
     1- Etisalat Ortak Girişim Grubu 
     -Cetel-Çalık Enerji Telekomünikasyon A.Ş -Dubai Islamic Bank -Abu Dhabi National Insurance Company -Etisalat-Emirates Telecommunications Corporation 2-Koç Holding Ortak Girişim Grubu 
     -Koç Holding A.Ş -The Carlyle Group L.L.C 3- Oger Telecoms Ortak Girişim Gurubu 
     -Oger Telecom L.L.C -Saudi Oger Ltd. 
     4- Turktell Ortak Girişim Grubu 
     -Turktell Bilişim Servisleri A.Ş. 
     -Gen-Pa Telekomünikasyon ve İletişim Hizmetleri Sanayi ve Ticaret A.Ş. 
     -Tekofaks Ofis ve Haberleşme Ürünleri Pazarlama A.Ş. 
     -Kurtson Maden ve Sanayi İşletmeleri A.Ş. 

     
</TEXT>
</DOC>
