<DOC>
<DOCNO> 364038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sondun32.html </URL>
<DATE> 2005/07/25/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
İngiliz polisi, iki zanlının adını açıkladı... 
</HEADLINE>
<TEXT>

     İngiliz polisi, Londra'da 21 Temmuz'da meydana gelen bombalı saldırı girişimleriyle ilgili 4 zanlıdan ikisinin adını açıkladı. 
     Londra Metropolitan Polis Teşkilatı'nın terörle mücadele birimi şefi Peter Clarke, geçen Perşembe günü düzenlenen saldırılarda şüphelilerden birisinin 27 yaşındaki Muktar Muhammed Sait ya da Muktar Sait İbrahim, diğerinin de 24 yaşındaki Yasin Hasan Ömer olduğunu söyledi. 
     Bu zanlıların yeni resimlerini de yayımlayan Clarke, ayrıca Londra'nın batısındaki bir parkta saldırılarda kullanılana benzeyen beşinci bir bombanın daha bulunduğunu doğruladı. 
     
     2 KİŞİ DAHA TUTUKLANDI 

     Öte yandan, İngiliz polisi, Londra'da 21 Temmuz'daki saldırı girişimleriyle ilgili olarak 2 kişinin daha tutuklandığını açıkladı. 
     Metropolitan Polis Teşkilatı, söz konusu saldırı girişimleriyle bağlantılı olarak tutuklananların sayısının 5'e yükseldiğini bildirdi. 
     Polis, zanlıların nerede tutuklandığına dair ayrıntı vermedi. 
     İngiliz polisi, Londra'da 21 Temmuz'daki saldırı girişimleriyle ilgili 4 zanlıdan ikisinin kimliklerini, 27 yaşındaki Muktar Muhammed Sait ya da Muktar Sait İbrahim ve 24 yaşındaki Yasin Hasan Ömer olarak açıklamıştı. 
     
</TEXT>
</DOC>
