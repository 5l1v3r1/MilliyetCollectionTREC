<DOC>
<DOCNO> 351158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/ekonomi/eko05.html </URL>
<DATE> 2005/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Citigroup'a, Enron nedeniyle 2 milyar dolarlık ceza 
</HEADLINE>
<TEXT>



Dünyanın en büyük finans kuruluşlarından Citigroup, muhasebe skandalları sonucunda iflas eden ABD'li enerji devi Enron'un batışından sorumlu tutularak, 2 milyar dolar tazminat cezasına çarptırıldı. Enron'un iflasından sonra şirket çalışanları, kreditörleri ve yatırımcıları tarafından açılan tazminat davasında Citigroup yönetimi, şirketin finans yöneticileri bir dizi yolsuzluğa karışmak ve sahtekarlıkları gizli tutmaktan suçlu bulundu. Citigroup böylelikle Enron'un yatırımcılarına rekor tazminat ödemek zorunda kalacak. Enron'a karşı açılmış davalar arasında en büyük tazminat davasına çarptırılan Citigroup, bundan önce de muhasebe sahtekarlıkları sonucu iflas eden Worldcom şirketi çalışanlarına benzer sebeplerden dolayı 2.6 milyar dolar ödemek zorunda kalmıştı. 


</TEXT>
</DOC>
