<DOC>
<DOCNO> 361650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/soneko03.html </URL>
<DATE> 2005/07/16/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
ABD'de haziran ayı Tüfe oranları açıklandı 
</HEADLINE>
<TEXT>

     ABD’de haziran ayı tüketici fiyat endeksi değişiklik göstermedi. 
     Beklentiler yüzde 0.3 olurken, bir önceki ayın tüketici fiyat endeksi yüzde 0.1 olmuştu. 
     Perakende satışlar ise haziran ayında beklentilerin üstünde çıkarak yüzde 1.7 arttı. 
     Tüketici talebinin korunduğu ABD ekonomisinde haziran ayında petrol fiyatlarına bağlı olarak enerji fiyatlarının gerilemesi, enflasyonun değişmemesinde etkili oldu. 
     ABD Merkez Bankası’nın kademeli olarak gerçekleştirdiği faiz artırımları ile gösterge faizleri yüzde 3.25 seviyesine çekmesine karşılık tüketici talepleri de ABD'de artmaya devam ediyor. 
     Bu artışta büyümeye bağlı olarak yapılan yatırımlarla istihdam ve ücret düzeyindeki artış etkili olmakta. 
     
     Otomobil talebi artıyor 
     Global ekonomide petrol fiyatlarının yüksek düzeyine bağlı olarak büyüme ivmesinin azalması ise istihdam ve ücretlerdeki bu olumlu seyrin olumsuz etkilenmesine neden olabilir. 
     Gıda fiyatlarının artmasına karşılık enflasyonun değişmemesinde enerji fiyatlarının haziran ayında gerilemesi etkili oldu. 
     Yine petrol fiyatlarının mayıs ayına göre haziran ayında daha sakin bir seyir izlemesi, otomobil talebini arttırdı. 
     Buna bağlı olarak haziran ayında otomobil satışlarında yüzde 4,8’lik yükseliş gösterdi. 
     Uzmanlar, petrol fiyatlarının halen yüksek bir düzeyde seyretmesine bağlı olarak otomobildeki bu talebin kısa vadeli olabilceğine dikkati çekiyor. 
     
</TEXT>
</DOC>
