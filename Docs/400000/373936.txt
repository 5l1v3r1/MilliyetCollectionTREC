<DOC>
<DOCNO> 373936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sontur68.html </URL>
<DATE> 2005/08/29/ </DATE>
<TIME> 23.55 </TIME>
<AUTHOR>  </AUTHOR>
<HEADLINE>
Edirne'de tarihi bina yandı... 
</HEADLINE>
<TEXT>

     Edirne’de, iki katlı tarihi bir bina yandı. 
     Edinilen bilgiye göre, Zindanaltı Caddesi’nde Ali Destanoğlu’na ait tarihi iki katlı ahşap binada, henüz belirlenemeyen nedenle yangın çıktı. 
     Kısa sürede alevlerin büyümesi üzerine, polis ekipleri çevrede geniş güvenlik önlemi aldı. Yolu kısa bir süre trafiğe kapatan polis ekipleri, yangını izleyen vatandaşları olay yerinden uzaklaştırdı. 
     Edirne Belediye Başkanlığı İtfaiyesi’nin 3 araçla müdahale ettiği yangın, kısa sürede kontrol altına alınarak söndürüldü. Bina tamamen yanarak, kullanılamaz hale geldi. 
     Destanoğlu, AA muhabirine yaptığı açıklamada, binayı 7 ay önce aldığını, onarım için ruhsatın verilmesini beklediğini söyledi. 
     
</TEXT>
</DOC>
