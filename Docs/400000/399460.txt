<DOC>
<DOCNO> 399460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/ekonomi/eko02.html </URL>
<DATE> 2005/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıra kayıt dışı paketinde 
</HEADLINE>
<TEXT>


Vergi Konseyi Başkanı Mustafa Uysal, hükümet tarafından açıklanan yeni kurumlar vergisi uygulamalarından sonra sıranın kayıt dışılığı önleme paketine geldiğini söyledi 

KADİFE ŞAHİN 

Kurumlar vergisi düzenlemelerinin 'Avrupa Birliği Sürecinde Kayıtlı Ekonomiye Geçiş Programı'nın ilk adamı olduğunu bildiren Vergi Konseyi Başkanı Mustafa Uysal, ikinci adamın 2006'nın ilk yarısında tamamlanması planlanan kayıt dışılığı önleme paketi ile geleceğini açıkladı. 

Tek vergi hazırlığı 
Uysal, böylece beş yıllık bir dönemde Türkiye'nin adım adım tüm vergilerde tek orana gelebileceğini söyledi. Kurumlar vergisi düzenlemelerinin Türkiye'de vergi uygulamalarının uluslararası standartlarda vergi tabanınında yaygınlığını sağlayacağını anlatan Uysal, "Beş yıl gibi bir dönemde katma değer vergisi, kurumlar vergisi ve gelir vergisinde tek bir orana gelebiliriz" dedi. 

Hedef Doğu Avrupa 
Kayıt dışılık paketinde özünde yapılacak düzenlemelerin vergi konuları dışında yan düzenlemeler olarak görülen ancak özünde ana mevzuatı oluşturan konular olduğunu ifade eden Uysal, şöyle konuştu "Örneğin, emlak vergilerinde düzenlemeler olacak. Yeminli mali müşavirlerin yetkilerine yönelik çalışmalar yapılacak. Belki kayıt dışılık ile ilgili görülmeyebilir ama taşımacılık alanında düzenlemeler olacak. İnsan, eşya ve mal taşımacılığında kayıt dışılık önlenecek." 
Kurumlar vergisindeki düzenlemlerde yabancı sermaye yatırımlarında Türkiye ile rekabette olan Doğu Avrupa ülkelerinin hedef alındığını belirten Uysal, yeni düzenlemelerin Türkiye'yi daha cazip hale getireceğini söyledi. 
Vergi Kanunu'nda madde sayısını yarıya indirerek yatırımcıların eleştirilerine neden olan uygulamaları kaldırdıklarını da kaydeden Uysal, "Düzenlemelerde, uluslararası şirketlerin borç verirken, Türkiye'den ihracat yaparken ve hammadde ithal ederken erittikleri vergi kayıpları de önlenecek" dedi. 


</TEXT>
</DOC>
