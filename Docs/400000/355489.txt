<DOC>
<DOCNO> 355489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/son/sontur35.html </URL>
<DATE> 2005/06/25/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Oğlunu polise ihbar etti... 
</HEADLINE>
<TEXT>

     Kahramanmaraş’ın Afşin İlçesi’nde, bir baba evinin bahçesine dişi hintkeneviri eken oğlunu polise ihbar etti. 
     Edinilen bilgiye göre, kimliği açıklanmayan bir kişi, Afşin Emniyet Müdürlüğü’ne gelerek oğlu M.S’nin 23 , evinin bahçesine dişi hintkeneviri ektiği ihbarında bulundu. 
     İhbar üzerine harekete geçen polis ekipleri, M.S’nin Yeşilyurt Mahallesi’nde bulunan evinin bahçesinde 17 kök dişi hintkeneviri buldu. 
     Babasının şikayetine sinirlenen M.S, olaydan sonra babasının evine gidip bir çok eşyayı kırdıktan sonra kaçtı. 
     Yetkililer, evin bahçesinde bulunan dişi hintkenevirlerinin yakılarak imha edildiğini, M.S’nin yakalanmasına çalışıldığını bildirdiler. 
     
</TEXT>
</DOC>
