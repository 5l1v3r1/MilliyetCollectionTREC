<DOC>
<DOCNO> 375484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/siyaset/siy02.html </URL>
<DATE> 2005/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, AB'yi tehdit etti 
</HEADLINE>
<TEXT>


HİLAL YILMAZ DHA, ANKARA ANKA 


Türkiye'nin, AB'nin, müzakerelere başlamadan önce Türkiye'nin önüne yeni koşullar getirme eğilimine sert tepki göstermesi, başta İngiltere olmak üzere Avrupa basınında geniş yankı buldu. 
Başbakan Erdoğan'ın "Vereceğimiz bir şey kalmadı", Dışişleri Bakanı Gül'ün de "Yeni koşul gelirse, çeker gideriz" açıklamalarıyla ilgili değerlendirmeler şöyle 
İngiliz The Guardian gazetesi, "Türkiye, ya hep ya hiç diyor" başlıklı haberinde, Ankara'nın AB'nin tam ortaklık dışında bir şey teklif etmesi durumunda 40 yıllık AB rüyasından vazgeçme tehdidinde bulunduğunu yazdı. Erdoğan'ın İtalya'da, "Bazı Avrupa ülkeleri tribünlere oynuyor" şeklindeki açıklamasının da Gül'ün demecini kuvvetlendirdiğini ifade eden gazete, bu söylemlerle, imtiyazlı ortaklıkta ısrar eden Alman Hıristiyan Demokrat Birliği Partisi lideri Angele Markel'in hedef alındığını yazdı.The Times da, "Türkiye'nin öfkesi İngiltere için sınav niteliğinde" değerlendirmesinde bulundu. Avrupa'daki bazı çatlak sesler nedeniyle Türkiye'de hayal kırıklığı ve AB karşıtlığının yükselişe geçtiğine dikkat çekilen haberde, Ankara'nın, müzakerelerin başlaması için daha fazla koşul öne sürülmesi durumunda "çekip gitme" tehdidi savurduğu vurgulandı."Türkiye yeni koşullar karşısında AB'ye sırtını çevirmekle tehdit etti" başlığını kullanan The Independent, bu tehdidin ardından Türkiye'nin AB geleceğinin ciddi bir şüphe altında kaldığını savundu.Alman Deutsche Welle'nin internet sitesinde, Türkiye'nin çıkışının, seçimler öncesindeki Almanya için de önemli olduğu kaydedildi. 



</TEXT>
</DOC>
