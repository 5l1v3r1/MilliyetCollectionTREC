<DOC>
<DOCNO> 379049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sontur22.html </URL>
<DATE> 2005/09/16/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
'Ablamı açık giyindiği için öldürdüm' 
</HEADLINE>
<TEXT>

     Neşet KARADAĞ DHA 

ADANA’da, ablası 28 yaşındaki Hilal Yardım’ı sopa ve bıçakla öldürdükten sonra cesedini 5 gün boyunca banyoda saklayan 23 yaşındaki Numan Yardım, ağırlaştırılmış ömür boyu hapis cezası istemiyle yargılanmaya başladı. Yardım, Ablamı açık giyindiği ve erkeklerle gezdiği için öldürdüm" diyerek suçunu itiraf etti. 
     Yavuzlar Mahallesi 5'inci Sokak'ta oturan Numan Yardım, 2 ay önce tartıştığı ablası Numan Yardım'ı öldürdü ve cesedi banyoya sakladı. Cinayet, yaylada yaşayan baba 68 yaşındaki baba Hasan Yardım'ın 5 gün sonra eve gelmesiyle ortaya çıktı. Katil zanlısı kardeş sorgusunun ardından tutuklandı. 
     Adana 5’inci Ağır Ceza Mahkemesi’nde ömür boyu hapis istemiyle yargılanmasına başlanan Numan Yardım ablasını öldürdüğüne pişman olduğunu söyledi. Tutuklandığı nöbetçi mahkemede verdiği ifadelerinin aynen geçerli olduğunu söyleyen Yardım, söyleyecek başka şeyi olmadığını belirtti. 
     
      Abla katili Numan Yardım nöbetçi mahkemedeki ifadesinde babasının ve üvey annesinin yaylaya gittiğini, ağabeşinin ise İstanbul'da çalıştığını belirterek cinayeti şöyle anlatmıştı 
     Ablamla evde kalıyordum. Çok açık giyindiği için tartıştık. Sık sık telefonla konuşmalar yapıyordu. Ablam o gün Mersin’e gideceğini ve 3 gün kalacağını söyledi. Mersin’de tanıdığımız kimse olmadığını söyleyince, Bir arkadaşımın yanında kalacağım’ dedi. Ben de, Ya birlikte yaylaya gideceğiz ya da İstanbul’a ağabeyimin yanına gidersin’ dedim. İzin vermeyince sinirlenip sopayla bana saldırdı. Sopayı elinden alıp kafasına vurdum. Kafası kanamaya başladı. Banyoya götürüp kafasını yıkarken yine tartıştık. Ağabeyim kendisine İstanbul’da iş bulmuştu oraya gitmesini söyledim. Bu kez, Bir gecede 2- 3 bin YTL kazanırım’ deyince beynimden vurulmuşa döndüm. Sırtından bıçakladım. Öldüğünü anlayınca üzerini yorganla örttüm.'' Yardım, akli dengesinin yerinde olup olmadığının belirlenmesi için Adana Ruh ve Sinir Hastalıkları Hastanesi’ne sevk edildi. Duruşma, tanıkların dinlenmesi için ertelendi. 
     
</TEXT>
</DOC>
