<DOC>
<DOCNO> 368013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/soneko03.html </URL>
<DATE> 2005/08/08/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Memura 2006 umudu 
</HEADLINE>
<TEXT>

     Süleyman EKİN DHA 

DEVLET Bakanı ve Başbakan Yardımcısı Mehmet Ali Şahin, hiçbir zaman çalışanlarını enflasyonun altında bir ücretle karşı karşıya bırakmadıklarını belirterek, 2006 yılıyla ilgili memurlarımızı nispeten rahatlatacak düzenleme yapmayı düşünüyoruz'' dedi. 
     Antalya Büyükşehir Belediyesi tarafından düzenlenen 1'inci Feslikan Yaylası Şenlikleri ve Yağlı Güreşleri'ne katılan Devlet Bakanı ve Başbakan Yardımcısı Mehmet Ali Şahin, gelecek yıl memurları nispeten rahatlatacak düzenleme yapacaklarını müjdeledi. Şahin, Hiçbir zaman çalışanlarımızı enflasyonun altında bir ücretle karşı karşıya bırakmadık, bırakmayacağız'' dedi. 
     Şahin, güreş alanını dolduran vatandaşları selamladıktan sonra güreşlere katılacak pehlivanlarla bir süre sohbet etti. Pehlivanların kura çekimini yapan Bakan Şahin, aralarında Cengiz Elbeye ve Ahmet Taşçı’nın da bulunduğu 32 başpehlivanla hatıra fotoğrafı çektirdi. Mehmet Ali Şahin, kura çekiminin ardından, kamu personelinin maaş düzenlemesiyle ilgili soru üzerine, henüz memur sendika ve konfederasyon temsilcileriyle biraraya gelmediklerini, 15 Ağustos'ta bu konuda toplantı yapacaklarını kaydetti. Maliye'nin imkanları oranında çalışanlara en iyi artışları yapmayı istediklerini ifade eden Şahin, şunları söyledi 
     Hiçbir zaman çalışanlarımızı enflasyonun altında bir ücretle karşı karşıya bırakmadık, bırakmayacağız. Alım gücünü mutlaka muhafaza etmek mecburiyetindeyiz. Kamu Personeli Kanunu ile ilgili çalışmamız bitti. Onunla ilgili geçmişten gelen ücret farklılıklarını nispeten giderici bir önergeyi Bakanlar Kurulu’na takdim etmiştim. Yarınki Bakanlar Kurulu’nda da devlet personelden sorumlu bir bakan olarak bilgi vereceğim. 2006 yılıyla ilgili memurlarımızı nispeten rahatlatacak düzenleme yapmayı düşünüyoruz ve inşallah bunu gerçekleştireceğiz.'' Güreşlere katılımın 600 civarında olduğunu belirten Bakan Şahin, Burada gelecekte Türkiye'yi minder güreşinde temsil edecek başarılı gençler çıkacağına inanıyorum. Onların içinde Türkiye'yi dünya minderinde de temsil edecek kabiliyette çocuklarımız var. Eğer onlara sahip çıkarsak, onların elinden tutarsak, dünya şampiyonu, hatta olimpiyat şampiyonu dahi çıkarabiliriz'' diye konuştu. 
     
</TEXT>
</DOC>
