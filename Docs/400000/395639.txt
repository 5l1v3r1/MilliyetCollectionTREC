<DOC>
<DOCNO> 395639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/siyaset/siy01.html </URL>
<DATE> 2005/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhalefetten tepki yağdı 
</HEADLINE>
<TEXT>


Erdoğan'ın sözlerine CHP ve ANAP'tan sert tepki geldi. CHP'li Haluk Koç, "Türkiye Ayetullahlar devleti olmayacaktır. Yolcudur Tayyip, bağlasan durmaz" dedi 

ANKARA Milliyet 


Başbakan Erdoğan'ın "ulema" açıklamasına muhalefetten sert tepki geldi. 
ANAP Genel Başkanı Erkan Mumcu Başbakan keramet buyurmuş. Daha önce Bakanlar Kurulu toplantısında, türbanlı öğrenciler için, 'Peruk takarak okula gitsinler' demişti."CHP Grup Başkan Vekili Haluk Koç "Türkiye Ayetullahlar devleti olmayacaktır. Erdoğan, olur olmadık yerde İslami hukuk kurallarıyla dünyanın karşısına çıkıyor. Baklava tabağına karışmış acı hardal manzarası, buyurun yiyin. Başbakan'ın manzarası bu. Artık şifre çözüldü. Yolcudur Tayyip, bağlasan durmaz. Belki bir gece istiareye yatar, ona göre seçime gider mi, gitmez mi " CHP Adana Milletvekili Ziya Yergök "Erdoğan'ın sözleriyle ilgili Meclis'e soru önergesi verdim. Açıklama, Anayasa'nın din istismarını yasaklayan 24. maddesi ile 2. maddedeki laik devlet ilkesine aykırı."CHP Denizli Milletvekili Mustafa Gazalcı "Hangi düzenlememizde din ulemasına danışılacağı yazılıdır. Dinin politika malzemesi yapılmasının en çok dine zarar verdiğini düşünüyor musunuz "ANAP İstanbul Milletvekili Emin Şirin "Bu kafadaki insanların, derhal Türkiye'nin idaresinden, demokratik yollardan tasfiye edilmesi gerekir." 


</TEXT>
</DOC>
