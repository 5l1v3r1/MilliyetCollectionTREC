<DOC>
<DOCNO> 369217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sondun26.html </URL>
<DATE> 2005/08/12/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Çete üyelerine sokakta linç .. 
</HEADLINE>
<TEXT>

     Güney Amerika ülkesi Haiti'nin başkentinde soygun yapıp sivilleri öldüren çete üyelerinden 3'ü sokak ortasında linç edildi. 
     5 kişinin öldüğü olaylar başkent Port au Prince'de bir mahalleye kabus dolu günler yaşatan çete üyelerinin bir inşaatta polis tarafından sıkıştırılmasıyla başladı. 
     Polis, çete üyelerinin çevresini kuşattı ve bir çete üyesini vurdu. Bu sırada mahalleli yakaladığı 3 çete üyesini bıcaklarla saldırarak sokak ortasında linç etti. Delik deşik olmuş cesetler saatlerce sokak ortasında kaldı. 
     Teslim olan çete üyesini polis halkın elinden kurtardı. 
     Bir türlü siyasi istikrarın yakalanamadığı ülkede Devlet Başkanı Jean-Bertrand Aristide geçen yıl darbeyle indirilmişti. Son olarak da, seçim konseyi 9 Ekim’de yapılması planlanan yerel seçimleri erteleme kararı aldımıştı. 
     
     BİR HAFTA ÖNCE DE İSRAİL'DEN LİNÇ GÖRÜNTÜLERİ GELMİŞTİ... 

     Haiti'de meydana gelen linç görüntülerinin benzeri geçen hafta İsrail'de yaşanmıştı. Bir otobüsün içinde ateş açarak 5 kişiyi öldüren asker, öfkeli kalabalık tarafından linç edilmişti. 
     19 yaşındaki asker Eden Tsuberi, otobüsteki yolcularla tartışmış, bunun üzerine de silahını ateşleyerek 5 kişiyi öldürmüş ve en az 5 kişiyi de yaralamıştı. 
     Olayın ardından halk galeyana gelmiş, öfkeli kalabalık, tutuklanan firari askeri şişe ve taş yağmuruna tutarak linç etmiş, polis kalabalığa müdahale edememişti. 

     
</TEXT>
</DOC>
