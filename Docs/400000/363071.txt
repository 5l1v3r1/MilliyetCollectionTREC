<DOC>
<DOCNO> 363071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/soneko23.html </URL>
<DATE> 2005/07/21/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Erdoğan, New York yolcusu... 
</HEADLINE>
<TEXT>

     Başbakan Recep Tayyip Erdoğan, Eylül ayında yine ABD’ye gidecek. Erdoğan, 14-16 Eylül tarihlerinde New York’ta düzenlenecek olan Devlet ve Hükümet Başkanları Zirvesine katılacak. 
     Dışişleri Bakanı ve Başbakan Yardımcısı Abdullah Gül’ün eşlik edeceği Erdoğan, 14-16 Eylül günlerinde New York’ta düzenlenecek olan Devlet ve Hükümet Başkanları Zirvesine katılacak. 
     2005 Zirve Toplantısında, 2000 yılında 187 ülkenin katılımıyla düzenlenen BM Binyıl Zirvesi ile ekonomik ve sosyal alanda yapılan zirve ve konferansların sonuçlarının 
     uygulanması değerlendirilecek. 
     Abdullah Gül de, 17-23 ve 26-28 Eylül tarihlerinde yapılacak 60’ıncı BM Genel Kurulu toplantısına katılacak. 
     2005 Zirvesi öncesi New York’ta Parlamento Başkanları Dünya Konferansı’nın yapılması da öngörülüyor. 
     Başbakan Erdoğan, son aylarda iki kez ABD’ye gitti. Haziran ayında ABD Başkanı George W. Bush ile bir görüşme yapan Erdoğan, Temmuz’un ilk yarısında Sun Valley toplantılarına katıldı. 
     
</TEXT>
</DOC>
