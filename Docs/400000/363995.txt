<DOC>
<DOCNO> 363995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/yazar/akyol.html </URL>
<DATE> 2005/07/25/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Ecevit, Demirel, Vahdettin 
</HEADLINE>
<TEXT>


VAHDETTİN tartışmaları vesilesiyle iki politikacımızın düşünce tarzı... 
CNN Türk'te Fikret Bila ve Nur Batur'un sorularına Ecevit'in cevapları 
- Uzmanlar, tarihçiler ayrıntılı olarak incelesin. İncelenecek çok şey var, buna ihtiyaç olduğu da görüldü. Tartışma iyi bir şeydir... 
Ama ona Atatürk 'hain' demiş 
- Politikada bazen böyle çok ağır sözler kullanılıyor. Benim üslubum değil, ben hayatımda kimseye hain demedim... 
Peki hain değil, aciz miydi 
- Aciz değil de dahi olsa ne yapabilirdi Ordu yok, politikacılar birbirine düşmüş. Belki Mustafa Kemal gibi bir dahi olsaydı... Ama o da İstanbul'da bir şey yapamayacağını gördü, Anadolu'ya geçti... 
Ecevit tarihe bugünün politik tartışmaları açısından değil, tarihi şartlar açısından bakmaya çalışıyor. Tartışmayı, araştırmayı teşvik ediyor. 
Tezleri yanlış veya doğru olabilir ama bu bir 'entelektüel' tavrıdır. 
'Entelektüel Ecevit' 1970'lerin dehşet ortamında bile bilim felsefecisi Karl Popper'i dilimize tercüme ettirmişti. 

DEMİREL ise şöyle bakıyor 
"Türkiye bu tartışmayı kaldırmaz... Türkiye'ye ne faydası var Atatürk yanlış mı söylemiş Atatürk Vahdettin'e haksızlık mı yapmış yani Yüz yıl daha Türkiye'nin referansı Atatürk'tür, belki yüz yılda adam oluruz..." 
Peki araştırma Şu sözler de Demirel'in 
"Cumhuriyet hakkında şüpheler uyandırmayın..." 
Demirel tarihe 'bugün'ün politik icapları açısından bakıyor. 
Böyle bakılırsa, 'bugünün politik icapları' değişince tarihe bakış da değişir. 
Demirel'in 1980'lerde askere ve Özal'a karşı iktidar mücadelesi verirken yaptığı açıklamaları Nurcu Yeni Asya yayınları kitap olarak yayımladı. O günün politik ortamında Demirel'in söylediklerinden birkaç cümle 
"1920'lerde dinsizlik ilerlemenin şartı sayılmıştır... Neticede millet devlete küsmüştür. Çünkü 1920'ler sonrasının devleti, millet için değildir. O günlerde millet devlet içindir." Sf. 62 
"Laiklik o günkü tatbikatıyla dinsizlik olarak anlaşılmıştır..." Sf. 75 
"Atatürk'ün kurduğu laik Cumhuriyet elden gidiyor şeklindeki beyanların tutarlığı yoktur. Atatürk'ün kurduğu devlet laik devlet değildir. İslam devletidir. 1924 Anayasası'nda yazar bunu..." Sf. 85 
"Atatürk'ün şoven milliyetçi olduğu kesin. Milliyetçiliği bir miktar şovendir. O da içinden geldiği muhitin bir gereğidir..." Sf. 143 
"Tevhidi Tedrisat Kanunu tek başına veri değildir. Eğer din eğitimini dışarıda bırakan bir Tevhidi Tedrisat Kanunu varsa orta yerde, doğru olmayan odur zaten." Sf. 86 
Notlarımda Demirel'in bu tür sözleri, sayfaları dolduruyor. 

MESELE tarihe nasıl bakılacağıdır karmaşık tarihi 'hakikat'in nasıl araştırılacağıdır. 
Politik, ideolojik, dinsel dogmalar veya 'günün gerekleri' açısından mı Yoksa, her konuyu kendi şartları içinde ve ilgili bilimsel disiplinlerin metotlarıyla mı araştıracağız 
Mesela "Nutuk" nasıl okunmalı Tarihi bir vesika nasıl okunursa öyle mi okunmalı Yoksa bir 'siyasi itikat' amentüsü gibi mi 
Bir örnek Ölümü göze alarak "Misak-ı Milli"yi ilan eden "Felah-ı Vatan" grubuna nasıl bakacağız 1923-27 döneminin öfkeli iç politika şartlarında Atatürk'ün yaptığı gibi ağır hakaretlerle mi Yoksa hak ettikleri saygıyla mı 
Ecevit'in "iç politika" faktörüne dikkat çekmesi metodolojik olarak haklıdır... 
Kısa mı keseyim .. Vahdettin hain miydi, değil miydi 
Merak edenlere üç kitap tavsiye edeceğim 
Sina Akşin, "İstanbul Hükümetleri ve Milli Mücadele", değerli bir akademik eserdir, hain olduğunu savunur.Yılmaz Çetiner, "Son Padişah Vahdettin", değerli bir araştırmadır, Milliyet okuyucularına armağan ediyor, tavsiye ederim.Murat Bardakçı, "Şahbaba", sahasındaki en önemli ve değerli araştırma, ayrı bir yazı konusu yapacağım. 



</TEXT>
</DOC>
