<DOC>
<DOCNO> 369757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sonspo09.html </URL>
<DATE> 2005/08/14/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Başbakan Erdoğan, yarın İstanbul Park Pisti'nin yollarını açacak 
</HEADLINE>
<TEXT>

     Başbakan Recep Tayyip Erdoğan, 19-21 Ağustos tarihlerinde Formula 1 Türkiye Grand Prix'inin yapılacağı İstanbul Park Pisti'nin bağlantı yolları ve kavşaklarının açılışını yarın yapacak. 
     Açılış töreni sonrası İstanbul Park'ta basın toplantısı düzenleneceği bildirildi. Basın toplantısına Başbakan Erdoğan'ın yanı sıra İstanbul Valisi Muammer Güler, İstanbul Büyükşehir Belediye Başkanı Kadir Topbaş, Türkiye Odalar ve Borsalar Birliği ve Motorsporları ve Organizasyon A.Ş. Yönetim Kurulu Başkanı Rifat Hisarcıklıoğlu, İstanbul Ticaret Odası ve Formula 1 İstanbul Yatırım A.Ş. Yönetim Kurulu Başkanı Murat Yalçıntaş'ın katılacağı ifade edildi. 
     Toplantıda ayrıca, piste ulaşım planı, hazırlıklar ve son değerlendirmelerin aktarılacağı kaydedildi. 
     
</TEXT>
</DOC>
