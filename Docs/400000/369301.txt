<DOC>
<DOCNO> 369301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sonspo14.html </URL>
<DATE> 2005/08/12/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Zaza Pachulia, Atlanta Hawks ile anlaştı... 
</HEADLINE>
<TEXT>

     ABD Profesyonel Basketbol Ligi'nde NBA mücadele eden Gürcü asıllı Türk vatandaşı basketbolcu Zaza Pachulia, Atlanta Hawks ile anlaştı. 
     Basketbol Federasyonu'ndan yapılan açıklamaya göre, geçen hafta Atlanta Hawks takımıyla ön anlaşma imzalayan Zaza Pachulia, eski takımı Milwaukee Bucks'ın 1 haftalık karşılama süresinin dolmasının ardından resmi sözleşme imzaladı. 
     Yapılan açıklamada, Pachulia'nın 4 yıllık sözleşme karşılığı toplam 16 milyon dolar alacağı belirtilirken, Atlanta Hawks Kulübü Genel Menajeri Billy Knight ise basına yaptığı açıklamada, ''Zaza çok genç ve yetenekli bir oyuncu. Onun bizim potaaltımıza sertlik getireceğini düşünüyoruz. Kariyeri boyunca sürekli olarak kendisini geliştiren Zaza'nın, çıkışını bizimle birlikte sürdüreceğine inanıyoruz'' dedi. 
     Türkiye'de Ülkerspor altyapısında yetişen ve 2003 yılı draftında 2. turdan Orlando Magic tarafından seçilerek NBA'e adım atan Zaza, bir sonraki sezon genişletme draftında Charlotte Bobcats kadrosuna dahil olmuştu. Geçen yılı Milwaukee Bucks'ta geçiren Zaza, 74 karşılaşmada 6.2 sayı ve 5.1 ribaunt ortalamaları yakaladı. 
     
</TEXT>
</DOC>
