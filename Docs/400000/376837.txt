<DOC>
<DOCNO> 376837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur26.html </URL>
<DATE> 2005/09/08/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Nusaybin’de PKK'lı teröristin cenazesinde arbede 
</HEADLINE>
<TEXT>

     Mehmet Ali BULUN NUSAYBİN Mardin , DHA 

TUNCELİ’nin Mazgirt İlçesi'nde 4 Eylül tarihinde güvenlik güçleriyle girdiği çatışmada öldürülen 23 yaşındaki PKK'lı terörist Zınar’ kod adlı Ziver Demirbağ, Mardin’in Nusaybin İlçesi'nde toprağa verildi. 2 bin kişinin katıldığı cenaze töreninde bölücübaşı Abdullah Öcalan ve PKK lehine sloganlar atılırken, polisin bazı göstericileri gözaltına alması arbede yaşanmasına neden oldu. 
     Mazgirt İlçesi yakınlarında geçen pazar günü çıkan çatışmada öldürülen PKK'lı terörist Ziver Demirbağ’ın cenazesi ailesi ve DEHAP’lılar tarafından Tunceli’den alınarak Mardin’in Nusaybin İlçesi'ne getirildi. Minibüs ile Şirin Mahallesi'ne getirilen cenazeyi yaklaşık 200 kişi PKK flamaları taşıdı. Cenaze daha sonra yaklaşık 2 bin kişi tarafından Hacılar Mezarlığı'na götürüldü. Cenaze yürüyüşüne katılanlar sık sık, Dişe diş kana kan seninleyiz Öcalan’, HPG PKK'nın silahlı kanadı misillemeye, gerilla cepheye’, Biji Serok Apo’ Yaşasın başkan Apo sloganları attı. 
     Sıkı güvenlik önlemi alan güvenlik güçleri defin işlemi bittikten sonra bazı göstericileri gözaltına almak istedi. Bu sırada arbede yaşanırken bazıları polise taşla saldırdı. Polis, penzerlere göstericileri kovalayınca göstericiler ara sokaklara kaçtı. Olayla ilgili çok sayıda kişi gözaltına alındığı görüldü. 
     
</TEXT>
</DOC>
