<DOC>
<DOCNO> 361100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sonspo24.html </URL>
<DATE> 2005/07/14/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Fenerbahçe çalışmalarını tek antrenmanla sürdürdü... 
</HEADLINE>
<TEXT>

     Fenerbahçe, yeni sezon hazırlıklarını bugün yaptığı tek antrenmanla sürdürdü. 
     Samandıra Tesisleri'ndeki çalışmada sarı-lacivertli futbolcular, 4'erli gruplar halinde orman ve sahada 10 kilometrelik kademeli koşu yaptılar. 
     Oyunculara koşu sonrası tesislerde masaj yapılırken, Alman teknik adamın sahaya takım elbiseyle gelerek kontroller yapması dikkat çekti. 
     Diğer yandan, sarı-lacivertli kaleciler Volkan, Serdar ve Recep ise, antrenör Eike Immel kontrolünde üst sahada ayak tenisi oynadılar. 
     Antrenmana, sakatlıkları bulunan Olcan, Can, Kerim, Anelka ve Servet katılmazken, Olcan ile Can'ın bu sabah Acıbadem Hastanesi'nde MR'larının çekildiği bildirildi. 
     Fenerbahçe, çalışmalarını yarın yapacağı 3 antrenmanla sürdürecek. 
     
</TEXT>
</DOC>
