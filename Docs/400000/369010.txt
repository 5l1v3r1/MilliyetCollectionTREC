<DOC>
<DOCNO> 369010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sonspo32.html </URL>
<DATE> 2005/08/11/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
UNIVERSIADE 2005... Erkek Voleybol Milli Takımı, İran'ı 3-1 yendi 
</HEADLINE>
<TEXT>

     
     İlknur Çetinbaş Bildiriyor 


     23. Dünya Üniversite Yaz Spor Oyunları'nda Erkek Voleybol Milli Takımı, gruptaki ilk maçında İran'ı 3-1 yenerek oyunlara iyi bir başlangıç yaptı. 
     Karşılaşmada 3. set dışında rakibine kolay üstünlük sağlayan milli takım, sonuca rahat ulaştı. Maçın son setinde salona gelen Devlet Bakanı ve Başbakan Yardımcısı Mehmet Ali Şahin, milli takımı ve teknik ekibi kutladı. Maç sırasında seyirciler, İzmir'in merhum belediye başkanı Ahmet Piriştina anısına uzun süre tezahürat yaptı. 
     Bu arada oyunlar için yeni yapılan Karşıyaka Spor Salonu, seyircilerin ve basın mensuplarının beğenisini kazandı. Salona yerleştirilen dev ekrandan maçın tamamı naklen yayınla gösterilirken, tam donanımlı sayı tabelası ve klima, seyircilerin maçı rahat bir biçimde izlemesini sağladı. 
     Milli takım, oyunlardaki 2. maçını, yarın saat 18.30'da Rusya ile yapacak. 
     
     
Salon Karşıyaka. Hakemler Andrzej Kiszczak xxx Polonya , Todashi Kataumatu xxx Japonya . Türkiye Ahmet xx, Hüseyin xxx, Özkan xx, Can xxxx, Ali xxx, Sinan xxx Nuri xxx, Yasin xx, Volkan xx . İran Tajer x, Akbari xxx, Monozami xx, Moameri xx, Nadi xxx, Behbodi xx Zarief xx, Behnejad xxx, Shiari xxx, Fatah x, Muarezi xxx . Setler 25-17, 25-22, 22-25, 25-17 . Süre 92 Dakika 21, 24, 25, 22 . 
     
</TEXT>
</DOC>
