<DOC>
<DOCNO> 390308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/guncel/gun07.html </URL>
<DATE> 2005/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gizli sorgucular' ortaya çıktı 
</HEADLINE>
<TEXT>


GÖKÇER TAHİNCİOĞLU Ankara 

İşkence davalarında isimleri belirlenemeyen "gizli kalmış" sorgucuların kimlikleri ilk kez Çorum'daki bir davada ortaya çıktı. Polis, Çorum'daki yasadışı örgüt operasyonu kapsamında 2003'te Melek Serin'i 27 gözaltına aldı. Ancak operasyonu jandarma yürüttüğünden, polis Serin'i Seydim Jandarma Karakolu'nda görevli astsubaylar Bayram İlkbahar ile Selahattin Köse'ye teslim etti. 
Serin'i, ifadesinin alındığı yere getirilen doktor muayene etti ve "Vücudunda yeni darp iz yoktur" diye rapor verdi. Serin, çıktıktan sonra Samsun Adli Tıp'ta muayene oldu ve vücudunda ekimozlar, darp izleri bulunduğuna dair rapor aldı. Serin, 2 astsubay hakkında suç duyurusunda bulundu. Savcılığın ifadesini aldığı Köse, "İfadenin toparlandığı ve alındığı merkez jandarma karakolumuz değil. İl Jandarma Komutanlığı'dır. İfadeyi alanlar, bu konuda teknik bilgiye sahip personeldir. İsimlerini ben de bilmiyorum. Bu kişiler gerçek isimlerini kullanmazlar. Adli soruşturma yapma yetkileri bulunmadığından ifadeyi okuyup mevzuat gereği imzaladım" dedi. İlkbahar da benzer ifade verince, merkezdeki 7 personel hakkında dava açıldı. 



</TEXT>
</DOC>
