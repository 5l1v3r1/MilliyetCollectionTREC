<DOC>
<DOCNO> 359643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/soneko16.html </URL>
<DATE> 2005/07/09/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
İZTO AB ihalelerini internetten duyuracak... 
</HEADLINE>
<TEXT>

     İzmir Ticaret Odası İZTO Yönetim Kurulu Başkanı Ekrem Demirtaş, AB Merkezi Finans ve İhale Birimi’nin ihale duyurularını bundan sonra üyelerine internetten duyuracaklarını bildirdi. 
     Demirtaş, yaptığı yazılı açıklamada, bu iki kaynaktan yapılan duyuruları düzenli olarak odanın "www.izto.org.tr" adresli web sayfasında yayınlayacaklarını ifade etti. 
     Demirtaş, açıklamasında şunları kaydetti 
     "Her konuda ilan ve ihale olabiliyor. Katılım öncesi işbirliği protokolü çerçevesinde AB’nin kullandırdığı kaynakların ihaleleriyle ilgili bütün duyuruları yayınlayacağız. İhalelerden öncelikle İzmir ve çevresini ilgilendirenleri seçeceğiz. Amacımız üyelerimize yeni imkanlar sağlamak. Ama sadece duyuru yapmakla yetinmeyeceğiz. Bu ihalelere katılmak isteyen üyelerimize her türlü teknik ve bilgi desteğini vereceğiz. Çünkü AB’nin karmaşık bir prosedürü var. 
     Üyelerimiz web sayfamızdaki ihale duyurularından ilgilendikleri hakkında odamız Dış Ekonomim İlişkiler Müdürlüğü kapsamındaki AB Masası’ndan bilgi ve yardım alabilirler." İZTO’daki AB Masası’nın 1995 yılında kurulduğunu hatırlatan Demirtaş, birçok kuruluştan önce AB için çalışmalara başladıklarını ifade etti. 
     Demirtaş, AB konusunda üyelere bir fener olmayı amaçladıklarını belirterek, "AB masamızdaki uzmanlarımız, üyelerimizin bu dev toplulukla ilgili her türlü sorularına cevap vermeye ve sorunlarına çözüm bulmaya hazır" dedi. 
     
</TEXT>
</DOC>
