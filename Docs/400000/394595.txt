<DOC>
<DOCNO> 394595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sontur06.html </URL>
<DATE> 2005/11/13/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Manisa'da iki grup arasında kavga çıktı 4 yaralı 
</HEADLINE>
<TEXT>

     Manisa'da, Ayakkabıcılar Sitesi'nde iki grup arasında çıkan kavgada 3 kişi bıçaklandı, 1 kişi de başından sert bir cisimle yaralandı. 
     Alınan bilgiye göre, Menemen yolundaki Ayakkabıcılar Sitesi 3. Blok'ta kavga olduğu ihbarı üzerine olay yerine giden polis, Ekrem Akarca 19 , Sadık Kayıcık 19 ve Şahin Durmuş'u 18 bıçakla yaralanmış halde buldu. Yaralılar, ambulansla Merkez Efendi Devlet Hastanesi'ne kaldırıldı. 
     Kavganın, alkollü olan İ.A. ve B.E'nin, aynı işyerinde çalışan gençlere laf atması üzerine çıktığını belirleyen polis, İ.A. ve B.E'yi yakaladı. 
     Kavga sırasında başından sert bir cisimle darbe aldığı belirlenen B.E. de hastaneye kaldırıldı. 
     Yaralılardan Ekrem Akarca'nın hayati tehlikesi bulunduğu, diğerlerinin sağlık durumlarının iyi olduğu bildirildi. 
     
</TEXT>
</DOC>
