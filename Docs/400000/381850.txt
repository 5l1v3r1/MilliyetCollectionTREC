<DOC>
<DOCNO> 381850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sondun24.html </URL>
<DATE> 2005/09/27/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Avusturya Hedef Türkiye'nin AB'ye tam üyeliği olmamalı 
</HEADLINE>
<TEXT>

     Avusturya Dışişleri Bakanı, Türkiye’nin üyeliği konusunda şu anki hedefinin tam üyelik olmaması gerektiğini savundu. 
     Avusturya Dışişleri Bakanı Ursula Plassnik, Financial Times gazetesine yaptığı açıklamada, Türkiye’nin birliğe katılımı ile ilgili müzakerelerin ardından tam üye olabileceğini ancak şu an için müzakereleren hedefinin tam üyelik olmaması gerektiğini söyledi. 
     Financial Times gazetesi, Plassnik’in bu açıklamalarına rağmen, Türkiye’nin tam üyelik dışında bir herhangi bir başka üyeliği kabul etmeyeceklerini ve süreci sonlandıracağını açık bir biçimde belirttiğini hatırlattı. 
     Avusturya’nın Türkiye’yi imtiyazlı ortaklık verilmesi konusunda ısrarını sürdüğünü belirten gazete, Avrupa Birliği diplomatlarının bu hafta Avusturya başta olmak üzere Türkiye ili müzakerelere başlama konusunda tereddütlü olan diğer ülkelerle olan sorunu çözme çabasına gireceğini ifade etti. 
     Haberde, yapılan son Avrupa Komisyonu anketlerinde Avusturya’da yaşayanların yüzde 80’inin Türkiye’nin AB’ye üye olmasına karşı olduklarını sonucunun çıktığını hatırlattı. 
     
</TEXT>
</DOC>
