<DOC>
<DOCNO> 356354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sontur10.html </URL>
<DATE> 2005/06/28/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Heykellere taciz 
</HEADLINE>
<TEXT>

     Mustafa OĞUZ DHA 

      İZMİR kent merkezinde meydanları, parkları süsleyen, zamanla da dikildikleri yerlerin simgesi haline gelen heykeller, kırılıyor, parçaları çalınıyor ya da sprey boyalarla boyanıyor. 
     Heykel tacizcileri son saldırılarını Hatay, Alsancak ve Üçyol semtlerindeki heykeller üzerinde sergiledi. Hatay semtindeki Türk Kadınlar Birliği Parkı'nda üzerleri çıplak, ellerinde lamba tutan beyaz renkli balerin heykellerin gögüsleri ve bacak araları sprey boya ile boyandı, üzerleri çizildi. 
     Alsancak'taki Mahmut Esat Bozkurt'un heykelinin yüzü makyaj boyası ile boyandı, kulakları kırıldı. Heykel tamir için Kadifekale'deki Konak Belediyesi'ne ait depoya kaldırıldı. Üçyol'daki Uğur Mumcu Parkı'ndaki at heykelinin de kuyruğu çalındı. Konak Belediyesi'nden bir yetkili kent kültürüne zarar veren bu heykel tacizcileriyle başedemediklerini söyledi. 
     Konak Belediye Başkanı CHP'li Muzaffer Tunçağ, her türlü önlem almalarına rağmen heykellere yönelik tahribatı önleyemediklerini belirtti. Heykelerin kendisi veya kaidesinin tahrip edildiğini anlatan Tunçağ, Bazı heykelleri ise toptan alıp götürüyorlar. Heykeli bulamıyoruz. Böyle bir çapulculuk var. Bunlara diyecek birşey bulamıyorum. Bizim de hevesimiz kırılıyor'' dedi. 
     Buna rağmen Üniversite Yaz Oyunları kapsamında heykel yarışması açtıklarını kaydeden Tunçağ, şunları söyledi 
     Sanatçılar bu yarışma kapsamında atölye çalışması yapacak ve seçilecek 7 heykeli kentin değişik yerlerinde sergileyeceğiz. Özellikle metal veya metal aksamı olan heykelleri korumak mümkün olmuyor. Bu nedenle yarışmada mermer ve granit kullanımını öneriyoruz.'' Kırılan bir heykeli onarmanın başka onarılara benzemediğini vurgulayan Tunçağ, Bir sanat eseri olduğu için yapan sanatçıyı bulmak gerekiyor. Bu da çoğu zaman mümkün olmuyor. Böyle bir olgu malesef var. Bunu kente ve sanata saldırı olarak değerlendiriyorum'' dedi. 
     
     HEYKELE 4 NEDENLE SALDIRI OLUYOR 
     Dokuz Eylül Ünivesitesi Güzel Sanatlar Fakültesi Dekanı, Heykeltraş Prof. Cengiz Çekil de Kötü bir olay. Ayıp etmişler. Çok değişik sebepleri vardır. Gelişmiş ülkelerde de zaman zaman olur. Kafadan çatlağın biridir. Eylem olsaydı kişi veya grup kendi deklare ederdi. Deklaere yoksa aklından zoru olan biri. Michalengo'nun Roma Vatikan Saint Pietro Kilisesi'nde Pieta heyekeline çekiçle saldırdılar. Bir sanat eylemiydi. Heykele dört nedenle saldırı olur. İnancına terstir, estetiğini beğenmiyordur, genel saldırganlık vandalizm veya meczuptur. Ama ne olursa olsun ayıptır'' dedi. 
     
</TEXT>
</DOC>
