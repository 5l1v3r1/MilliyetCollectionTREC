<DOC>
<DOCNO> 364049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sondun43.html </URL>
<DATE> 2005/07/25/ </DATE>
<TIME> 23.40 </TIME>
<AUTHOR>  </AUTHOR>
<HEADLINE>
Şalom "Terörizmle mücadelede birlik olmak şart" 
</HEADLINE>
<TEXT>

     İsrail Dışişleri Bakanı Silvan Şalom, Batı ülkeleriyle İsrail’in terörizmle mücadelede ılımlı İslam ülkeleriyle birlik olması gerektiğini söyledi. 
     Şalom, Londra’da İngiltere Başbakanı Tony Blair ile görüşmesinden sonra yaptığı açıklamada, köktencilerin, demokrasi, özgürlük, insan hakları ve adaletin üstünlüğü değerlerini paylaşan ülkelere karşı saldırılar düzenlemeye çalıştığını belirtti. 
     Bu kişilerin, çok ılımlı olan ya da Batı veya İsrail ile çok iyi ilişkileri olan Müslüman ülkelere karşı da saldırı düzenlemeye çalıştığını ifade eden Şalom, Londra’daki saldırıların dünyanın herhangi bir yerinde olabileceğini kaydetti. 
     Silvan Şalom, Blair’e bu tür saldırıları, New York, Londra, Madrid ya da Mısır, Türkiye, Fas, Tunus veya Bali gibi ılımlı Müslüman ülkelerinde görebileceklerini söylediğini kaydetti. 
     
</TEXT>
</DOC>
