<DOC>
<DOCNO> 368095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sonspo25.html </URL>
<DATE> 2005/08/08/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
İtalya... Genoa'nın Üçüncü Lig'e düşürülmesi kesinleşti... 
</HEADLINE>
<TEXT>

     İtalya Birinci Futbol Ligi'ne çıkarken oynadığı son maçta şike yaptığı gerekçesiyle Genoa'nın Üçüncü Lig'e düşürülmesi kesinleşti. 
     İtalyan futbolunun en köklü kulübü olan Genoa'nın İtalya İkinci Ligi'nden Serie B Serie A'ya çıkarken oynadığı Venedik maçında şike yaptığının ortaya çıkmasıyla İtalyan takım Üçüncü Lig'e düşürülmüştü. 
     Genoa Kulübü'nün yaptığı itirazı değerlendiren İtalya Futbol Federasyonu Temyiz Komisyonu, Genoa'ya verilen cezaların yerinde olduğuna karar verdi. 
     Sezonun son maçında Venedik'i 3-2 yenen Genoa, 10 yıl aradan sonra yeniden İtalya Birinci Ligi'ne yükselmeyi başarmış, ancak şike olayının patlak vermesiyle takım hem Üçuncü Lig'e düşürülmüş hem de yeni sezonda 3 puanı silinmişti. 
     Temyiz Komisyonu ayrıca, Genoa Kulübü Başkanı Enrico Preziosi ve Genel Menajer Stefano Capozucca'ya verilen 5 yıl hak mahrumiyeti cezasını da onadı. 
     Öte yandan, Genoa'nın İtalya Kupası ilk turunda pazar günü oynadığı Catanzaro maçı, Genoalı taraftarların sahaya yabancı madde atmaları nedeniyle 21. dakikada tatil edildi. 
     
</TEXT>
</DOC>
