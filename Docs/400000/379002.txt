<DOC>
<DOCNO> 379002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sonspo13.html </URL>
<DATE> 2005/09/16/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Volkan Ballı Milan maçındaki gibi oynarsak, derbiyi kazanırız... 
</HEADLINE>
<TEXT>

     Fenerbahçe Futbol Takımı İdari Menajeri Volkan Ballı, Avrupa Şampiyonlar Ligi'nde deplasmanda İtalya'nın AC Milan takımına karşı sergiledikleri oyunu yinelemeleri durumunda, hafta sonundaki Beşiktaş derbisini kazanacaklarına inandığını söyledi. 
     Derbi maçın BJK İnönü Stadı'nda yapılacak olmasının takım için önemli olmadığını ve sahaya 3 puan için çıkacaklarını belirten Volkan Ballı, FB TV'de yaptığı açıklamada, şunları kaydetti 
     ''Beşiktaş derbisi takımımız için önemli. Milan maçındaki performansı sergilediğimiz takdirde bu karşılaşmadan galip ayrılacağımıza inanıyoruz. Teknik heyetimiz, futbolcularımız ve yönetimimiz bu maçta galibiyete inanıyor. 
     Sahaya 3 puan için çıkacağız. Karşılaşmanın İnönü Stadı'nda olması önemli değil. Taraftarlarımızın manevi desteğinin yanımızda olacağını biliyoruz ve bu destekle sahadan galip ayrılacağız.'' 
     
</TEXT>
</DOC>
