<DOC>
<DOCNO> 378473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sontur30.html </URL>
<DATE> 2005/09/14/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Hizb-ut Tahrir'in Doğu Anadolu bölge sorumlusu Kabataş yakalandı 
</HEADLINE>
<TEXT>

     İstanbul Fatih Camii avlusunda gerçekleştirilen yasadışı gösteriye katılan Hizb-ut Tahrir Örgütü Doğu Anadolu bölge sorumlusu olduğu iddia edilen Cengiz Kabataş’ın, Erzurum’da yakalandığı ve mahkemece tutuklanarak, cezaevine gönderildiği bildirildi. 
     Erzurum Emniyet Müdürü Tahsin Demir, AA muhabirine yaptığı açıklamada, İstanbul Fatih Camii’nde cuma namazı sonrası gerçekleştirilen yasadışı eyleme katılan ve Hizb-ut Tahrir örgütü Doğu Anadolu bölge sorumlusu olduğu belirlenen Cengiz Kabataş’ın düzenlenen operasyonla yakalandığını belirtti. 
     Demir, Kabataş’ın sevk edildiği mahkeme tarafından tutuklanarak, cezaevine gönderildiğini kaydetti. 
     
</TEXT>
</DOC>
