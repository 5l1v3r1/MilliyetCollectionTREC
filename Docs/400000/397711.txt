<DOC>
<DOCNO> 397711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sontur06.html </URL>
<DATE> 2005/11/24/ </DATE>
<TIME> 07.40 </TIME>
<AUTHOR>  </AUTHOR>
<HEADLINE>
Balet Tan Sağtürk’ten gözyaşları arasında basın toplantısı 
</HEADLINE>
<TEXT>

     Ceren KARASU İSTANBUL, DHA 

KARDEŞİ Han Taygun Sağtürk’ün katil zanlısı olarak gözaltına alınması ile ilgili balet Tan Sağtürk basın toplantısı yaparken, gözyaşlarını tutamadı. Sağtürk, kardeşi Han Taygun Sağtürk'ün bir süre önce kendilerine, bir mektup yazdığını belirterek, Mektubunda, Artık bizim yolumuzu hak etmediğimizi, ben uzaklaşıyorum, ahirette görüşmek üzere’ yazmıştı'' dedi. 
     Jüri üyeliği yaptığı Kanal D’nin yeni yarışması Benimle Dans Eder misin ’ in İstanbul Cevahir Alışveriş Merkezi’ndeki ön elemeleri arasında açıklama yapan Sağtürk, bitkin göründü. Ailece şok yaşadıkları için açıklamayı 1 gün geç yaptıklarını belirten Sağtürk, olayı gazetecilerden öğrendiğini ve başka birşey bilmediğini söyledi. Basın toplantısının başlarında gözyaşlarını tutamayan Sağtürk, şöyle dedi 
     Telefon edip, aileme haber verdikleri zaman annem beni aradı. Uzun zaman görüşmediğim bir kardeşim vardı ve kulaklarımıza inanamadık. Duyduklarımıza inanamadık. Bağlantıya geçmeye çalıştım ama özel bir konu olduğu için ne yapacağımı çok iyi bilemedim. Ben onunla şu anda konuşamam zaten. İlişkimiz 1 yıla yakındır kopuktu. Yıllarca konservatuarlarda yatılı okudum. Ondan sonra da yurt dışına gittim. Yurt dışından Türkiye’ye döndüğün zaman kardeşim var, ailem var. Farklı yerlerde büyüdük ve kardeşim olmasından dolayı ve paraya ihtiyacı olmasından dolayı ona bir restoran açtım. Yardımcı olmaya çalıştım. Fakat o iş olmadı. Olmayabilir. Önemsemedim ama ayrı yerlere borçlar. Bize bir mektup yazmış Artık bizim yolumuzu hak etmediğimizi, ben uzaklaşıyorum’, ahirette görüşmek üzere diye. Bu mektup bizde, ailemde. daha doğrusu ben aldım annem etkilenmesin diye fakat annemden benden almış. Bu olay 1 yıl oldu.'' Kardeşine bu yaşanan olaylardan sonra katı davrandığını anlatan Balet, Çok fazla irtibat içine girersem daha zarar getirebileceğini düşündüm. Ancak tabii bunlar, aile içinde olan suçlar küçük suçlardı fakat böyle bir şey'' dedikten sonra bir süre konuşamadı. Sağtürk, kardeşine yardımcı olabilmek için ailesiyle bir araya gelmesi gerektiğini anlatırken, En büyük acıyı, hiç tanımadığım o insanın ölmesiyle yaşadım. Çünkü çocukları var'' dedikten sonra cümlenin sonunu getiremeyerek gazetecilerden özür dileyerek tekrar ağladı. 
     
</TEXT>
</DOC>
