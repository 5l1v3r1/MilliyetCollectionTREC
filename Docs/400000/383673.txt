<DOC>
<DOCNO> 383673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sontur19.html </URL>
<DATE> 2005/10/03/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Artvin'de 46 ahşap ev yandı... 
</HEADLINE>
<TEXT>

     Artvin Valisi Orhan Kırlı, Yusufeli İlçesi'nin Demirdöven Köyü'ne bağlı Sulumate Mahallesi'nde çıkan yangında 46 ahşap evin yandığını söyledi. 
     Vali Kırlı, gece saat 03.00 sıralarında Sulumate Köyü'nde henüz belirlenemeyen bir evde, bilinmeyen nedenden dolayı yangın çıktığını belirtti. 
     Mahallenin oldukça uzak olduğunu ve araba yolunun bulunmadığını ifade eden Vali Kırlı, şunları kaydetti 
     ''Yangında 46 ahşap evin yandığını öğrendik. Mahallede sadece cami yanmamış. Yanan evlerin 15'i kullanılıyormuş. Bunlar bize ulaşan ilk bilgiler. Söz konusu mahalleyle telefon bağlantımız yok. Bayındırlık, jandarma, emniyet ve sağlık ekiplerini olay yerine gönderdim. Ekiplerle irtibat kurduğumuzda daha sağlıklı bilgiye ulaşacağız. Yani şu anki bilgilerimizde değişiklik olabilir.'' Olayda ölen ya da yaralanan olmadığını ifade eden Kırlı, ''Bu sevindirici bilgi. Kızılay ile görüştüm. Bölgedeki vatandaşın çadır ve benzeri talebi olursa karşılanacak'' diye konuştu. 
     
</TEXT>
</DOC>
