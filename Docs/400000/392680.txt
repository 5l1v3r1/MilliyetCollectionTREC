<DOC>
<DOCNO> 392680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/spor/spo13.html </URL>
<DATE> 2005/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya zinciri kırdı 4-2 
</HEADLINE>
<TEXT>


Yeşil - beyazlılar, Samsunspor'u devirdi, kötü gidişi bitirdi. Ligde 6 hafta sonra kazanan ev sahibinin gollerini Ceyhun 2 , A.Belal ve Murat kaydetti 


Konyaspor evinde Samsunspor'u yenerek derin bir 'oh' çekti. Ligde son olarak 6. haftada Diyarbakır'ı mağlup edip, daha sonra oynadığı 6 maçta galibiyet yüzü göremeyen yeşil - beyazlı takım, kazanıp ayağa kalktı. 
Mücadeleye hızlı başlayan Konyaspor, El Saka ve Murat Hacıoğlu ile yakaladığı fırsatları gole çeviremezken, 23. dakikada Erman Ergin'in şutunda top yan direkten döndü. Maçta ilk gol konuk ekipten geldi. 27'de Ömer'den seken topla buluşan Rafael topu ağlara yollayarak Samsunspor'u öne geçirdi. 45'te Ceyhun'un şutunda meşin yuvarlak filelere gitti ve skor eşitlendi. 51'de Ceyhun ortaladı, Ahmed Belal plase bir vuruşla skoru 2-1 yaptı. 53'te topu önünde bulan Serkan, kaleci Özden'i mağlup ederek durumu 2-2'ye getirdi. 
Maçın yıldızı Ceyhun Eriş, 75. dakikada harika bir şutla ağları sallayarak Konya'yı bir kez daha öne geçirdi. 90'da Eray ortaladı, bomboş pozisyonda topu önünde bulan Murat Hacıoğlu skoru yazdı 4-2 

Maçın karnesi 
HAKEMLER Kuddusi Müftüoğlu, Serdar Akçer, Ali Saygın Ögel 
KONYASPOR Özden 5 - Ömer 5 Dk.67 Mustafa Er 5 , El Saka 6 , Yasin 6 , Erhan Albayrak 5 - Ümit Bozkurt 6 , Erman Ergin 5 , Zafer Demir 5 , Murat Hacıoğlu 6 - Ceyhun 8 Dk.83 Eray , Ahmed Belal 7 Dk.67 Tayfun 5 
YEDEKLER Vasilij, Volkan, Bebbe, Fırat 
SAMSUN Ali Uyanık 4 - Ali Akdeniz 4 , Kenan Yelek 5 , Ayari 5 , Muhammet 5 - Kais 5 Dk.83 Musa , Adnan 5 , Celil 5 , Marciel Back 5 Dk.89 Fatih - Rafael 6 , Serkan 6 Dk.70 Alper 4 
YEDEKLER Kerem, Elyasa, Ertan, Mustafa Çiçek 
GOLLER Rafael Dk.27 , Ceyhun Dk.45 ve 75 , Ahmed Belal Dk.51 , Serkan Dk.53 , Murat Hacıoğlu Dk.90 
SARI KARTLAR Ömer, Murat Hacıoğlu, Ceyhun Konyaspor , Ali Akdeniz, Kenan Samsunspor 


</TEXT>
</DOC>
