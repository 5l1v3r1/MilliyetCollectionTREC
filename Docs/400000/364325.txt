<DOC>
<DOCNO> 364325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sondun14.html </URL>
<DATE> 2005/07/26/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Figaro Ankara, İngiltere'ye jest yapmaya hazırlanıyor 
</HEADLINE>
<TEXT>

     Türkiye’nin AB üyeliğinin en büyük taraftarı olan İngiltere’ye "jest" yapmaya hazırlandığı öne sürüldü. 
     Le Figaro gazetesi, Başbakan Recep Tayyip Erdoğan’ın, Londra ziyareti sırasında İngiliz Başbakanı Tony Blair’e paraf edilmiş Ek Protokol metnini sunacağı iddiasında bulundu. 
     Fransız gazete, "Kıbrıs Ankara AB’ye bir jest yapmaya hazırlanıyor" başlıklı haberinde Başbakan Erdoğan’ın Londra ziyaretine dikkat çekiyor. Erdoğan-Blair görüşmesinin iki tarafı daha çok yakınlaştıracak iki dosyaya odaklanacağını belirtti. Bu iki dosyayı terörizm ve Türkiye’nin AB üyeliği olarak sıralayan gazete şöyle devam etti 
     "Bir süre önce AB’nin dönüşümlü başkanlığının dümenini altı ay için üstlenen Büyük Britanya, Türkiye’nin adaylığının en iyi taraftarı olmayı sürdürüyor. Bu sadakatı ödüllendirmek için Recep Tayyip Erdoğan’ın Londra’ya boş ellerle varmamayı niyetlendiği söyleniyor. İngiliz müttefike, gümrük birliğini genişleten ve Türkiye’nin tanımadığı Kıbrıs Cumhuriyeti dahil, 10 yeni üyeyi de kapsayan protokolün gerektiği gibi paraf edilmiş metnini sunmayı planladığı öne sürülüyor." Ek Protokol’ün imzalanmasının Ankara’nın limalarını ve havalanlarını Rumlar’a açılması anlamına geleceğini savunan gazete, ancak bazı pürüzlerin henüz gidirilmediğini belirterek malların yanı sıra, hizmetlerin de Rumlara erişimine açılıp açılmayacağının henüz belli olmadığını kaydetti. 
     Le Figaro, İngiltere Dışişleri Bakanı Jack Straw’un Kuşadası saldırısının ertesinde Türkiye’nin birkaç defa saldırı hedefi olduğuna dikkat çektiğini anımsattı. Straw’un açıklamalarının Ankara’nın kalbine su serpttiğini kaydeden gazete, Türkiye’nın terör konusunda bazı Avrupa ülkelerine kızgın olduğunu yazdı. Gazete, bu çerçevede Başbakan Erdoğan’ın terörü bir "İskandinav ülkesinin desteklediği" yönündeki eleştirilerine yer verdi. 
     Türkiye ile İngiltere arasında bazı görüş ayrılıklarının bulunduğunu ifade eden gazete, Erdoğan’ın Türk ordusunun olası bir sınır ötesi operasyonu konusunda Londra’da hiç destek bulmayacağını savundu. 
     
</TEXT>
</DOC>
