<DOC>
<DOCNO> 369787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sontur16.html </URL>
<DATE> 2005/08/14/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Meriç Nehri, normale döndü... 
</HEADLINE>
<TEXT>

     Devlet Su İşleri DSİ 11. Bölge Müdürü Numan Gündüz, Meriç Nehri'nin debisinin normale döndüğünü belirterek, taşma tehlikesinin kalmadığını bildirdi. 
     Gündüz, Bulgaristan'daki nehirlerde su debisinin düşmeye devam ettiğini bildirdi. 
     Meriç Nehri'nin İpsala'daki kesiminde de su seviyesinin azaldığını ve nehrin debisinin normal seviyelere indiğini, su seviyesindeki düşüşün, önümüzdeki günlerde daha da düşeceğini söyledi. 
     Öte yandan, Kapıkule mevkiindeki seddenin patlaması sonucu oluşan yarığın tamamen kapatılmasıyla büyük bir tehlikenin önüne geçildiğini belirten Gündüz, ''Bulgaristan'da su debisinde düşüş yaşanması dolayısıyla, buradaki nehirler de normale döndü. Şu anda Meriç Nehri'nin taşma tehlikesi kalmadı'' dedi. 
     Gündüz, Kirişhane mevkiinde dün yapılan ölçümlerde, Meriç Nehri'nde suyunun debisinin 559 metreküp saniye olduğu, bugün yapılan ölçümlerde ise debinin 548 metreküp saniyeye kadar düştüğünü kaydetti. 
     Gündüz, Tunca Nehri'nde yapılan son ölçümde ise suyun debisinin 47.3 metreküp saniye olarak belirlendiğini sözlerine ekledi. 
     
</TEXT>
</DOC>
