<DOC>
<DOCNO> 397282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sondun49.html </URL>
<DATE> 2005/11/23/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Irak El Kaide örgütü Zerkavi yaşıyor... 
</HEADLINE>
<TEXT>

     Irak'taki El Kaide örgütü, liderleri Ürdünlü terörist Ebu Musab Zerkavi'nin Amerikan askerlerince öldürüldüğü haberlerinin ''yalan'' olduğunu açıkladı. 
     Bir internet sitesinde yayımlanan, örgüt imzalı açıklamada, liderlerinin silahlı bir çatışmada öldüğüne ilişkin Amerikalılar tarafından sunulan haberlerin, son günlerde medyada yer aldığına dikkat çekildi. Açıklamada, Zerkavi'nin öldüğüne ilişkin bu haberler, yeni yalanlar olarak nitelendirildi. 
     Amerikalı bir yetkili, Zerkavi'nin Irak'ın kuzeyindeki Musul'da çıkan bir çatışmada öldüğünün sanıldığını açıklamış, ancak ardından Beyaz Saray sözcüsü bu olasılığın mümkün görünmediğini belirtmişti. 
     
</TEXT>
</DOC>
