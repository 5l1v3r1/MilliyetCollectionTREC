<DOC>
<DOCNO> 364135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sonspo23.html </URL>
<DATE> 2005/07/25/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Milli Genç Bayanlar Voleybol Takımı, Sirbistan-Karadağ’a 3-1 yenildi... 
</HEADLINE>
<TEXT>

     13. Dünya Genç Bayanlar Voleybol Şampiyonası’nda, Türkiye, A Grubu’ndaki 3. maçında Sirbistan-Karadağ’a 3-1 yenildi. 
     Atatürk Spor Salonu’nda yapılan maçın ilk 2 setinde kontrolü bir türlü eline alamayan Genç Milli Takım, 3. sette rakibine üstünlük sağlamayı başardı ve durumu 2-1’e getirdi. Ancak son sete çok kötü bir başlangıç yaparak setin ilk dakikalarında 7-0 geriye düşen genç milliler kalan dakikalarda toparlanamadı ve karşılaşmadan 3-1 mağlup ayrıldı. 
     Bu arada, Gençlik ve Spor Genel Müdürü Mehmet Atalay, maçın sonunda sahaya inerek genç millileri teselli etti. 
     A Grubu’nda bugün yapılan diğer maçlarda, ABD, Japonya’yı 3-2, Brezilya da Hırvatistan’ı 3-1 yendi. 
     Şampiyona’ya yarın 1 gün ara verilecek. Maçlar 27 Temmuz Çarşamba günü, saat 14.00’da Japonya-Sırbistan-Karadağ, 16.30’da ABD-Hırvatistan ve 19.00’da da Türkiye-Brezilya karşılaşmalarıyla devam edilecek. 
     
</TEXT>
</DOC>
