<DOC>
<DOCNO> 394832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sonspo06.html </URL>
<DATE> 2005/11/14/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Domenech Anelka benim başımın tatlı belası... 
</HEADLINE>
<TEXT>

     Domenech Anelka, benim başımın tatlı belası. Onun gibi olağanüstü yetenekli bir futbolcuyu tam da form tutmuşken dışarıda bırakamazdım. 
     
     Domenech Geçmişte olanları unuttum’ 

     Milli takımın kapılarını Anelka’ya yeniden açan Fransa’nın teknik patronu Domenech, yıldız futbolcu hakkında FANATİK’e çok özel açıklamalar yaptı Forvet hattında çok önemli oyunculara sahibiz. Bu bölgede bir problemimiz yoktu. Ama şimdi oldu. Anelka’nın da eklenmesiyle iyice güçlendik. Ancak şimdi ileri uçta kime şans vereceğim konusunda büyük bir sıkıntı yaşayabilirim. Anelka başka bir deyişle başımın yeni bir tatlı belası. Geçmişte olanları unuttum. Anelka’nın neler söylediği önemli değil. Ayrıca bu sözlerin çoğu gazetelerde çıktı. Ben basına bu konuda çok itibar etmem...'' 
     
     Kendini bulmuş durumda’ 

     Anelka her zaman gözümüzün üzerinde olduğu bir isimdi. Onun gibi olağanüstü yeteneklere sahip bir futbolcuyu tam da form tutmuşken dışarıda bırakmamız düşünülemezdi. Sistemimiz için bulunmaz bir nimet konumunda. Performansından çok memnunum. Böyle devam ederse Fransa için önemli başarılara imza atacaktır. Onun tipindeki bir oyuncuya her zaman gereksinim duyulur. Zor dönemler geçirdi ama artık kendini bulmuş durumda.'' Domenech Beşiktaş’ta göreve başlayan Tigana ile ilgili sorumuzu da, Beşiktaş ile anlaşması kendi problemi, beni ilgilendirmez. Umarım başarılı olur'' diye cevapladı. 
     
     Vieira "En başta ben sevindim" 

     Sezon başında 20 milyon Euro karşılığında Arsenal’den Juventus’a geçen ve şu anda dünyanın en iyi ön liberosu olarak kabul edilen Patrick Vieira da Nicolas Anelka’nın milli formaya bileğinin hakkıyla geri döndüğünü söyledi. Vieira şöyle devam etti Anelka’nın milli takıma dönüşüne başta ben çok sevindim. Çünkü kendisi yanyana oynamaktan çok zevk aldığım bir oyuncu. Gereksiz tartışmalar yüzünden milli takım düzeyinde biraz geri planda kaldı. Ancak Anelka Fransız futbolu için bir fenomendir. Dünya Kupası kadrosunda olup olmayacağını şimdiden kestirmek zor...'' 
     
     San Siro’da neler yaptı ’ 

     Bunu teknik direktör bilir ama bu şekilde devam ederse kadroda yer bulmaması için bir neden göremiyorum. Her takım için önemli bir futbolcu, sonuca etki eden bir silahtır. Türkiye’de forma giymesini de bir handikap olarak görmüyorum. Çünkü Şampiyonlar Ligi gibi çok önemli bir organizasyonda mücadele ediyor. Burada yaptıkları ortada. Onu yakından izliyorum. San Siro’daki Milan maçını hatırlayın. Dünyanın en iyi savunmacılarından kurulu bir defansa ne kadar zor anlar yaşattığını herkes gördü. Bunu yapabilen bir oyuncu her zaman her yerde kendine yer bulabilir.'' 
     
</TEXT>
</DOC>
