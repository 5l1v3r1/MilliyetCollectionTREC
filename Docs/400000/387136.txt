<DOC>
<DOCNO> 387136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/son/sonspo04.html </URL>
<DATE> 2005/10/16/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Fenerbahçeli taraftarlar Hoşgeldin Gürsoy 
</HEADLINE>
<TEXT>

     Taraftarlar, açtıkları bir pankartla G.Saray 2. Başkanı’na taş attı Birgün herkes Fenerli olacak demiştik. Aramıza hoşgeldin Ergun Gürsoy. 
     
     Bir büyük, üç küçük’ 

     Fenerbahçeli taraftarlar bir süre önce yaptığı, Fenerbahçe bizi geçti. Bu da sinirimi bozuyor'' sözleriyle camiasından büyük tepki alan Galatasaray 2. Başkanı Ergun Gürsoy’a yönelik ilginç bir pankart açtı tribünlerde. Başkan Aziz Yıldırım’ın göreve gelirken kullandığı sloganı hatırlatan Sarı-Lacivertliler, Birgün herkes Fenerbahçeli olacak demiştik. Aramıza hoşgeldin Ergun Gürsoy'' sözleriyle ezeli rakiplerinin 2. Başkanı’na taş attı. Taraftarlar, Galatasaray, Beşiktaş ve Trabzon’a da tepki gösterdi. 
     
     Cim Bom’a gönderme 

     Konyaspor maçı sonrası Anelka’nın attığı gayri nizami gol nedeniyle ortak eylem yapan bu üç kulübe yönelik olarak, Dört büyük devri kapandı. Bir büyük üç küçük'', Biz tek, siz hepiniz'', Ellerine sağlık AnELka, gerçekler ortaya çıktı'' yazılı pankartlar açılırken, Galatasaray’a da, Hiçbir el sizin pisliğinizi temizleyemez. Ankaragücü 0-Galatasaray 8'', Sözünüzü tutun ve ülkeyi terkedin'' yazılı pankartlarıyla tepki gösterildi. Fenerbahçeliler, takımlarına ise 90 dakika boyunca büyük destek verdi. 
     
</TEXT>
</DOC>
