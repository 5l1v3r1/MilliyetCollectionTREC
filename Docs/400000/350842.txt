<DOC>
<DOCNO> 350842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sontur59.html </URL>
<DATE> 2005/06/10/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Dereye düşen oyuncağını çıkartmak isterken boğuldu... 
</HEADLINE>
<TEXT>

     Bitlis’in Tatvan İlçesi’nde bir çocuk, dereye düşen oyuncağını çıkarmak isterken boğuldu. 
     İlçeye 15 kilometre uzaklıktaki Sapur Deresi’ne pikniğe giden Yılmaz ailesinin 5 yaşındaki çocukları Muhammet Yılmaz, dere kenarında oynadığı sırada oyuncağı dereye düştü. 
     Dereden oyuncağını çıkarmak isterken dengesini kaybederek suya düşen Yılmaz, bir anda kayboldu. 
     Çevredekilerin olayı ailesine haber vermesi üzerine derede Yılmaz’ı arayan ailesi, küçük Muhammet’in cesedini bir kilometre uzaklıktan çıkardı. 
     Yılmaz’ın cesedi otopsi için Tatvan Devlet Hastanesi morguna kaldırıldı. 
     
</TEXT>
</DOC>
