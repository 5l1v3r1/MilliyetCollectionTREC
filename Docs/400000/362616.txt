<DOC>
<DOCNO> 362616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/siyaset/siy08.html </URL>
<DATE> 2005/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Vefa borcu yok mu ' 
</HEADLINE>
<TEXT>


ALİ ÖZKAYA İzmir DHA 


PKK tarafından Diyarbakır'da PKK terör örgütünce öldürüldüğü iddia edilen kapatılan HADEP'in genel başkan yardımcılarından Hikmet Fidan'ın eşi Siyam ve oğlu Zınnar Fidan DHA'ya konuştu. 
Siyam Fidan, taziye ziyaretine gelen Leyla Zana'ya tepki göstermesine, "En yakın insanlar, olayın ardından ne geldiler, ne telefon ettiler. Aradan uzun zaman geçtikten sonra geldiler. Az bile yapmışım " diye açıklık getirdi. Son zamanlarda eşinin tehditler aldığını da ifade eden Fidan, "Son 3 aydır tedirgindi. Rahatsızlık duyuyor, endişeleniyordu" dedi. Oğul Zınnar Fidan ise, eski DEP milletvekilli Orhan Doğan'ın, babasının öldürülmesini kınayan metni "çaycı getirdi" diyerek imzalamamasını eleştirdi. "Önemli olan metindi. Kimin getirdiği değil" diyen Fidan, şöyle konuştu "Metni imzalamamasının nedeninin kendi özgür iradesiyle hareket etmemesinden kaynaklandığını düşünüyorum. Yıllarca babamla birlikte siyaset yaptılar. Bir vefa borcu olmalıydı. Metin suçlama değil, kınama metniydi." 


</TEXT>
</DOC>
