<DOC>
<DOCNO> 350090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sontur12.html </URL>
<DATE> 2005/06/08/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Kıskanç aşık eski sevgilisiyle erkek arkadaşını bıçakladı 
</HEADLINE>
<TEXT>

     İbrahim ÖZÇEKİÇ KAYSERİ, DHA 

      KAYSERİ’de Ömer Açıkgöz, yolda yürürken gördüğü eski sevgilisi Aysel Örüç ile erkek arkadaşı Hacı Coşkun'u bıçaklayarak yaraladı. 
     Talas İlçesi’nde yaşayan Ömer Açıkgöz, eski sevgilisi 42 yaşındaki Aysel Örüç’ü dün öğle saatlerinde Hisarcık yolunda 37 yaşındaki Hacı Coşkun ile birlikte yürürken gördü. Kıskançlık krizine giren Ömer Açıkgöz, yanında taşıdığı bıçakla Hacı Coşkun’u karnından, Aysel Örüç'ü ise kolundan yaraladı. Ömer Açıkgöz kaçarken, Örüç ve Coşkun, çevredekiler tarafından kaldırıldıkları Erciyes Üniversitesi Gevher Nesibe Hastanesi’nde tedavi altına alındı. 
     Aysel Örüç, polise verdiği ifadesinde, Ömer Açıkgöz’ün eski sevgilisi olduğunu, Hacı Coşkun’la ise yeni arkadaşlık yapmaya başladıklarını söyledi. Hayati tehlikeyi atlatan Hacı Coşkun da, olaya anlam veremediğini belirtti. 
     Olaydan kısa süre sonra yakalanan Ömer Açıkgöz ise, Aysel Örüç ve Hacı Coşkun'u birlikte yürürken görünce kıskandığını, bu yüzden bıçakladığını söyledi. Olayla ilgili soruşturma sürüyor. 
     
</TEXT>
</DOC>
