<DOC>
<DOCNO> 357249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/yazar/bila.html </URL>
<DATE> 2005/07/01/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Baykal Bu Başbakan valiye hesap soramaz 
</HEADLINE>
<TEXT>


İzmir Valisi Yusuf Ziya Göksu'nun, batan Toprakbank'ın eski sahibi Halis Toprak'la ilişkileri tartışılıyor. Göksu'nun, Toprak'ın kendisi ve eşine gönderdiği uçak biletleriyle Londra'ya gitmesi, havaalanında yine Toprak'ın gönderdiği günlük kirası 1 milyar liraya yaklaşan lüks otomobillerle karşılanmasıyla ortaya çıkan ilişki eleştiriliyor. 
CHP Genel Başkanı Deniz Baykal, bu olayın aslında bir "sonuç" olduğunu vurgularken bize şu değerlendirmeyi yaptı 
"İzmir Valisi olayı, değerler sisteminin çöktüğünü göstermektedir. Artık bu hükümet yönetiminde saygınlık, sorumluluk gibi hiçbir etik değerin kalmadığı anlaşılmıştır. 
Bir ülkede Başbakan, ki örnek ve öncü olması gerekir, kuyumcudan hediye kabul ediyorsa, ancak kamuoyunun baskısıyla ve gönülsüz biçimde iade etmek zorunda kalıyorsa... Bir başka kuyumcuya annesi adına hastane yaptırabiliyorsa... Yine bir başka işadamının verdiği bursla çocuklarını yurtdışında okutuyorsa... Daha başbakan olmadan batık banka patronlarının helikopterleriyle özel zirveler yapıyorsa, tabii o ülkenin valisi de aynı batık patronun biletiyle tatile gitmekte sakınca görmez. Bu anlayışa sahip bir Başbakan da, bu validen hesap sormaz, soramaz. Aynı hükümetin Maliye Bakanı için özel af çıkarılıyorsa, valiyi kime şik yet edeceksiniz Başbakan Başbakan'ken şirket kuruyorsa, kimi kime şik yet edeceksiniz Başbakanlık, bakanlık, valilik sorumluluk gerektiren, dikkatli ve özenli davranılması gereken, örnek olunması gereken görevlerdir. Ama bugün karşılaştığımız tablo, tam bir çürüme tablosudur." 

Aksu İnceleyeceğim 
Ana muhalefet liderinin eleştirileri böyle. Peki İçişleri Bakanı Abdülkadir Aksu, İzmir Valisi Yusuf Ziya Göksu hakkında bir işlem yapacak mı 
Aksu, dünkü kısa görüşmemizde, "henüz olayı inceleyemediğini" belirttikten sonra, bu soruya şu yanıtı verdi 
"Olayı tam olarak inceleyemedim. Vali Bey 5 gün yıllık izin almış. Gerekli izni de alarak yurtdışına çıkmış. Böyle ifade ediyor." 
"Bir inceleme başlatmanız, müfettiş görevlendirmeniz söz konusu oldu mu" diye sorunca da yanıtı şu oldu 
"Hayır, ama bir soru önergesi verilmiş biliyorsunuz. O soru önergesini cevaplama sürecinde tabii bir inceleme yapacağım. Vali Bey'in bilgisine de başvuracağım. Meclis'teki yoğun çalışmalar nedeniyle özel vakit ayıramadım. Soru önergesi sürecinde aydınlığa kavuşur." 
Aksu'ya, Göksu'nun akrabası olduğuna ilişkin bilgilerin doğru olup olmadığını sorunca, "Evet" yanıtını verdi 
"Anne tarafımdan akrabalığımız var." 

Hukuk ve etik 
İzmir Valisi Göksu'nun, yurtdışına çıkma yasağı bulunan işadamı Halis Toprak'ın aldığı biletle İngiltere'ye tatile gitmesi ve orada yine Toprak'ın kiraladığı lüks bir otomobille karşılanması hukuki bir sorun mudur Keza, aynı uçakta, İngiltere'deki malik nelerini satmak için Londra'ya giden Toprak'ın eşi ve çocuğunun bulunması ne ifade eder 
Vali Göksu, yaptığı yazılı açıklamada, Toprak'ın aldığı biletle gittiğini ve özel arabayla karşılandığını doğruladı, ancak başka bir ilişkisinin olmadığını, verilemeyecek bir hesabı bulunmadığını vurguladı. 
Bu olay nedeniyle Aksu soruşturma başlatmadı, Göksu'nun İngiltere tatilini yarıda kesip dönmek dışında bir girişimi olmadı. 
Vali, bugün görevinde. 
Aksu da CHP İstanbul Milletvekili Mehmet Sevigen'in verdiği soru önergesini yanıtlamak için Göksu'dan bilgi alacak. 
Bu durum gösteriyor ki, Göksu, bu seyahatinde hukuki veya etik açıdan bir aykırılık görmüyor. 
Hukuki açıdan baktığınızda bir aykırılık olmayabilir. Vali, izinli olduğu bir dönemde, yurtdışına çıkmak için gerekli izni aldıktan sonra, serbesttir. Bir işadamının sağladığı olanakla tatile gitmesi suç oluşturmaz. Göreviyle ilgili bir durum değildir. 
Ancak etik açıdan baktığınızda seyahat sorunludur. 
Valilik, özellikleri olan istisnai bir memuriyettir. Vali, cumhurbaşkanını, devleti temsil eder. Bu görevi yürütenlerin, tıpkı yargı mensupları gibi etik değerlerden kaynaklanan sorumlulukları vardır. Bu sorumluluk, valilerin özel yaşamlarına da etki eder. Bu bakımdan sıradan vatandaşlar veya memurlar kadar özgür değillerdir. 
Devletle sorunu olan ve bu nedenle yurtdışına çıkması yasaklanmış bulunan bir batık banka patronunun sağladığı biletle seyahat etmek, onun tahsis ettiği arabayla karşılanmak hukuken olmasa bile etik olarak soru işaretleri doğurur. 
Valilik temsil niteliği taşır. 
Valilerin bu görevin bu niteliğini hiç unutmamaları gerekir. 
Sadece hukuka uygunluk yetmez... 



</TEXT>
</DOC>
