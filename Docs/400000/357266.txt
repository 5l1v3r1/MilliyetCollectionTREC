<DOC>
<DOCNO> 357266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sondun03.html </URL>
<DATE> 2005/07/01/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Bush'tan 'garip' Irak açıklamaları... 
</HEADLINE>
<TEXT>

     ABD Başkanı George Bush, Irak'ta kitle imha silahları bulunamamasının kendisini hayal kırıklığına uğrattığını söyledi. Bush, buna karşın Irak işgalinin haklı olduğunu savundu. 
     Danimarka televizyonuna açıklama yapan Bush, ABD’nin, fosil yakıtları değişik hale sokmanın başka yollarını aradığını belirten Bush, ülkesinin, Ortadoğu petrollerine bağımlı olmasını "ulusal güvenlik sorunu" olarak nitelendirdi. 
     ABD Başkanı Bush, Irak’ta kitle imha silahı bulunamamasının, kendisini hayal kırıklığına uğrattığını da ifade ederken, Irak operasyonu kararını savundu. 
     Bush, "Saddam Hüseyin yalnızca bir zorba değil, aynı zamanda dünya barışına bir tehditti... Kitle imha silahlarını bulamasak da onları yapabilecek kapasiteye sahip olduğundan emindik" dedi. 
     ABD’nin, Afrika’da AIDS ve yoksullukla mücadelede gösterdiği çabalardan gurur duyduğunu da belirten Bush, konuşmasında kürtaja karşı tavrını dile getirdi ve bu inancının, geceleri rahat uyumasını sağladığını söyledi. ABD Başkanı ayrıca, yönetimine övgüler yağdırarak, yardımcılarını "harika insanlar" diye nitelendirdi. 
     
     KYOTO SÖZLEŞMESİ 

     Kyoto Sözleşmesi, sanayi ülkelerini başta karbondioksit olmak üzere dünyanın ısınmasına yol açan gazların emisyonunu sınırlandırmak zorunda bırakıyor. 
     Sözleşme, başta petrol olmak üzere fosil enerji kaynaklarının kullanımına kısıtlama getirilmesini gerektiriyor. BM’ye göre, atmosferdeki karbondioksitin yüzde 80’i, fosil enerji kaynaklarının ulaşım, ısınma ve sanayi alanlarında kullanılmasından kaynaklanıyor. 
     
</TEXT>
</DOC>
