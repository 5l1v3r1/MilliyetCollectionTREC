<DOC>
<DOCNO> 369764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sonspo16.html </URL>
<DATE> 2005/08/14/ </DATE>
<TIME> 20.55 </TIME>
<AUTHOR>  </AUTHOR>
<HEADLINE>
Konyaspor 0 - Trabzonspor 0 Maç sonucu 
</HEADLINE>
<TEXT>

     Turkcell Süper Ligi'ndeki Konyaspor- Trabzonspor maçı golsüz berabere bitti. 
     Ligin 2. haftasında ilk kez seyircisi önünde oynayan Konyaspor, stadı dolduran seyircisi önünde maça iyi başladı. Maç boyunca rakibine oranla daha atak bir futbol oynayan Konyaspor, özellikle Zafer Biryol ile yakaladığı önemli fırsatları değerlendiremedi. Trabzonspor ise iyi oynayan rakibi karşısında fazla etkili olamadı. 
     8. dakikada Murat Hacıoğlu'nun arapasında ceza alanında topla buluşan Zafer Biryol, kaleci Jefferson ile karşı karşıya kaldığı pozisyonda aşırtma bir vuruş yaptı. Kaleciyi de geçen top, üst filelerde kaldı. 
     14. dakikada Gökdeniz'in sağdan ortasında, Konyaspor savunmasının çıkardığı top Fatih Tekke'nin önünde kaldı. Fatih'in ceza yayı üzerinden sert vuruşunda, kaleci Özden meşin yuvarlağı güçlükle kornere gönderdi. 
     24. dakikada Yattara'nın pasıyla ceza alanına giren Fatih Tekke'nin sert şutunda, top yandan auta çıktı. 
     31. dakikada Levent'in serbest vuruştan yaptığı ortada topa iyi yükselen Erhan'ın kafa vuruşunda, kaleye giden meşin yuvarlağı Kaleci Jefferson son anda çıkardı. 
     36. dakikada Murat Hacıoğlu'nun arapasında ceza alanında kaleciyle karşı karşıya kalan Zafer Biryol'un şutunda, top kaleci Jefferson'da kaldı. 
     Konyaspor-Trabzonspor maçının ilk yarısı golsüz eşitlikle bitti. 
     
     İkinci yarı 

     52. dakikada Trabzonspor ceza alanı önüne gelen Murat Hacıoğlu, ceza çizgisi üzerindeki Zafer Biryol'u topla buluşturdu. Zafer Biryol'un kaleyi karşıdan gören noktadan sert vuruşunda, kaleci Jefferson topu güçlükle kornere çeldi. 
     60. dakikada orta alandan aldığı topla ilerleyen Yattara'nın ortasında, ceza alanı içinde topla buluşan Fatih Tekke'nin sert vuruşunda, meşin yuvarlak üsttten auta çıktı. 
     74. dakikada Gökdeniz'in sağdan ortasında, ceza alanında uygun pozisyondaki Tomas'ın kafa vuruşunda, Konyaspor savunmasına çarpan topu Ömer kornere atarak tehlikeyi önledi. 
     88. dakikada soldan Celalettin'in ortasında, ceza alanıda topla buluşan Gökdeniz'in dönerek vuruşunda, meşin yuvarlak üstten auta çıktı. 
     Konyaspor-Trabzonspor maçı 0-0'lık skorla tamamlandı. 
     

Stat Atatürk Hakemler Cüneyt Çakır xxx, Kemal Yılmaz xxx, Harun Taş xxx Konyaspor Özden xxx, Yasin xx, Ömer xxx, El Saka xxx, Erhan xx, Batista xx Dk. 75 Eray xx , Levent xxx, Zafer Demir xx Dk. 82 Erman , Murat Hacıoğlu xxx, Tayfun xx, Zafer Biryol xx Dk. 75 Mustafa xx Trabzonspor Jefferson xxx, Emrah xxx, Erdinç xx, Fabiano xx, Celalettin xxx, Hüseyin xx Dk. 87 Hasan , Lee Yong xxx, Gökdeniz xxx, Szymkowiak xx Dk. 58 İbrahim xx , Yattara xx Dk. 73 Tomas xx , Fatih Tekke xxx Sarı Kartlar Dk. 71 Erhan Konyaspor Dk. 71 Yattara, Dk. 89 Hasan Trabzonspor      

     
</TEXT>
</DOC>
