<DOC>
<DOCNO> 370647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonspo30.html </URL>
<DATE> 2005/08/17/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Fenerbahçe, WNBA'in S. Monarchs takımından Nicole Powell'ı transfer etti 
</HEADLINE>
<TEXT>

     Basketbolda yeni sezon öncesi transfer çalışmalarını sürdüren Fenerbahçe, bayan takımına, WNBA'in Sacramento Monarchs takımından Nicole Powell'ı transfer etti. 
     Kulüpten yapılan açıklamada, Stanford Üniversitesi mezunu, 1982 doğumlu Powell ile 1 yıllık sözleşme imzalandığı duyuruldu. 
     WNBA'de 11.3 sayı, 3.68 ribaund ve 1.6 asist ortalamasına sahip olan oyuncunun, geçen yıl forma giydiği İtalya'nın Laspezia takımında ise 18.5 sayı ve 7.6 ribaund ortalamasına sahip olduğu kaydedildi. 
     Bayan basketbol takımından sorumlu yönetici Işık Eyigüngör, Powell'ın, teknik heyetin verdiği transfer listesindeki oyuncuların başında geldiğini kaydederek, bir yabancı oyuncu transferi daha yaparak yeni sezon için transfer çalışmalarını tamamlayacaklarını bildirdi. 
     Eyigüngör, ''Her yıl olduğu gibi zirveye oynayan takımımız, bu yıl da yapmış olduğu transferlerle hedeflerinin ne kadar yüksek olduğunu göstermiştir. Yeni transferimizin takımımıza ve camiamıza hayırlı olmasını temenni ediyorum'' diye konuştu. 
     
</TEXT>
</DOC>
