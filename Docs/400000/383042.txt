<DOC>
<DOCNO> 383042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/yasam/axyas01.html </URL>
<DATE> 2005/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay'dan baz istasyonları için emsal karar 
</HEADLINE>
<TEXT>


Yargıtay, 'İnsanlar radyasyondan etkilenebilir' gerekçesiyle, bir baz istasyonunun sökülmesini onadı 

MUSTAFA OĞUZ İzmir DHA 

Türk Telekom A.Ş., ARİA ile birleşerek AVEA adını alan GSM operatörü AYCELL için 2001'de Bornova Evka 3 Mahallesi'nde, Yunus Emre Anadolu Lisesi'nin karşısındaki Türk Telekom binasına bir baz istasyonu kurdu. 
Mahalle sakinleri, özellikle çok yakında bulunan Yunus Emre Anadolu Lisesi ile Ergenekon İlköğretim Okulu öğrencilerinin sağlıklarının olumsuz etkileneceği gerekçesiyle, baz istasyonunun kaldırılması için harekete geçti. Vek let verilen Avukat Abdulkadir Ön, bu istemle 12. Asliye Hukuk Mahkemesi'nde dava açtı. 

'Kanser riski var' 
Mahkemenin görevlendirdiği bilirkişi heyeti Prof. Dr. Kemal Özmehmet, Prof. Dr. Ali Osman Karababa ve Araştırma Görevlisi Adnan Kaya, mahkemeye şöyle görüş bildirdi 
"İstasyonun yayacağı yüksek frekanslı sinyaller nedeniyle, kısa boylu oldukları için çocuklar daha fazla ışın emebilir. Bu, uzun sürede de olsa kanser ve benzeri sağlık sorunları yaratabileceği için, baz istasyonu başka bölgede kurulmalıdır." 
Mahkeme, görüşe uyarak, istasyonun kaldırılmasına karar verdi. Temyiz için başvurulan Yargıtay 12. Hukuk Dairesi de, mahkemenin kararını onadı. Avukat Ön, bu kararın baz istasyonlarına karşı açılacak davalarda örnek oluşturacağını belirtti. 




</TEXT>
</DOC>
