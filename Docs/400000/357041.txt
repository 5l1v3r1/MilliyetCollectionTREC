<DOC>
<DOCNO> 357041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sonsiy17.html </URL>
<DATE> 2005/06/30/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Memurlar zamlı maaşlarını farklarıyla alacak 
</HEADLINE>
<TEXT>

     Memurlar, zamlı maaşlarını 15 Temmuz’da 15 günlük farkıyla birlikte alacak. 
     Maliye Bakanı Kemal Unakıtan, Bütçe Yasası kapsamında memurların maaş ve diğer özlük haklarıyla ilgili yapılacak işlemleri bir tel emriyle ilgili birimlere duyurdu. 
     Buna göre 1 Temmuz 2005’ten geçerli olmak üzere, aylık gösterge tablosunda yer alan rakamlar ile ek gösterge rakamlarının aylık tutarlara çevrilmesine esas aylık katsayısı 0.0416, memuriyet taban aylığı göstergesine uygulanan taban aylık katsayısı 0.52075, iş güçlüğü, iş riski, temininde güçlük ve mali sorumluluk zamlarının aylık tutarlara çevrilmesine esas yan ödeme katsayısı ise 0.132 olarak belirlendi. 
     Memur maaşlarındaki artışa bağlı olarak, kamuda sözleşmeli personelin ücret tavanları da artırıldı. Ücret tavanı sözleşmeli personel için 1910 YTL olarak belirlendi. 
     Sözleşme ücretleri 742 YTL’ye kadar olanların ücretleri için yüzde 6, 742 YTL’den 872 YTL’ye kadar olanlarınki yüzde 5.75, 872 YTL’den 1.002 YTL’ye kadar olanlarınki yüzde 5.5, 1.002 YTL’den 1.131 YTL’ye kadar olanlarınki yüzde 5.25, 1.131 YTL’den 1.260 YTL’ye kadar olanlarınki yüzde 5, 1.260 YTL’den 1.571 YTL’ye kadar olanlarınki yüzde 4.75, 1.571 YTL’den 1.881 YTL’ye kadar olanlarınki yüzde 4.5, 1.881 YTL’den 2.189 YTL’ye kadar olanlar için yüzde 4.25, 2.189 YTL’den daha fazla olanların ücretleri ise yüzde 4 oranında artırıldı. 
     Buarada işçilere ödenecek kıdem tazminat tavanı ise yıllık tavan 1727.15 YTL’ye yükseldi. 
     Erbaş ve erler için ödenecek tazminat ise 1 Temmuz-31 Aralık 2005 arasındaki sürede 105 YTL’yi geçemeyecek. 
     
</TEXT>
</DOC>
