<DOC>
<DOCNO> 351315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/son/sontur05.html </URL>
<DATE> 2005/06/12/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Ölen yakınlarının emekli maaşlarını alıyorlar iddiası... 
</HEADLINE>
<TEXT>

     Rize İl Jandarma Komutanlığı'nca il merkezi ilçelerinde ölü olan 239 emeklinin, maaşlarının yakınları tarafından alındığı belirlendi. 
     AA muhabirinin edindiği bilgiye göre, İl Jandarma Komutanlığı Kaçakçılık ve Organize Suçlarla Mücadele Şubesi ekiplerince yürütülen çalışmada, Çayeli'nde 69, Derepazarı'nda 3, Pazar'da 30, Ardeyen'de 17, Çamlıhemşin'de 18, Kalkandere'de 4, Fındıklı'da 43 ve İyidere'de 55 olmak üzere 239 emeklinin öldüğü halde maaşlarında hareketlilik olduğu belirlendi. 
     Bunun üzerine başlatılan soruşturmada, ölen emeklilerin maaşlarının yakınları tarafından banka hesaplarından çekildiği anlaşıldı. 
     Soruşturma kapsamında bugüne kadar 38 kişi hakkında ''sahte evrak düzenlemek'' suçundan işlem yapıldı. Söz konusu 38 kişi, adliyeye sevk edildi. İfadeleri alınan kişiler, tutuksuz yargılanmak üzere serbest bırakıldı. 
     Olayla ilgili soruşturmanın sürdürüldüğü bildirildi. 
     
     ÖEN ANNESİNİN MAAŞINA ALABİLMEK İÇİN VEKALET ÇIKARDI 
     Öte yandan, Çayeli İlçesi'nde 1990 yılında vefat eden R.G'nin de maaşında hareketlilik tespit eden jandarma ekipleri, olayla ilgili geniş soruşturma başlattı. 
     Yapılan çalışmada, R.G'nin maaşının kızı A.D. tarafından 2001 yılına ATM'den çekildiği, 2001 yılında ise söz konusu bankanın, maaşı almayı sürdürebilmesi için A.D'den vekalet yenilemesini istediği öğrenildi. 
     Bunun üzerine, 11 yıl önce ölen annesi için bağlı bulunduğu mahalle muhtarlığından annesi adına yaşlılık kağıdı, noterden ise vekaletname alan A.D, 2004 yılına kadar annesi R.G'nin emekli maaşını almayı sürdürdü. 
     Bu tarihte jandarma ekiplerince yakalanarak adliyeye sevk edilen A.D, tutuksuz yargılanmak üzere serbest bırakıldı. 
     
</TEXT>
</DOC>
