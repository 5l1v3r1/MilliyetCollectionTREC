<DOC>
<DOCNO> 353497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/son/sontur11.html </URL>
<DATE> 2005/06/19/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Babalar Günü'nde bir baba portresi 4 kızını kendisi büyütüyor 
</HEADLINE>
<TEXT>

     Giresun'da, eşi tarafından 1 yıl önce terk edilen Muzaffer Elmalı, küçük yaştaki 4 kızına hem annelik hem babalık yapıyor. 
     Hacımiktat Mahallesi'nde yaşayan Elmalı 48 , geçen yıl eşinin kendisini ve 4 kızını terk ettiğini söyledi. 
     Küçük yaştaki çocuklarına bakmakta zorlandığını ifade eden Elmalı, ''Kızlarımın en büyüğü olan Damla 7, ikiz olan Zeynep ve Zehra 5, en küçükleri Havva ise 2 yaşında. Annelerinin bizi terk etmesinden sonra zor bir yaşam sürüyoruz. Çünkü çocuklarıma benden başka bakacak kimsem yok'' dedi. 
     Daha önce bazı yerlerde geçici işçi olarak çalıştığını, ancak çocuklarını yalnız bırakamadığı için işe gidemediğini anlatan Elmalı, şunları anlattı 
     ''Hayırsever vatandaşlar bize maddi yönden destek oluyorlar. Durumum kötü olduğu için çocuklarımın geleceğini düşünerek, çocuk yuvasına vermek istedim. Ama baba yüreğim buna elvermediği için hiçbirini bırakamadım. Ancak böyle giderse yuvaya vermek zorunda kalacağım. Belediye Başkanlığı ekmek ve gıda yardımında bulunuyor ama yeterli olmuyor.'' Göz kayması sorunu olan kızlarını, Valilik desteğiyle Trabzon'a tedaviye götürdüğünü kaydeden Elmalı, ''Çocuklarımın hepsine gözlük alınması gerekiyor. Ancak ekonomik durumum uygun olmadığı için alamıyorum. Hayırsever vatandaşlardan bana yardım etmelerini istiyorum'' diye konuştu. 
     
</TEXT>
</DOC>
