<DOC>
<DOCNO> 363850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sondun22.html </URL>
<DATE> 2005/07/24/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Zebari Türkiye'den Irak'a askeri müdahale kabul edilemez 
</HEADLINE>
<TEXT>

     Irak Dışişleri Bakanı Hoşyar Zebari, ''Türkiye, İran veya herhangi bir Arap ülkesinden Irak'a olası bölgesel askeri müdahalenin kabul edilmeyeceğini'' söyledi. 
     Zebari, üst düzey Iraklı diplomatların katıldığı bir toplantıya başkanlık ettiği Ürdün'ün başkenti Amman'da yaptığı açıklamada, Irak'taki Amerikan güçlerinin terör örgütü PKK'lıları yakalamaya hazır olduğunu ifade ederek, Türk ordusunun ülkenin kuzeyine operasyonlar düzenlemesinin Irak'ta istikrarı bozabileceğini iddia etti. 
     Terör örgütü PKK üyelerinin, ''merkezi ve yerel Kürt yönetiminin kontrolü dışındaki bölgelerde olduğunu'' ifade eden Zebari, bunların yer değiştirmeleri halinde Amerikan güçleri tarafından yakalanacaklarını söyledi. 
     Zebari, ''Türkiye'ye ve komşu ülkelere karşı Iraklı olmayan tüm silahlı grupları kontrol altına alma ve faaliyetlerini önleme yükümlülüğümüz var'' diye konuştu. 
     
</TEXT>
</DOC>
