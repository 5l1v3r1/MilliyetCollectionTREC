<DOC>
<DOCNO> 388711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/magazin/axmag01.html </URL>
<DATE> 2005/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Eurovision provasında Türk bayrağı krizi 
</HEADLINE>
<TEXT>


İRFAN KURTULMUŞ Kopenhag 

Eurovision Şarkı Yarışması'nın 50. yıl kutlamalarının yapılacağı FORUM gösteri salonunda dün yapılan provalarda, katılımcı ülke bayrakları arasında Türk bayrağının olmadığı görüldü. 
Çeşitli ülkelerden çok sayıda basın mensubunun davet edildiği provadaki bu eksiklik yabancı basın ile Türk gazetecilerin tepkisine neden oldu. Tepkiler üzerine, 3. provadan sonra apar topar sahneye getirilen Türk bayrağı, diğer bayraklarla birlikte dalgalanmaya başladı. 

Yunanlılardan büyük ilgi 
Bunun yanı sıra Sertab Erener'e, Kopenhag'da kaldığı otelde, Yunan medyası ve Yunanlı hayranları tarafından büyük ilgi gösterildi. Yunanistan'da yayın yapan 'Star Channel' televizyonu Sertab'la özel röportaj yaptı. Yunanlı hayranları ise Sertab'la fotoğraf çektirmek için yarıştı. 

Favori ABBA, Sertab ilk 5'te 
Yarışmanın favorisi, İsveçli ABBA grubu... Ladbrokes bahis şirketi, ABBA'nın 'Wateerloo' parçasını 1'e karşı 1.30 vererek en büyük favori olarak gösterdi. Sertab Erener'in 'Everyway That I Can' şarkısı ise 1'e karşı 13'le 14 yarışmacı arasında 5. sırada yer aldı. 


Sonra Türk bayrağı dalgalandı 


FORUM gösteri salonundaki provalarda, katılımcı ülke bayrakları arasında Türk bayrağının olmadığı görüldü. Basının tepkisi üzerine 3. provaya Türk bayrağı getirildi. 


</TEXT>
</DOC>
