<DOC>
<DOCNO> 378456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sontur13.html </URL>
<DATE> 2005/09/14/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Ünlüleri vuran tetikçiye TEM'de infaz 
</HEADLINE>
<TEXT>

     Şaban KARDEŞ SİLİVRİ İstanbul , DHA 

ŞARKICI Arto ile İsmail Türüt'ü yaralayan Tolga Bilgi, vücuduna sıkılan 6 kurşunla öldürüldükten sonra TEM otoyolunun Silivri-Kınalı arasındaki bölgeye atıldı. Bilgi'nin otomobili de Çorlu yakınlarında yakılmış durumda bulundu. 
     TEM otoyolunun Kınalı yakınlarında Tahkakale Baklaçatı Mevkii'nde, yol kenarındaki su kanalının içinde yüzü koyun kanlar içinde bir erkek cesedini gören köylüler, jandarma'ya haber verdi. Silivri Jandarma Bölük Komutanlığı ekipleri, olay yerine geldiklerinde, cesedin üzerinden çıkan kimliğinden ölen kişinin 30 yaşındaki Tolga Bilgi'ye ait olduğunu belirledi. İlk tespite göre Bilgiç'in, 2'si cinsel organına olmak üzere vücuduna altı kurşun sıkıldığını belirledi. Jandarma Kriminal ekipleri olay yerinde yaptığı tespitte Bilgiç'in bir otomobille bölgeye getirildikten sonra öldürülüp su kanalına atıldığını belirledi. Cinayet zanlılarının ayak izlerine ait ipuçlarına ulaşan jandarma ekipleri, cesedi otopsi yapılmak üzere İstanbul Adli Tıp Kurumu'na kaldırdı. TEM otoyolunun kenarında şüphelilerin kaçtığı otomobilin lastik izleri de bulundu. 
     
     OTOMOBİLİ YAKTILAR 
     Çorlu Jandarma Bölük Komutanlığı Çorlu-Tekirdağ yolunun Karatepe Mevkii'de yakılmış otomobil olduğu ihbarı aldı. Olay yerine giden jandarma ekipleri, yol kenarındaki tarlanın içerisinde yakılmış vaziyette 34 TB 9784 plakalı Peugeot marka bir otomobil buldu. Plaka üzerinde yapılan incelemede, aracın TEM otoyolunda öldürülen Tolga Bilgi'ye ait olduğu belirlendi. 
     
     ARTO VE TÜRÜT'Ü YARALAMISTI 
     TEM otoyolunda bulunan cesedi bulunan Tolga Bilgi'nin daha önce Arto’ takma adını kullanan şarkıcı Harutyun Dalga'ya düzenlediği silahlı saldırı ile tanınmıştı. Arto'yu 24 Eylül 2000 tarihinde bacağından yaralayan Bilgi, olaydan kısa bir süre sonra yakalanmıştı. Ateşli silahla adam yaralamak’ suçundan 5 ile 11 yıl 3 ay arasındaki hapis cezası istemiyle İstanbul 1'inci Asliye Ceza Mahkemesi'nde tutuklu olarak yargılanan Tolga Bilgi, 27 Mart 2001 tarihli duruşmada, tutuksuz yargılanmak üzere tahliye edilmişti. 
     Tolga Bilgi, hapisten çıktıktan kısa bir süre sonra bu defa kendisine hedef olarak türkücü İsmail Türüt'ü seçmişti. 13 Mayıs 2001'de Tarabya’daki Sevillanas’ adlı tavernadaki programı sırasında türkücü Türüt'ü de ayağından vuran Bilgi, Gayrettepe’deki Cinayet Büro Amirliği'ne götürülüşü sırasında gazetecilerin, İsmail Türüt'ü neden vurdun ’ sorusuna, Sanatçılar fazla konuşmamalı’ şeklinde yanıt vermişti. Tolga Bilgi, Arto'ya düzenlediği saldırıdan önce 2000 yılında Topkapı'da bir silahlı saldırıya da uğramıştı. Vücudunun çeşitli yerlerine 12 kurşun isabet eden Bilgi, mucize eseri hayatta kalmıştı. Bilgi, ayrıca Arto'yu vurmak suçundan cezaevinde bulunduğu sırada tartıştığı bir mahkum tarafından da şişlenerek yaralanmıştı. 
     
</TEXT>
</DOC>
