<DOC>
<DOCNO> 387955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/soneko34.html </URL>
<DATE> 2005/10/19/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
OPEC, 2010 yılına kadar üretim kapasitesini artıracak 
</HEADLINE>
<TEXT>

     Petrol İhraç Eden Ülkeler Örgütü OPEC , günlük üretim kapasitesini 2010 yılına kadar 5 milyon varil artışla 38 milyon varile çıkaracak. 
     Güney Kore Enerji Bakanı Lee Hee-beom, OPEC Genel Sekreteri Adnan Şihabeddin ile Asya-Pasifik Ekonomik İşbirliği Örgütü APEC Toplantısı'nda yaptıkları görüşmeye atfen yaptığı açıklamada, OPEC'in şu an 32.5 milyon varil olan günlük petrol üretim kapasitesini, 2010 yılına kadar 38 milyon varile çıkarmayı planladığını söyledi. 
     Güney Kore Enerji Bakanı Lee, OPEC'in petrol üretim kapasitesini artırmasının, yüksek petrol fiyatlarından zarar gören küresel ekonomi açısından hayati öneme sahip olduğunu söyledi. 
     OPEC'in petrol piyasasında fiyat belirleme rolü, geçen yıllarda yedek kapasitesinin düşmesiyle azalmıştı. Ancak uzmanlar, rafineri kapasitelerindeki problemlerin çözülmesi ve yeni üretim alanlarının açılmasının OPEC'in rolünü yeniden güçlendireceğini ifade ediyorlar. 
     
</TEXT>
</DOC>
