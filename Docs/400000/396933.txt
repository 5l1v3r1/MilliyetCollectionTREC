<DOC>
<DOCNO> 396933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/spor/yyilmaz.html </URL>
<DATE> 2005/11/22/ </DATE>
<TIME>  </TIME>
<AUTHOR> Nilay YILMAZ  </AUTHOR>
<HEADLINE>
Meslek arayışları 
</HEADLINE>
<TEXT>



Zalim Yorumcu CAN DARK 
Depreme dayanıklı, çelik konstrüksiyonlu ligimizde bir haftayı daha geride bıraktık. Lider Fenerbahçe, Ulusal Takım sürgünü-Şükür mağduru Ersun Yanal'ın Vestel katkılı Manisa'sı önünde 2-1 galip geldi. Galibiyeti getiren gol "Türkiye Kronik Yedekler Derneği Onursal Başkanı" Semih Şentürk'ten geldi. Kendisi artık yedekliği benimsedeği için, "kimbilir hangi bahara tekrar oynarım" hissiyatı içinde öyle aman aman bir sevinme de göstermedi. Duayen yedeği selamlıyoruz. Bu arada Daum da Beşiktaş Çarşı'sından balık almış kendisine. "Çarşı artık Daum'a da karşı" diye biliyorduk biz. Demek balık satmayacak derecede değilmiş bu. İsviçre maçındaki olaylarda, sütten çıktığımız ve ak birer kaşık olduğumuzu ispatlamak için savunma gönderecek olan yetkililer Daum'un bu görüntülerini de kullansınlar ki, esasen bu diyarlarda fair-playin ne kadar değerli olduğunu ispatlayabilsinler. 
Kırık kalpler, yitik umutlar merkez üssü Beşiktaş İnönü Stadı'nda yine Beşiktaş forması giymiş ve birbirleriyle maçtan maça görüştükleri belli olan 11 futbolcu, karşılarında da Gaziantepspor vardı. Milli maçların oyunu kurtaran yıldızı, İsviçre maçının agresif kemikkıran baleti Tümer Metin, bu maçtaki asistiyle göz doldurdu. Lazarov'a, "al da git at" dediği pozisyon, golle sonuçlandı. Zaten Beşiktaş taraftarı da "kümede kalalım yeter" dedi başkanına, "futbolu bırakın başka iş yapın" dedi futbolcusuna. Diğerleri ne iş yapar bilemeyiz ancak, Tümer-Sergen ikilisi "Can Düşmanlar", "Düşman Solaklar" vb. filmlerde rol alarak sinema sektöründe rahatlıkla yer bulabilirler. 
Son haftaların inişe geçen ekibi Galatasaray, Rize'de çok rahat bir oyunla 3-0 galip gelirken, Sa-Sa İliç "bir öyle, bir böyle" tarzı oyunculuğunda bu hafta iyi topçu rolündeydi. Unutulmak üzereyken Ulusal Takım'a çağrılan Ergün, meğerse hatırlanmayı beklermiş, Rize'de nostaljik görüntüler sundu, selamlarız onu da. 
Trabzonspor önlenemeyen dramatik düşüşüne devam ediyor, tarihinin en kötü sezonlarından birini yaşıyor. Vahid Hoca ne yapacağını bilemez durumda çırpınıyor. Şimdi belki yıldızlar ülkesinde olan ve onları çok seven bir güzel insan, şöyle mi demektedir acaba Denizde karartı var... 

Teknik, eğer kaslarını en kısa sürede, o tekniğin gerektirdiği açısal değerliklere getirebilirsen mükemmel olur. Esneklik özelliği, reaksiyon sürati, gücü azalmış kaslarla ve bu bilgiden yoksun beyinle istediğiniz kadar antrenman yapın, tekniğinizi ne düzeltebilir ne de geliştirebilirsiniz. 
Ünlü Fransız futbolcu Bixente Lizarazu 


Haberiniz var mı 

2004-2005 SEZONU KARNESİ 
Skorların Tasnifi 306 maçın 71'i beraberlikle, 152'si evsahibi, 83'ü deplasman olmak üzere 235 maç, bir takımın galibiyetiyle bitti ve maçlarda 23 ayrı skor görüldü, En Çok Görülen Skorlar 1-0 51 , 2-1 45 , 2-0 35 , En az görülen skorlar 6-4, 6-0, 5-2, 7-0, 7-2 1 , En Fazla Beraberlik Görülen Hafta 26. hafta 5 , Beraberlik Görülmeyen Haftalar 4., 8., 11. ve 31. haftalar, Deplasman Takımlarının En Başarılı Olduğu Hafta 28. hafta 5 galibiyet, 2 beraberlik, 2 yenilgi 17 puan , Deplasman Takımlarının Galip Gelemediği Haftalar 17. ve 32. haftalar 3 puan , Evsahibi Takımların En Başarılı Olduğu Hafta 22. ve 25. haftalar 7 galibiyet, 1 beraberlik, 1 yenilgi 22 puan , Evsahibi Takımların En Başarısız Olduğu Hafta 28. hafta 2 galibiyet, 2 beraberlik, 5 yenilgi 8 puan . 

Ankara'dan 

Birkaç gündür Ankara'dayım. Çocukluğumda evden kaçarak -şehirlerarası bir yolculuktan sonra-, seyrettiğim Bursaspor-Beşiktaş maçını saymazsak maçla ilgili hiçbir şey hatırlamıyorum bu ilk Anadolu'da maç seyretmişliğim oldu. "Gençlerbirliği-Erciyes maçına gidelim" diye tutturunca kardeşim Tümay ve enişte bey Gökhan'ın yapacak bir şeyi kalmadı. Aslında Gökhan dünden razı da benim sayemde bütün spor programlarını seyredebiliyor , Tümay "ablamın işi" diye düşünerek oflaya poflaya "tamam" demek zorunda kaldı... 
Futbolun oyunun güzelliğinin yanı sıra dolu tribünlerle güzelleştiğinin bir kez daha ayırdına vardım. Gençlerbirliği taraftarlarının çoğunun olduğu -aslında çok da değillerdi hani- maraton tribününde. Öyle ki çekirdekçi herkesin adını biliyordu, bir-iki maç gitsek herhalde bizimle de ahbap olurdu... Neyse, maça dönelim. Gözlüğümü unuttuğum için futbolcuları sadece formalarından ayırabildiğim maçla ilgili teknik-taktik analiz yapmak haddime düşmez, tribün izlenimlerimi, daha doğrusu futbolla pek değil hiç alakası olmayan birisiyle maç seyretmenin nasıl bir duygu olduğunu yazmak istedim sadece. Maç başlar başlamaz kardeşimin soru bombardımanı da başladı 
- Mavililer mi Gençlerbirliği 
- Yok, beyazlılar. 
- Kırmızı-siyah diye bağırıyorlar. Eee, burada kırmızı-siyah yok. 
- Gençlerbirliği'nin renkleri kırmızı-siyah. Bugün böyle giymişler. 
Bak 10 dakika geç gelseymişiz bir şey fark etmeyecekmiş. 0-0 hala 
- 6 numaranın ayağındakiler ne öyle 
- Krampon 
- Niye yeşil 
- Herkes aynı giyecek diye bir kural yok. Uğuru belki de. O yüzden giymiştir. 
- Eee, uğuru olsa burada olmazdı akıllı. 
Niye karşı taraf daha pahalı Konser falan olsa arkadan göreceksin diye daha ucuz olabilir de, iki taraftan da aynı gözüküyor. Niye karşı taraf daha pahalı Yanıt verirken ilk golü göremiyorum 
- Aaa, arkadaki adam küfür etti duydun mu 
- Ne dedi 
- "Adam kendi takıldı, Allah belanı versin senin" dedi. 
- O küfür değil Tümay, sen İnönü'ye hiç gelme o zaman. Ertesi gün zaten bu sözüm Beşiktaş tribünleri tarafından onaylanıyor 
Arkamızda Gençler tribününün en renkli simalarından biri olduğunu düşündüğümüz bir abi, "Uğur, Uğur düzgün oyna lan Oynamayacaksan çık, senin yerine Mehmet girsin. Çıkarmıyorlarsa da kendin çık, soytarı seni " diye bağırınca tribünde herkes gülmeye başlıyor. Duyduğumuz en kötü laflar bunlar tribünde. 
Dakika 84 "10 dakika sonra biter herhalde Ben maçın 90 dakika olduğunu bilmediğini düşünerek, "yok 6 dakika var" demeye kalmadan 6 dakika var, 4 dakika da uzatma verse 10 dakika" diyen kardeşim beni hayrete düşürüyor. 
Gençlerbirliği 3-0 galip geliyor. Biz keyifli bir maçın ardından rahat bir şekilde maçtan çıkıyoruz. Gerçi ben sorulara yanıt vermekten maça pek konsantre olamadım ama, olsun 



Çok ayıp 
Gökmen Özdenak Türkiye Süper Ligi'ne baktığın zaman bunlar futbolcu mu, sürüngen mi belli değil ya Yerden kalkmıyorlar ya 
Sabri Ugan Cık cık cık 
Telegol, Star 

Süper değerlendirme 
İlk 10 dakika içinde 1. golü yedikten sonra futbolcularda güvensizlik doğdu. 2. golü yedikten sonra daha da güvensizlik oldu ve 3. golü yediler. 
Çaykur Rizespor Teknik Direktörü Sakıp Özberk 

Sus, uyandırma çocukları Abi 
Arkadaş ben mecbur muyum, bu oyuncuları izlemeye Antrenörler gelip gidiyorlar, fatura hep onlara kesiliyor. Futbolcular demir atmış, kıpırdamıyorlar. Ohh ne l 
Sanlı Sarıalioğlu - Vatan 

Dahi o, dahi 
Ya Daum çok sık gidiyor Eyüp Sultan'a ya da çok şanslı bir adam. 
Bilgin Gökberk - Stadyum, TRT1 

Konuş bakalım, ne diyecek 
Ben oynamak istiyor artık 3 büyükler. Antep bilmiyorum yeter artık. Ben menajerle konuşacak. 
Lazarov 

Amiiiiin 
Allah'ım, sen kulüplerimiz ve yöneticileriyle, sporcuları, taraftarları, federasyonları ve ona bağlı kuruluşlara ve de yazılısıyla, sözlüsüyle tüm medya mensuplarına akıl, fikir, insaf ve başarılarla dolu yaşantılar ihsan eyle Ya Rabbim. 
Hulki İlgün - Fanatik 

Erken daha 
Galatasaray kaybetseydi, belki Fenerbahçeli futbolcular gizlice Samandıra'da şampiyonluk turu atardı. 
Bilgin Gökberk Stadyum, TRT1 

Özlü söz 17 
Netice kurtuldu, Hatice ne olacak 
Ali Sami Alkış - Star 

Memnun olduk Abi 
Türk futbolunda uzun zamandır yabancı futbolcu konusu var. Yabancı futbolcuların iyisine kesinlikle karşı değilim. Önce kendimi tanıtayım. 51 kez A Milli Takım'da oynamış, 38 kez Milli Takım kaptanlığı yapmış Turgay Şeren. Profesyonel Futbolcular Derneği Başkanlığı, Türkiye Futbol Vakfı İkinci Başkanlığı. 
Turgay Şeren - Akşam 



</TEXT>
</DOC>
