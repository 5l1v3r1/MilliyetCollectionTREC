<DOC>
<DOCNO> 383879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/soneko35.html </URL>
<DATE> 2005/10/04/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Dışbank'ın ismi değişiyor... 
</HEADLINE>
<TEXT>

     T. Dış Ticaret Bankası A.Ş.'nin Dışbank Olağanüstü Genel Kurulu 8 Kasım Salı günü yapılacak. 
     Olağanüstü Genel Kurul'da bankanın unvanı Fortis Bank A.Ş. olarak değiştirilecek. 
     Dışbank'tan bugün İMKB'ye yapılan açıklamaya göre, Dışbank Yönetim Kurulu, 8 Kasım 2005 Salı günü saat 14.30'da Yıldızposta Cad. No 54, Gayrettepe, İstanbul adresinde yapılacak Olağanüstü Genel Kurul'da, bankanın ''Türk Dış Ticaret Bankası A.Ş.'' olan unvanının ''Fortis Bank A.Ş.'' olarak değiştirilmesinin, bu amaçla ana sözleşmenin 3. maddesinin izin verilen tadil tasarısı uyarınca tadil edilmesinin Genel Kurul onayına sunulmasına karar verdi. 
     Olağanüstü Genel Kurul'da ayrıca, istifa eden Yönetim Kurulu üyeleri Mehmet Çetin Hacaloğlu, Kaan Cesur, İmre Barmanbek, Mevlut Tufan Darbaz'ın ibrası hakkında karar alınacağı ve yeni seçilen Yönetim Kurulu üyelerine gerekli izinlerin verilmesi de karara bağlanacak. 
     
</TEXT>
</DOC>
