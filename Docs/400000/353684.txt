<DOC>
<DOCNO> 353684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/soneko35.html </URL>
<DATE> 2005/06/20/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
THY'nin İstanbul-Gaziantep seferleri yeniden başladı 
</HEADLINE>
<TEXT>

     Türk Hava Yolları'nın THY bir süre önce pistteki çalışmalar nedeniyle durdurduğu İstanbul-Gaziantep seferleri, yeniden başladı. 
     Gaziantep Havaalanı'nda devam eden genişletme ve kod çalışmaları nedeniyle 3 Mart'tan bu yana kapalı olan Gaziantep Havaalanı'na bugün THY'ye ait orta gövdeli 75 kişilik yolcu kapasitesine sahip bir RC 100 uçağı iniş yaptı. 
     Gaziantep Büyükşehir Belediye Başkanı Asım Güzelbey, uçağın ekibini pistte karşılayarak yolculara, ''hoş geldiniz'' dedi. 
     Pistte yapılan çalışmaların ardından, orta gövdeli uçakların Gaziantep Havaalanı'na iniş kalkış yapabileceği bildirildi. 
     THY'nin İstanbul-Gaziantep seferlerinin cuma ve pazar hariç her gün İstanbul'dan saat 07.15 ve Gaziantep'ten 09.45, ikinci seferlerin ise perşembe günleri hariç her gün İstanbul'dan 16.00, Gaziantep'ten de 18.30'da yapılacağı bildirildi. 
     
</TEXT>
</DOC>
