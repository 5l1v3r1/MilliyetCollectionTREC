<DOC>
<DOCNO> 392732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sondun24.html </URL>
<DATE> 2005/11/07/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Papandreu'nun Türkiye'den üç talebi 
</HEADLINE>
<TEXT>

     Yunanistan’da ana muhalefet partisi PASOK Genel Başkanı Yorgo Papandreu, Türkiye’den Kıbrıs ile ilgili olarak üç talepte bulundu. 
     Yorgo Papandreu, Rum Meclisi Başkanı Dimitri Hristofyas ile Atina’da yaptığı görüşmenin ardından bir açıklama yaparak Türkiye’nin kendilerinin "Kıbrıs Cumhuriyeti" olarak adlandırdıkları Rum Kesimi’ne olan tüm yükümlülüklerini yerine getirmesi gerektiğini savundu. 
     Bunun ardından söz konusu yükümlülükleri sıralayan Papandreu, Türkiye’nin Gümrük Birliği’ni Rum Kesimi’ne de genişleten Ek Protokolü uygulamasını, Rum Kesimi’ni tanımasını ve Rum Kesimi’nin uluslararası kuruluşlara katılımını engellememesini istedi. 
     Papandreu ayrıca, AB ile üyelik müzakerelerinin başlatılmasının, AB üyesi bir ülkede "işgalcı kuvvet"lerin bulundurulmasıyla bağdaşmadığını belirterek bu konunun da ele alınması gerektiğini söyledi. 
     
</TEXT>
</DOC>
