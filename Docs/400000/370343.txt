<DOC>
<DOCNO> 370343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sontur01.html </URL>
<DATE> 2005/08/16/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Çökme tehlikesi bulunan apartman boşaltıldı... 
</HEADLINE>
<TEXT>

     Adıyaman’da çökme tehlikesi bulunan apartman boşaltıldı. 
     Atatürk Bulvarı üzerindeki 7 katlı Kısayol Apartmanı’nın 4 kolonunun patladığını farkeden bina sakinleri, dairelerini terk ederek dışarı çıktı. Polis ekipleri, binanın bulunduğu bulvarda güvenlik tedbirleri alarak yolu trafiğe kapattı. 
     Adıyaman Belediye Başkanı Necip Büyükaslan da bölgeye gelerek incelemelerde bulundu, bina sakinleriyle görüştü. 
     Büyükaslan, binanın güvenli olup olmadığına Gaziantep Üniversitesi’nden gelecek uzmanların karar vereceğini, şu an için bir yıkılmanın söz konusu olmadığını söyledi. 
     Apartman sakinleri çok korktuklarını ve hemen dairelerini boşalttıklarını, geceyi akrabalarının yanında geçireceklerini bildirdi. 
     Binanın 8 yıl önce yapıldığı ve 2 yıl önce de bazı kolonların patladığı öğrenildi. 
     Bu arada Kısayol Apartmanı’nın bitişiğindeki apartmanın da boşaltıldığı bildirildi. 
     
</TEXT>
</DOC>
