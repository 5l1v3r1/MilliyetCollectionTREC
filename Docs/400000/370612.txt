<DOC>
<DOCNO> 370612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonsiy15.html </URL>
<DATE> 2005/08/17/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Adalet Bakanlığı Terörle Mücadele Yasası konusundaki çalışmalar sürüyor 
</HEADLINE>
<TEXT>

     Adalet Bakanlığı, Terörle Mücadele Yasası ile ilgili komisyon çalışmalarının henüz tamamlanmadığını bildirdi. 
     Bakanlık’tan yapılan açıklamada, bugün bir gazetede Terörle Mücadele Yasası ile ilgili bilgilerin yer aldığı belirtildi. 
     Bu yasayla ilgili komisyonun çalışmalarını henüz tamamlamadığı ifade edilen açıklamada, çalışmaların değişik şekillerde devam ettiği kaydedildi. 
     Açıklamada, "Haberlerin ve yazılanların, çalışmalarını sürdürmekte olan Terörle Mücadele Yasası Komisyonu ile herhangi bir ilgisi yoktur. Kamuoyunun yanlış bilgilendirilmemesi ve spekülasyonların önlenebilmesi için bu açıklamanın yapılması gerekli görülmüştür" denildi. 
     
</TEXT>
</DOC>
