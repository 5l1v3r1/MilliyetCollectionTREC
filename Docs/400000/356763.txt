<DOC>
<DOCNO> 356763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sontur34.html </URL>
<DATE> 2005/06/29/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Hakkari'de tarihi geçmiş 2 ton serum imha edildi 
</HEADLINE>
<TEXT>

     Sağlık Bakanlığı tarafından Körfez Savaşı’nda Hakkari’ye gönderilen 2 ton serum, son kullanma tarihi geçtiği için imha edildi. 
     Sağlık Bakanlığı’nın Körfez Savaşı sırasında tedbir amaçlı İl Sağlık Müdürlüğü’ne gönderdiği 2 ton serum, son kullanma tarihi geçince imha edilmek üzere, Devlet Hastanesi görevlileri tarafından sayılarak kamyonete yüklendi. 
     Şehir çıkışındaki çöplükte kırılarak imha edilen serumlarla ilgili açıklama yapan Devlet Hastanesi Başhekimi Dr. Servet Kocaöz, serumların kullanılmasına gerek görülmediği için uzun süredir Devlet Hastanesi araç garajında bekletildiğini belirtti. 
     Kocaöz, "Sağlık Müdürlüğü’ne gönderilen serumların son kullanma tarihi geçmişti. Biz de sağlık açısından büyük risk taşıyan serumları imha ettik" diye konuştu. 
     
</TEXT>
</DOC>
