<DOC>
<DOCNO> 358328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/soneko08.html </URL>
<DATE> 2005/07/05/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Beko Elektronik, tasarım ödülü ''Red Dot''ı aldı... 
</HEADLINE>
<TEXT>

     Hakkı Akduman AA 

Beko Elektronik, Grundig markasıyla dünyaca ünlü tasarım ödülü ''Red Dot'' ın sahibi oldu. 
     Beko Elektronik ödülü, Almanya'nın Essen kentinde düzenlenen törende Red Dot Genel Müdürü Elmar Schüller tarafından Beko Endüstriyel Tasarım Yöneticisi Bora Bükülmez'e verildi. 
     Schüller, bir Türk firmasının bu tür ödül kazanmasından büyük mutluluk duyduğunu belirterek, ''Bu ödülü kazanmak kolay değil. Bu nedenle Beko'nun tasarımcılarını kutluyorum'' dedi. 
     Bükülmez de ''Uluslararası prestij ödülü olan Red Dot ödülünü 50. yılında Beko Elektronik tasarımının almasından dolayı şirketimiz ve ülkemiz acısından büyük mutluluk duyuyoruz. Bu ödül, Türkiye'deki tasarımcıların uluslararası açıdan da çok başarılı olduğunu kanıtlamıştır'' diye konuştu. 
     Beko Elektronik'in 2004 yılı başında marka portföyüne dahil ettiği Grundig markası için özel tasarladığı ''GRUNDIG VISION 26 LCD TV'' endüstriyel tasarım alanında dünyanın en prestijli ödüllerinden Red Dot Tasarım Ödülü'ne layık görüldü. 
     Beko Elektronik Endüstriyel Tasarım Ekibi'nce tasarlanan ''GRUNDIG VISION 26 LCD'' estetik, fonksiyonellik, ergonomi, ürün kalitesi, çevre duyarlılığı gibi kriterler doğrultusunda yapılan değerlendirmede teknoloji, özünlük, zarafet ve duygusallık gibi özelliklerle bütünleştiren tasarımıyla Red Dot Tasarım Ödülü'nü almaya hak kazandı. 
     Almanya'nın Essen kentindeki Design Zentrum Nordrhein Westfallen'de düzenlenen Red Dot ödül törenine Beko Elektronik Endüstriyel Tasarım Bölümü Müdürü Bora Bükülmez ve Endüstriyel Tasarımcı Bilgen Gülşen Türkay katıldı. 
     Beko Elektronik'in ödüllü televizyonu GRUNDIG VISION 26 LCD TV, diğer kategorilerde ödül kazanan ürünlerle birlikte 1 yıl boyunca Endüstri Merkezindeki dünyanın en büyük çağdaş tasarım müzesi ''Red Dot Design Museum''da sergilenecek. 
     Bükülmez, tasarım ödülü kazanan Grundig Vısıon ile ilgili olarak, şunları kaydetti 
     ''Beko elektronik sahip olduğu ileri teknolojik konumunu yenilikçi, yaratıcı kimliğini ve üstün kalite anlayışını bir kez daha gözler önüne seren Grundig vision 26 LCD TV Dijital detay geliştirme,Dijital renk keskinliği artırma, 3D görüntü filtresi, Dijital görüntü azaltma, Dijital hareket denetleyici DMDİ gibi benzersiz özellikleri sayesinde kullanıcısına parlak ışıklı mekanlarda bile canlı renkler,etkileyici bir keskinlik ve daha önce hiç yaşamadığı nitelikte görüntü kalitesi sunuyor.'' Merkezi Almanya'nın Essen kentinde bulunan dünyanın en eski ve en saygın tasarım enstitülerinden ''Desing Centrum Nortrhein Westfalen tarafından ilk olarak 1955 yılkında düzenlenen ve bu yıl 50.si gerçekleştirilen ''Ret Dot Desing AWARD'', halen dört dalda ödüller dağıtıyor. 
     Dünyanın önde gelen markalarının yarım asırdır boy gösterdiği ve bu yıl 36 ülkeden farklı ürün kategorilerinde toplam 1857 tasarımın yarıştığı Red Dot Desing AWARD'da bugüne kadar ödül alanlar arasında Aple İPOD, Lamborghini, Sony VAIO gibi dünyaca ünlü markalar yer alıyor. 

     
</TEXT>
</DOC>
