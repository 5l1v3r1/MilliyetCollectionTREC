<DOC>
<DOCNO> 356056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/guncel/gun07.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Jandarma yurt çapında dinleyemeyecek 
</HEADLINE>
<TEXT>


Tuğgeneral Çörten'in 'Jandarmaya yurt çapında dinleme yetkisi isteyen' önerisi komisyonda kabul edilmedi 

ANKARA Milliyet 

Emniyet, MİT ve Jandarma'ya telefon dinleme konusunda geniş yetkiler getiren yasa teklifinin İçişleri Komisyonu görüşmelerinde, jandarmanın "şehirlerde de dinleme yapma talebi" tartışma yarattı. 
Komisyon'un dünkü toplantısına katılan Jandarma İstihbarat Başkanı Tuğgeneral Mehmet Çörten ve Emniyet İstihbarat Dairesi Başkanı Sabri Uzun, üyelere teknik bilgi aktardı. Çörten, komisyona bir önerge vererek, jandarma için yurt çapında dinleme yetkisi istedi. Çörten önergesinde, "Teröristlerin, başkalarının isimleriyle aldığı telefonlarla yaptıkları görüşmelerin yüzde 98'i şehirlerde gerçekleştiriliyor. Eğer görev bölgemiz sınırlanırsa, yarın h kim, savcı 'siz hangi yetkiyle polis bölgesine bakıyorsunuz ' diyecek" dedi. 

'Sıkıntı yaratır' 
Komisyon üyeleri ise, AB ile müzakerelerin başlayacağı 3 Ekim'den sonra bu durumun sıkıntı yaratacağına dikkat çekti. Önerge tartışmaların ardından reddedildi. Komisyon'da ayrıca, jandarmaya, MİT'te olduğu gibi yasal görevleri dışında istihbarat için dinleme yapabilme yetkisi de tanındı. Böylece jandarma, istihbari amaçlı telefon dinleme konusunda yasal güvenceye kavuştu. 


</TEXT>
</DOC>
