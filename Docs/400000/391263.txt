<DOC>
<DOCNO> 391263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/guncel/gun07.html </URL>
<DATE> 2005/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Heyecan uyutmadı 
</HEADLINE>
<TEXT>


Malatya'dan uçakla İstanbul'a getirilen işkence mağduru çocuklar, yaşadıkları travma ile heyecandan huzursuz ve uykusuz bir gece geçirdi 

ÜMRAN AVCI İstanbul 

Malatya'da şiddet görüntüleri hafızalara yerleşen korunmaya muhtaç 40 çocuk, rehabilite için getirildikleri İstanbul'da ilk geceyi huzursuz geçirdi. Göztepe Semiha Şakir Çocuk Yuvası'na yerleşen çocukla, travmanın etkisiyle sandalyeleri kırdı, yemekleri döke saça yedi. 
SHÇEK İstanbul İl Müdürü Tahsin Kırkman, psikolog uzmanlarla görüşüldükten sonra çocukların rehabilitasyonu için bir çerçeve çizileceğini söyledi. Kırkman, çocuklarla ilgili gözlemlerini şöyle açıkladı 

Aralarındaki fark 
"Çocuklar çok hareketli, hatta agresifler. El kol hareketlerini çok kullanıyorlar. Bunu oradaki yaşam biçimlerine bağlıyorum. Sabah sandalyeleri kırmışlar. Hatta buraya gelmek istemeyenler oldu. Çünkü bu çocukların tepkisi var. Karşılarında yabancı insanları ve medya ordusunu gördüler. Dolayısıyla refleks geliştiriyorlar. Kendi grubumuzdaki çocuklarla aralarında ciddi farklar var. Yemeklerini döke saça yediler." 



</TEXT>
</DOC>
