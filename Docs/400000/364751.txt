<DOC>
<DOCNO> 364751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonspo06.html </URL>
<DATE> 2005/07/27/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Başkan Aktuğ küplere bindi... 
</HEADLINE>
<TEXT>

     Kıbrıs Rum Kesimi’ne gitmeyen ve maçı İstanbul’da televizyondan izleyen Başkan Atay Aktuğ, Yattara’nın oyundan atılmasıyla çılgına döndü Ekibinin ilk 10 dakikada kaçırdığı net pozisyonlarda hop oturup hop kalkan Karadeniz ekibinin başkanının, iki dakika içinde gördüğü gereksiz kartlarla oyundan atılan Yattara’ya çok kızdığı ve bu oyuncuyu yenilginin baş sorumlusu olarak gördüğü bildirildi. Aktuğ’un Gineli yıldıza ceza verilmesi konusunu yönetim kurulu gündemine getireceği öğrenildi. 
     
     Bozoğlu Kötü bir kaza geçirdik 

     Trabzonsporlu yönetici Murat Bozoğlu, Anorthosis maçı sonrası büyük bir şok yaşadığını ifade etti. Hiç beklemedikleri bir skor aldıklarını söyleyen Bordo - Mavili yönetici, Maçtan önce, bırakın yenilmeyi, gol yiyeceğimizi söyleseler güler geçerdim. Kabus gibi bir geceydi. Herşeye rağmen yine de umudumu yitirmedim. Rövanşta bize gereken skoru alacağız. Trabzonspor için hiçbir şey bitmedi'' diye konuştu. 

     
</TEXT>
</DOC>
