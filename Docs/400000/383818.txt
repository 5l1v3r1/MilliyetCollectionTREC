<DOC>
<DOCNO> 383818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sondun33.html </URL>
<DATE> 2005/10/04/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Romanya basını Türkiye'nin uzun Avrupa yolculuğu başlıyor 
</HEADLINE>
<TEXT>

     Türkiye ile AB üyelik müzakerelerinin başlatılması Romanya medyasında geniş yer aldı. 
     Adevarul gazetesi, ''Türkiye'nin AB'de olgunluk deneyi'' başlığıyla verdiği haberde, Dışişleri Bakanı M. R. Ungureanu'nun ''AB ile Türkiye arasında stratejik değerlendirme ağır basmalı'' sözlerine yer verdi. 
     Romania Liberia gazetesinin kıdemli diploması uzmanı Gabriela Anghel, Başbakan Recep Tayyip Erdoğan'ın ''Avrupa Birliği olgunlukla dünya oyuncusu olduğunu gösterecek veya Hıristiyan Kulübü olarak içine kapanacak'' ifadesini aktardı. 
     Cotidianul gazetesi ise ''Medeniyetler çatışmasından kaçınıldı Türkiye'ye kapı yarı açık bırakıldı'' başlıklarını kullandı. Avrupa Uluslararası İlişkiler Enstitüsü'nün Türkiye'nin AB ile ilişkileri için ''Türkiye'nin AB'ye bağlanmasına seçenek Güney Kafkasya ve Karadeniz'e istikrar'' değerlendirmesinde bulunmasını aktaran İsrail'e bağlı gazete Ziua da ''Türkiye'nin AB'ye tam üye olarak alınmasının, nüfusta, bütçe ve siyasi dengelerde sarsıntılara yol açabileceğini'' iddia etti. 
     Amerikan yanlısı Evenimentul Zilei gazetesinin ''Türkiye'nin Avrupa'ya uzun yolculuğu başlıyor'' başlığıyla verdiği haberde, ABD hükümetinin Türkiye'ye desteği vurgulandı ve ''Tam üyelik müzakereleri uzun vadede çetin geçecek'' ifadesi kullanıldı. 
     Curentul gazetesindeki haberde, müzakerelere başlanmadan önceki ''anlamsız duruma'' değinilerek, ''Türkiye limboda belirsizlikle yüzüyor, kararsız Avrupalılar'' denildi. 
     
</TEXT>
</DOC>
