<DOC>
<DOCNO> 359302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/soneko05.html </URL>
<DATE> 2005/07/08/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
İMKB, en fazla kazandıran ikinci borsa... 
</HEADLINE>
<TEXT>

     İstanbul Menkul Kıymetler Borsası İMKB , sekiz borsa arasında dolar bazında en fazla kazanç sağlayan ikinci borsa oldu. Son bir buçuk yıllık dönemde dolar bazında yüzde 60’lık getiri sağlayan Meksika borsası ilk sırada yer aldı. 
     İMKB yüzde 51’lik getiriyle ikinci, Kore borsası yüzde 40’lık getiriyle üçüncü oldu. 
     Bankacılık Düzenleme ve Denetleme Kurumu’nun BDDK 
     ABD’nin Nasdaq ve DJI Borsaları ile Türkiye, Arjantin, Rusya, Brezilya, Meksika ve Kore borsaları arasında yaptığı karşılaştırmaya göre, İMKB dolar bazında en fazla kazandıran ikinci borsa oldu. 
     2003 yılı bazlı oluşturulan borsa endekslerine göre, 
     2003 yılı sonundan bu yılın haziran ayına kadar olan dönemde 
     en fazla getiriyi Meksika borsası sağladı. Meksika borsasının dolar bazındaki getirisi yüzde 60.3’ü buldu. İstanbul Menkul Kıymetler Borsası İMKB ise ikinci sırada yer aldı. İMKB’nin son birbuçuk yıllık dönemde yatırımcısına dolar bazında yüzde 50.6’lık getiri sağladığı belirlendi. Daha sonra, yüzde 39.8’lik getiriyle Kore, yüzde 39.4’le Brezilya, yüzde 29.2’lik getiriyle Arjantin, yüzde 27.2’yle Rusya borsaları geldi. ABD Nasdaq borsası son birbuçuk yılda yalnızca yüzde 2.7’lik getiri sağlarken, DJI borsası yüzde 1.7 oranında kayba uğrattı. 
     
     İLK ALTI AY 
     Yılın ilk altı ayında ise en fazla getiriyi Kore borsası sağladı. Kore borsasına yatırım yapanlar, ocak- haziran döneminde dolar bazında yüzde 11.7’lik kazanç elde etti. 
     Rusya borsası yüzde 11.3’lük getiriyle ikinci, Brezilya borsası yüzde 8.7’lik getiriyle üçüncü sırada yer aldı. 
     İlk yarıda Meksika borsası yüzde 8.2, İMKB yüzde 8, Arjantin borsası yüzde 2.3’lük getiri sağladı. 
     ABD borsaları ise kaybettirdi. Nasdaq endeksi sözkonusu dönemde yüzde 5.4, DJI endeksi yüzde 4.7’lik zarara neden oldu. 
     
</TEXT>
</DOC>
