<DOC>
<DOCNO> 360876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/ekonomi/eko07.html </URL>
<DATE> 2005/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidrojen teknolojisine Türkiye'den Zorlu imzası 
</HEADLINE>
<TEXT>



Geleceğin enerji kaynağı olarak nitelenen hidrojen enerjisi alanında yatırıma başlayan Zorlu Grubu'nun ürettiği pillerle cep telefonları ve dizüstü bilgisayarlar 10 gün boyunca, cihaz yeniden şarj edilmeden kullanılabilecek. Bu yeni teknolojiyle ilgili detaylar şöyle 

1 Hidrojen enerjisi nedir 
Su, kömür, bitkiler veya doğalgazdan elde edilen hidrojen enerjisi, çevreyi koruma ve enerji kaynaklarının azalmasından dolayı son yıllarda öne çıktı. 

2 Neden bu kadar çok popüler 
Kolay ve güvenli olarak her yere taşınabilen, taşıma sırasında az enerji kaybı olan, sanayide, evlerde ve otomobillerde kullanılabilen yakıt olduğundan öne çıktı. 

3 Çevreci ve güvenli mi 
Hidrojenin yanması veya yakıt hücresinde tüketilmesi sonucu son ürün olarak sadece su üretilir bu yüzden kullanımı çok temiz bir yakıt. 

4 Zorlu'nun yeni ürünleri nedir 
Hidrojen temelli yakıt pilleri geliştirdi. Bilgisayar, cep telefonu ve sabit veya taşınabilir her türlü cihaza enerji sağlamak için geliştirilen pil alanında iki patent başvurusunda bulundu. 

5 Yeni sistemin şimdiki enerji kaynaklarından ne farkı var 
Taşınabilir cihazlar 10 gün boyunca, tek şarj ile kullanılabilecek. 

6 Bu teknolojinin kaynağı nereden geliyor 
Mevcut linyit, bor rezervlerimiz ve Karadeniz'in dibindeki hidrojen sülfür, temiz yöntemlerle üretime uygun hidrojen kaynakları . 

7 Türkiye'de yeterli kaynak bulunuyor mu 
Türkiye'nin bulunduğu kuşakta, 'fotovoltaik' yöntemle suyun elektrolizi sonucunda hidrojen elde edilmesi konusunda fırsatlar mevcut. Türkiye, ayrıca hidrojenin depolanması, emniyetli kullanımı ve ekonomik bir şekilde nakledilebilir hale gelmesinde önemli fonksiyonu olan bor türevleri konusunda da dünya rezervlerinin yüzde 60'ına sahip. 

8 Bu teknolojinin diğer kullanım alanları nelerdir 
Otomobilin yanı sıra, konut ve işyerlerinde doğalgazdan hidrojen enerjisi üretmeye yarayan yakıt pilleri kullanılabiliyor. 

9 Sanayide kullanılabilir mi 
Zorlu Grubu Alternatif Enerji Laboratuarında geliştirilen yöntem sayesinde, hidrojen gazının metal veya metal alaşımlarında depolanması ve istenildiğinde yüksek basınçlar altında kullanıma sunulabilmesi sağlanıyor. 

10 Zorlu'nun geliştirdiği ürünler arasında başka neler var 
Rüzg r trübinleri için kanat tasarımı ve yüksek verimli güneş kolektörleri. 


</TEXT>
</DOC>
