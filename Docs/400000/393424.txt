<DOC>
<DOCNO> 393424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/soneko62.html </URL>
<DATE> 2005/11/09/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Petrol Ofisi, 9 ayda 184 milyon YTL net kar elde etti 
</HEADLINE>
<TEXT>

     Petrol Ofisi, bu yılın 9 aylık bölümünde 184 milyon YTL net kar açıkladı. 
     Petrol Ofisi'nden İMKB'ye gönderilen bağımsız denetimden geçmemiş bilonçoya göre, şirketin 9 aylık net karı 183 milyon 927 bin 986 YTL olarak belirlendi. 
     
     TANSAŞ 
     Doğuş Holding, Tansaş'ın 22.3 milyon YTL nominal değerli hissesini, Borsa dışında 37.2 milyon dolar karşılığında Marathon Structured Fund Ltd'den satın aldı. 
     Tansaş'dan Borsa'ya gönderilen açıklamada, Marathon Structured Fund Ltd ile imzalanan sözleşmede belirtilen, Marathon Structured Fund Ltd'in sahip olduğu opsiyonun Tansaş'ın Koç Grubu'na satışıyla ilişkili olarak mecburi kullanımı nedeniyle, 22 milyon 302 bin 379.125 YTL nominal değerli Tansaş hisse senedinin borsa dışında 37 milyon 244 bin 973.14 dolar karşılığında Marathon Structured Fund Ltd'den satın alındığı belirtildi. 
     Açıklamada, söz konusu alış işleminin şirket sermayesinin yüzde 6.98'ine tekabül ettiği kaydedildi. 
     
     ARÇELİK 
     Arçelik Yönetim Kurulu, 2005 yılının 9 aylık dönemine ilişkin temettü avansı dağıtımı yapılmaması kararı aldı. 
     
     TOFAŞ 
     Tofaş Türk Otomobil Fabrikası A.Ş. Yönetim Kurulu, TÜBİTAK Marmara Araştırma Merkezi'nde benzer faaliyet gösteren başka iştiraklerinin bulunması nedeniyle Tofaş TÜBİTAK-MAM Teknoloji Serbest Bölgesi Şubesi'nin kapatılmasına karar verdi. 
     
     ALKİM KAĞIT 
     Alkim Kağıt Sanayi ve Ticaret A.Ş. Yönetim Kurulu Başkanlığı'na Nihat Erkan getirildi. Erkan, genel müdür olarak da görev yapacak. 
     
</TEXT>
</DOC>
