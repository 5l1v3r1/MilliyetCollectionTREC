<DOC>
<DOCNO> 357360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/soneko53.html </URL>
<DATE> 2005/07/01/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Türk Telekom özelleştirilmesi, Türkiye'nin en büyük özelleştirmesi oldu 
</HEADLINE>
<TEXT>

     Türk Telekom’un yüzde 55’lik hissesinin özelleştirilmesi ihalesinde, bugün ortaya çıkan 6 milyar 550 milyon dolarlık rakam, Türkiye’nin şimdiye kadar gerçekleştirdiği en büyük özelleştirmesini oluşturuyor. 
     İhale bugün teknik olarak sonuçlanırken, diğer aşamalardan sonra kesinlik kazanacak. 
     Bu arada Telekom’un yüzde 55 hissesine 6 milyar 550 milyon dolar verildiği ortamda, Türk Telekom’un toplam değeri ise 11.9 milyar doları aşmış oluyor. 
     En büyük özelleştirmeler açısından değerlendirildiğinde ise daha önce Türkiye’nin en büyük özelleştirmesi konumunda, geçen ay gerçekleştirilen Atatürk Hava Limanı Terminal İşletmesi ihalesi bulunuyordu. 
     Terminalin 15 yıl 6 ay işletmesini kapsayan ihaleyi, 3 milyar dolar bedelle Tepe Akfen Ventures TAV kazanmıştı. 
     Diğer büyük ihale ise 2000 yılında gerçekleştirilen 3. GSM ihalesi olmuştu. 
     Bu ihaleyi de İş Bankası-Telekom Italia İŞTİM konsorsiyumu 2 milyar 525 milyon dolar KDV’lik Yaklaşık 2 milyar 980 milyon dolar 
     teklif ile kazanmıştı. 
     Yine 2000 yılından gerçekleştirilen Petrol Ofisi’nin yüzde 51’inin satışına ilişkin ihalede 1 milyar 260 bin dolarlık fiyat çıkmış ve ihaleyi İş Bankası ile Doğan Grubu’nun ortak girişimi olan İş-Doğan Petrol Yatırımları A.Ş almıştı. 
     Öte yandan 1 milyar 302 milyon dolarlık Tüpraş ihalesi "yargıdan dönmesi", 1 milyar 150 milyon dolarlık TEKEL Sigara bölümü ihalesi ise "fiyatı düşük bulunarak" iptal edilmişti. 
     
</TEXT>
</DOC>
