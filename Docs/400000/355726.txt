<DOC>
<DOCNO> 355726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/guncel/gun03.html </URL>
<DATE> 2005/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk dostu Edward Taşçı Atatürk rozetiyle gömüldü 
</HEADLINE>
<TEXT>



ABD'de çarşamba günü vefat eden Ermeni asıllı Türk dostu Edward Taşçı, dün New York'ta son yolculuğuna uğurlandı. 
Türk - Amerikan Dernekleri Federasyonu'nca TADF düzenlenen törende, salonun baş köşesine asılmış Türk bayrağı dikkat çekti. Gazetemiz baskıya hazırlandığı sırada defin işlemleri süren Taşçı'nın vasiyeti doğrultusunda, aynı bayrağa sarılan ve üzerinde "vatan" yazan plakası, yakasında Atatürk rozeti ve yeni çıkan kitabı "Bana Türk Dostu Derler - Ermeni İddiaları, Gerçek Söylenmeli" ile gömülmesi bekleniyordu. 
Eşi Mary Taşçı, Edward Taşçı'nın vefatını Türkler için büyük bir kayıp olarak niteledi ve şöyle konuştu "Türklere yönelik düşmanca bir tavırla karşılaştığında mutlaka gereken cevabı verdi, asla cevapsız bırakmadı." 
Türkiye'nin New York Konsolos Yardımcısı Murat Ömeroğlu, Birleşmiş Milletler Daimi Temsilcisi Baki İlkin'in askeri danışmanı Metin Tokel, Türk Amerikan Dernekleri Federasyonu Genel Sekreteri Atilla Pak, Taşçı'nın "Manevi oğlum" dediği Türk Amerikan Federasyonu Dernekleri Başkan Danışmanı İbrahim Kurtuluş ve dostlarının katıldığı tören 2 saat sürdü. 


</TEXT>
</DOC>
