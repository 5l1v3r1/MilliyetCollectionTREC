<DOC>
<DOCNO> 355561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/spor/spo07.html </URL>
<DATE> 2005/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu Pierce başka 
</HEADLINE>
<TEXT>


Roland Garros'yu finalde kaybeden Mary Pierce, Wimbledon Açık Tenis Turnuvası'nda 9 yıl aradan sonra çeyrek finale yükselmeyi başardı. Fransız raket, Sırp Ana Ivanovic'i 6-1 ve 6-4'lük setlerle zorlanmadan geçti 


Wimbledon Açık Tenis Turnuvası'nda bir türlü şansı tutmayan Mary Pierce, 30 yaşına gelmesine rağmen performansıyla alkış alıyor. Geçen yıl turnuvaya ilk turda veda eden Fransız raket, Ana Ivanovic'i 2-0 yenerek, 9 yıl aradan sonra çeyrek finale yükseldi. Roland Garros'da final oynayan Pierce, Sırp rakibini 6-1 ve 6-4'lük iki setle devirdi. 

Davenport zorlanmadı 
2 numaralı seribaşı ve geçen yılın şampiyonu Maria Sharapova da yoluna emin adımlarla devam ediyor. Rus tenisçi, Sloven Katarina Srebotnik'i 6-2 ve 6-4'lük setlerle turnuva dışına itti. 1 numaralı seribaşı Lindsay Davenport da Dinara Safina'yı zorlanmadan mağlup etti. ABD'li tenisçi setleri 6-2 ve 6-1'le aldı. 

Federer emin adımlarla 
Tek erkeklerde ise dünya klasmanının ve turnuvanın 1 numarası Roger Federer, üst üste üçüncü şampiyonluğu için emin adımlarla ilerliyor. Deneyimli tenisçi Wimbledon'da ilk kez set verdiği maçta Alman rakibi Nicolas Keifer'i 3-1 yendi. İsviçreli raket bir ara zorlandığı karşılaşmayı 6-2, 6-7, 6-1 ve 7-5'lik setlerle kazanıp, ismini 4. tura yazdırdı. 

DİĞER SONUÇLAR 

TEK ERKEKLER 
J.C.Ferrero - F.Mayer 3-6, 6-2, 6-1, 6-1 
M.Mirnyi - J.Novak 5-7, 7-5, 6-4, 7-6 
M.Youzhny - J.Bjorkman 7-5, 6-3, 3-6, 7-6 

TEK BAYANLAR 
N.Petrova - C.Black 6-4, 6-3 
K.Peschke - C.Martinez 6-4, 6-1 
N.Dechy - A.Bondarenko 6-1, 6-4 
V.Williams - D.Hantuchova 7-5, 6-3 


</TEXT>
</DOC>
