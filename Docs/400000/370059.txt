<DOC>
<DOCNO> 370059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sontur29.html </URL>
<DATE> 2005/08/15/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
SKY Türk spikeri, Uşak'ta toprağa verildi 
</HEADLINE>
<TEXT>

     Uşak’ın Pınarbaşı Beldesi yakınlarında meydana gelen trafik kazasında yaşamını yitiren SKY Türk televizyonu ana haber spikeri Mehmet Tacettinoğlu’nun cenazesi, Uşak’ta toprağa verildi. 
     Mehmet Tacettinoğlu için Ulu Camii’nde Uşak Müftüsü Osman Akdemir tarafından kıldırılan cenaze namazına Uşak Valisi Kayhan Kavas, Belediye Başkanı Mesut Apaydın, Emniyet Müdürü Ali Kalkan, Tacettinoğlu’nun mesai arkadaşları ve vatandaşlar katıldı. 
     Bu sırada, Tacettinoğlu’nun eşi Elif ve kızı Tuna Suna’nın gözyaşlarını tutamadığı görüldü. Eşi ve kızı, namazın ardından omuzlarda cenaze aracına taşınan tabutun başından ayrılmadı. 
     Tacettinoğlu’nun cenazesi daha sonra Yeni Mezarlık’ta toprağa verildi. 
     Elif Tacettinoğlu, 15 günlük izinlerini kullanmak üzere Bodrum’a gittiklerini, eşinin tatil dönüşünde kızları Tuna Suna’ya Uşak’a göstermek istediğini belirterek, "6-7 yıldır görmediğimiz Uşak’a doğru yola çıktık. Kızımız da burayı merak ediyordu. Yol güzergahı boyunca yol çalışmaları vardı. Kaza yaptığımız karayolu sağlı sollu mıcırdı. Her şey bir anda oldu" diye konuştu. 
     Bodrum’dan yola çıkan Mehmet Tacettinoğlu, Uşak’ın Sivaslı İlçesi’ne bağlı Pınarbaşı Beldesi yakınlarında, Uşak-Çivril devlet karayolunun 22. kilometresinde otomobiliyle geçirdiği trafik kazasında hayatını kaybetmiş, eşi Elif 35 ile kızı Tuna Suna Tacettinoğlu 10 
     hafif yaralanmıştı. 
     
</TEXT>
</DOC>
