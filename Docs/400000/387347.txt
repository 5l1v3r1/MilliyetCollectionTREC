<DOC>
<DOCNO> 387347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sonsiy06.html </URL>
<DATE> 2005/10/17/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Rasmussen Türkiye 15 yıl sonra çok farklı olacak 
</HEADLINE>
<TEXT>

     FRANKFURT ANKA 

Danimarka Başbakanı Anders Fogh Rasmussen, Türkiye ile üyelik müzakerelerinin yeni başladığını belirterek "Türkiye 80 bin sayfalık müktesebatı üstlendiğinde ve bunu kendi hukuk sistemiyle toplumuna aktardığında Avrupalı bir Türkiye’den söz edeceğiz. Türk toplumu 15 yıl sonra muhtemelen bugünkünden çok farklı olacaktır" dedi. 
     Alman Frankfurter Allgemeine Zeitung gazetesi ile bir mülakat yapan Rasmussen, AB’ye yeni üyelikler konusunda tarih ve planlara riayet edilmesi gerektiğini kaydetti. Romanya ve Bulgaristan için geçerli olan takvime uyulmasını isteyen Rasmussen şöyle devam etti 
     "Türkiye’ye gelince üyelik görüşmelerine daha yeni başladık ve bunların ucu açık. Ne olacağını göreceğiz. Bunun dışındaki genişlemeler konusunda ise tartışmaya ihtiyacımız var. Bu tartışmalar, AB’nin fiziki sınırları, fiziki büyüklüğü hakkında yürütülmelidir. AB ne kadar büyüyebilir ve aynı zamanda hala etkin bir kurum olarak kalabilir Belirleyici soru budur." Tam üyelik dışındaki diğer imkanlar hakkında da tartışmaya ihtiyaç duyduklarını dile getiren Rasmussen, farklı viteslere sahip Avrupa fikrinin kendisi için fazla bir şey ifade etmediğini ve Avrupa’da yeni sınırlar çizilmemesi gerektiğini de savundu. 
     
</TEXT>
</DOC>
