<DOC>
<DOCNO> 356109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/spor/spo14.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyar durmuyor 
</HEADLINE>
<TEXT>


İLHAN GÜLER 


Diyarbakırspor, Tunç ve Atilla Birlik'i renklerine kattı. Teknik Direktör Hüseyin Kalpar'ı göreve getirdikten sonra transfer çalışmalarına hız veren Yeşil - Kırmızılı ekip, bir dönem Beşiktaş'ın formasını giyen Tunç Kip ile geçen sezonu Gençlerbirliği'nde geçiren Atilla Birlik'i renklerine bağladı. Diyarbakırspor, her iki futbolcuyla dün Ankara'da 2'şer yıllık sözleşme imzaladı. Prensip anlaşmasına varılan Ali Cansun'un imza töreni ise babaannesinin rahatsızlanması nedeniyle bugüne ertelendi. 
Futbol Şube Sorumlusu Felat Hevedanlı, "Gelecek sezon sıkıntı yaşamamak için gerekli kadroyu kurmaya çalışıyoruz. Hedefimiz ligi 10 takım içerisinde tamamlamak. Kulübün kurumsallaşması yönünden de gerekli çalışmaları yapıyoruz. Alt yapıya önem vereceğiz" şeklinde konuştu. Yeni transferler Tunç ve Atilla Birlik ise yeni takımlarında başarılı olmak için ellerinden geleni yapacaklarını söyledi. 


</TEXT>
</DOC>
