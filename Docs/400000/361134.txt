<DOC>
<DOCNO> 361134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sontur12.html </URL>
<DATE> 2005/07/14/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
İbo'nun adamları birbirini vurdu 
</HEADLINE>
<TEXT>

     Yaşar ANTER BODRUM Muğla , DHA 

      BODRUM'un Ortakent- Yahşi Beldesi'nde iki hafta önce sezon açılışı yapılan ünlü türkücü İbrahim Tatlıses'e ait Aso Bar'ın otoparkında çıkan kavgada, Tatlıses'in çalışanları birbirini vurdu. 
     Olay bu gece saat 01.00 sıralarında meydana geldi. Otopark görevlisi Yılmaz Metin 32 , getirdiği müşteriye ait otomobili kendi gösterdiği yer yerine otoparkın çıkışına yakın koymak isteyen Aso Bar çalışanlarından Selim Durak 27 ile tartıştı. Tartışma küfürlü kavgaya dönüşünce olaya Selim Durak'ın arkadaşları Aso Bar çalışanlarından Kadir Küçük 24 ve Aydın Dursun da 42 katıldı. Kavga sırasında kimin ateş ettiği belirlenemeyen olayda 6.35 milimetrelik bir tabancadan çıkan mermi Yılmaz Metin'in kalçasını delip geçti. Yaralanan Yılmaz Metin, kaldırıldığı Bodrum Devlet Hastanesi'nde tedavi edildikten sonra taburcu oldu. Olay yerine gelen jandarma 6.35 milimetre çaplı bir boş mermi kovanı buldu, ancak tüm aramalara karşın tabanca bulunamadı. 
     Gözaltına alınan Durak, Küçük ve Dursun'un sevk edildiği mahkemede tutuksuz yargılanmak üzere serbest bırakıldığı öğrenildi. 
     
</TEXT>
</DOC>
