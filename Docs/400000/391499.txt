<DOC>
<DOCNO> 391499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sontur06.html </URL>
<DATE> 2005/11/01/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Kendisini kaçıran evli adamı İzmir'den Söke'ye çağırdı ve... 
</HEADLINE>
<TEXT>

     Yılmaz ÖLMEZ, Taylan YILDIRIM DHA 

AYDIN'ın Söke İlçesi'nde üniversiteye hazırlanan 17 yaşındaki Y.K., telefonla tanıştığı, ancak bir süre sonra kendisini kandırarak Şanlıurfa'ya kaçıran elektrik ustası 40 yaşındaki Halil İbrahim Çağra'yı, İzmir'den Söke'ye çağırıp sokak ortasında tabancayla vurarak öldürdü. 
     Y.K. cep telefonunda, arkadaş’ hattından üç ay kadar önce İzmir'de yaşayan Şanlıurfalı elektrik ustası 40 yaşındaki İbrahim Halil Çağra'yla tanıştı. Bir süre arkadaşlıklarını telefon konuşmalarıyla sürdüren genç kız ile Çağra, bir ay kadar önce buluştu. İddiaya göre Çağra, Y.K.'yı otomobiline bindirip, İzmir'i gezip geri geliriz'' dedi, ancak kaçırıp Şanlıurfa'nın Ceylanpınar İlçesi'ne götürdü. 
     
     
     CEYLANPINAR'DA BULUNDU 

     Genç kızın dershane çıkışı kayıplara karışması üzerine ailesi polise başvurdu. Geniş kapsamlı araştırma başlatan polis, Y.K.'nın izini Şanlıurfa'nın Ceylanpınar İlçesi'nde buldu. İbrahim Halil Çağra genç kızı kaçırmak ve ırzına geçmek suçundan çıkarıldığı mahkemece tutuksuz yargılanmak üzere serbest bırakıldı. Söke Lisesi'nden bu yıl mezun olan ve dershaneye giderek ÖSS'ye hazırlanan Y.K. Söke'deki ailesine teslim edildi. 
     
     İZMİR'DEN SÖKE'YE ÇAĞIRDI 

     Çağra, iddiaya göre genç kızı telefonla birkaç kez arayıp, Senin peşini bırakmam'' dedi. Y.K., önceki gün telefonla İbrahim Halil Çağra'yı arayarak Söke'ye davet etti, randevu verdi. Y.K., bugün öğle saatlerinde babası Mehmet K'nın kullandığı 09 SV 345 plakalı otomobille santralgaraja geldi, babasına Bir arkadaşımla görüşüp birazdan geleceğim'' diyerek yanından ayrıldı. 
     Otobüsün garaja girmesiyle bir kez daha Çağra'yı arayan Y.K, kendisini otogarın yanında, Adnan Kahveci Caddesi'nde beklediğini söyledi. 
     
     BEDELİNİ ÖDEYECEKSİN 

     Randevu yerinde Halil İbrahim Çağrı ile buluşup konuşan Y.K, belinden çıkardığı babasına ait 9 milimetre çapında ruhsatsız tabancayı ateşleyerek evli ve 6 çocuk babası Çağra'yı göğsünden vurdu. Çağra olay yerinde yaşamını yitirdi. 
     Y.K.'nın, İbrahim Halil Çağra'yı Seni unutamadım. Karın olmak istiyorum. Gel beni ailemden iste'' diye kandırarak Söke'ye çağırdığı ve Yaşattıklarının bedelini ödeyeceksin'' diye bağırarak silahı ateşlediği öğrenildi. 
     Çağra'nın 30 Eylül günü tanıştığı ve çok beğendiği genç kızın, duygularına cevap vermemesi üzerine sinirlendiği, 1 Ekim günü de kandırarak kaçırdığı belirtildi. Bir ay boyunca Çağra'nın ailesinin evinde kalıp ilişkiye zorlandığı, kurtarılıp ailesine teslim edildikten dört gün sonra da yaşadığı kabusun etkisinden kurtulamayarak elini kana buladığı belirtilen Y.K., ilk ifadesinde suçunu itiraf etti. Y.K.'nin ifadesinde Beni kaçırıp bir ay boyunca zorla ilişkiye girdi, onurumu kırdı. Ondan intikamımı aldım. Hem kendimin, hem de ailemin namusunu temizledim. Artık kimseye zarar veremez. Onun altı tane çocuğuna acıdım'' dediği öğrenildi. 
     
</TEXT>
</DOC>
