<DOC>
<DOCNO> 395434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/soneko14.html </URL>
<DATE> 2005/11/16/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
JCR İlerleme raporunda verilen statü, kredi notunu olumlu etkiler 
</HEADLINE>
<TEXT>

     Mustafa Seven AA 

Japon Kredi derecelendirme kuruluşu JCR Türkiye analisti Yoshihiko Tamura, Avrupa Birliği'nin AB son yayınladığı ilerleme raporunda Türkiye'ye verilen yeni statü, Türkiye'nin kredi notunu olumlu etkileyecektir" dedi. 
     Yoshihiko Tamura, AB tarafından Türkiye ekonomisinin yapısına ilişkin olarak yapılan tanımlamanın, Türkiye'ye ilişkin değerlendirmeleri de etkileyeceğini söyledi. 
     Yeni tanımlamanın, kredi notunu etkileyebilecek bir unsur olduğunun altını çizen Tamura, "Türkiye'nin 'işleyen piyasa ekonomisi'ne sahip olduğunun teyit edilmesi ekonomik değerlendirmelere olumlu yansır" diye konuştu. 
     Dünya Bankası Türkiye Direktörü Andrew Vorkink de, AB'nin ilerleme raporunda, Türkiye'nin "işleyen piyasa ekonomisi"ne sahip olduğuna ilişkin tanımlama ve tespitine ilişkin olarak, "Türkiye yalnızca siyasette değil, ekonomide de sınıf atladı" ifadesini kullanmıştı. 
     Vorkink, Türkiye'de işleyen piyasa ekonomisi olduğunun AB tarafından teyit edilmesiyle, Türkiye'nin kredi notunun da yükselebileceğini vurgulamıştı. 
     
     CARİ İŞLEMLER AÇIĞI... 

     Tamura, Türkiye ekonomisinin gündeminde bulunan cari işlemler açığına da değindi. Cari işlemler açığının, kısa vadeli bir sorun oluşturabileceğini, ancak bunun kesinlikle ciddi bir sorun olmayacağını belirten Tamura, bununla birlikte şuandaki cari işlemler açığına ilişkin gidişatın uzun vadede sürdürülebilir olmadığını, gelecekte bir ayar gerekebileceğini de vurguladı. 
     JCR son olarak Türkiye'yi, BB - notu ile değerlendirirken, pozitif izlemeye almıştı. 
     
</TEXT>
</DOC>
