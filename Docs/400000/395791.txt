<DOC>
<DOCNO> 395791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sonsiy11.html </URL>
<DATE> 2005/11/17/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Milletvekili Şirin'den Yargıtay'a ulema" sorusu 
</HEADLINE>
<TEXT>

     Anavatan Partisi İstanbul Milletvekili Emin Şirin, Başbakan Recep Tayyip Erdoğan’ın türban konusundaki açıklamalarıyla ilgili olarak Yargıtay’dan görüş sordu. 
     Şirin, Yargıtay Cumhuriyet Başsavcılığı’na gönderdiği yazıda, Başbakan Erdoğan’ın sözlerinin, "Anayasa Mahkemesi’nin, Refah Partisi ve Fazilet Partisi’ni kapatma davalarındaki gerekçeli kararlarıyla karşılaştırıldığında, Anayasa’nın laiklik tarifine uygun olup olmadığı" hakkında görüş istedi. 
     Emin Şirin, "Dini ulemadan görüş alınarak mahkeme kararlarının bu görüşlere göre verilmesini istemek veya din ulemasının görüşlerinin bağımsız olması gerektiğini savunmanın" mevcut Anayasa’ya uygun olup olmadığını sordu. 
     "Siyasi Partiler Kanunu’na ve Anayasa’nın "odak" tarifine göre, parti genel başkanının sözlerinin, partiyi bağlayıp bağlamayacağı" sorusunu da yönelten Şirin, yazısında şunları kaydetti 
     " Anayasa’nın değişmez ilkesi ve Anayasa Mahkemesi’nin uyum gösteren içtihatları karşısında kamusal kuruluşlarda dinsel kaynaklı giysilerle eğitim veya görev yapılmasını savunan, bu savunmalarında ’odak’ haline geldiği belirlenen, dini görüş ve uygulamaların, mahkeme kararlarının üzerinde olduğunu savunan siyasi partiler hakkında kapatma davası açmayan Yargıtay Cumhuriyet Başsavcısı’nın görevini ihmal etmiş durumda olabileceği şeklindeki görüş hakkında ne düşünüyorsunuz " 
     
</TEXT>
</DOC>
