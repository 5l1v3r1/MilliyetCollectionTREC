<DOC>
<DOCNO> 363122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sonspo23.html </URL>
<DATE> 2005/07/21/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Gerets'ten yönetim kurulunu bastığı haberlerine sert tepki 
</HEADLINE>
<TEXT>

     Galatasaray Teknik Direktörü Eric Gerets, yönetim kurulu toplantısını bastığı şeklinde medyada yer alan haberlere tepki gösterdi. 
     Belçikalı teknik adam, kulübün resmi internet sitesinden yaptığı açıklamada, ''Yönetim kurulu toplantısını davetsiz bastığım ve transfer için acele edilmesini istediğim şeklinde çok yakışıksız üslupta kaleme alınan asılsız haberler yazılmıştır. Oysa ben, başkanımız ve yönetim kurul üyelerinin davetiyle toplantıya katılarak, yurtdışı kampımız ve profesyonel oyuncularımız hakkında, gayet verimli ve mükemmel geçen bir ortamda görüşlerimi aktardım, karşılıklı bilgi alışverişinde bulunduk'' dedi. 
     Gerets, açıklamasında şunları kaydetti 
     ''Türkiye'ye gelişim çok kısa bir süre olmasına karşın, 100 yıllık bir kulüp olan Galatasaray'ın gelenekleri hakkında yeterli bilgiye sahibim ve bunlara büyük saygı duyuyorum. Böyle bir haberin yer alması ve bu kadar yakışıksız bir üslubun kullanılması, beni çok şaşırtmıştır.'' 
     
</TEXT>
</DOC>
