<DOC>
<DOCNO> 362829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sontur17.html </URL>
<DATE> 2005/07/20/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Cani koca oklava kırılınca karısını sehpa ayağı dövdü, hastanelik etti 
</HEADLINE>
<TEXT>

     Süleyman ELÇİN DHA 

KONYA'da bir seyahat şiretinin yazıhanesinde çalışan 26 yaşındaki Şuayip Yağcı, bir yı önce anlaşmalı boşandığı eşi 24 yaşındaki Şemsinur Adıgüzel'i oklava ve sehpa ayağı ile döverek hastanelik etti. Şemsinur Adıgüzel'e, Konya Numune Hastanesi'nden 15 günlük iş göremez’ raporu verildi. 
     Yedi yıl önce görücü usulüyle evlenen Şemsinur ve Şuayip Yağcı çifti arasında maddi sıkıntılar nedeniyle sorunlar başlayınca çözüm yolu aradı. Şuayip Yağcı, yurt dışında çalışan ağabeyi Yusuf Yağcı ile bir plan yaptı. Buna göre Şuayip ve ağabeyi Yusuf Yağcı, eşlerinden boşanacak, Şuayip de yengesi Perihan Yağcı ile evlenerek yurt dışına gidecekti. Şuayip Yağcı, bir süre sonra anlaşmalı evleneceği yengesi Perihan'dan boşanacak ve yeniden Şemsinur'la evlenecekti. 
     Şuayip Yağcı eşi Şemsinur'dan geçen yıl boşandı ve yengesiyle evlenmek için yurt dışına gitmek istedi. Ancak bugüne kadar vize alamayan Şuayip Yağcı ile aynı evi paylaşan boşanınınca kızlık soyadını alan Şemsinur Adıgüzel, dün akşam yeniden tartışmaya başladı. İddiaya göre Şemsinur Adıgüzel boşandığı eşi Şuayip'e, Yengen Perihan'la evlenebilir ve yurt dışına gidebilirsin. Ancak aynı evde utaramazsın'' dedi. 
     Buna sinirlenen Şuayip Yağcı, boşanıp aynı evi paylaştığı Şemsinur Adıgüzel'e önce tekme tokatla ardından oklava ve kırdığı sehpa ayağı ile kıyasıya dövdü. Şemsinur Adıgüzel, bahçede oynayan çocukları 4 yaşındaki Sefer ve 5 yaşındaki Abdullah Yağcı'nın annelerinin sesini duyup eve gelmesiyle kurtuldu. Çocuklarının gelmesiyle Şuayip Yağcı, evden çıkıp giderken, Şemsinur Adıgüzel ise babası Mustafa Adıgüzel'i arayarak kocasının kendisini dövdüğünü hastaneye gitmesi gerektiğini bildirdi. Yakınları tarafından Konya Numune Hastanesi'ne kaldırılan Şemsinur Adıgüzel'e 15 günlük iş görmez’ raporu verildi. 
     Şemsinur Adıgüzel, polisteki ifadesinde olayı şöyle anlattı 
     Şuayip, önce tekme tokatla saldırdı. 10 dakika böyle dövdükten sonra eline oklava alıp vurmaya başladı. Sırtımda oklavayı kırdı, ardından sehpanın ayağını söküp onunla dövdü. Çocuklar gelince bırakıp gitti. Acıdan ölüyordum, hastaneye getirdiler.'' Polis dayakçı koca Şuayip Yağcı'yı arıyor. 
     
</TEXT>
</DOC>
