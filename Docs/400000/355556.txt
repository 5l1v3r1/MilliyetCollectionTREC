<DOC>
<DOCNO> 355556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/spor/spo02.html </URL>
<DATE> 2005/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'ye Nihat çağrısı 
</HEADLINE>
<TEXT>


MEHMET ÇİFTÇİ 


Nihat Kahveci'nin CSKA Moskova'ya transferi tıkandı. Ruslar'ın yıldız oyuncunun işini ağırdan alması ve h l resmi bir adım atmaması Real Sociedad Kulübü'nü kızdırdı. 
İspanyol Kulübü, prensipte anlaşmaya vardığı CSKA Moskova'ya, Nihat'ın transferinde ödenmesi gereken ilk dilimin cuma gününe kadar bankaya yatırılmaması halinde satıştan vazgeçeceği mesajını gönderdi. Ruslar'ın Nihat'ın sakatlığı nedeniyle eski performansına kavuşamayacağından çekindiği, bu yüzden anlaşmanın yeniden gözden geçirilmesini talep ettiği öğrenildi. 
Real Sociedad ile CSKA Moskova arasında esen sert rüzg rlardan etkilenmeyeceğini açıklayan Nihat ise, İspanyol basınına yaptığı açıklamada kendisine her zaman kulüp bulabileceğini belirterek, "Ya İspanya'da Real Sociedad'ta oynarım, ya da nereye gideceğime ben karar veririm. Ben ortada kalmam" ifadelerini kullandı. 
Bu arada Real Sociedad Kulübü'nün Fenerbahçe ile de temasa geçerek, "Eğer Nihat konusunda h l ısrarcı iseniz oturup konuşabiliriz" dediği öğrenildi. 
Nihat'ın transferi İspanyol basınında geniş yer buldu. Diario Basco gazetesi, Nihat'ın satılmaması halinde Real Sociedad'a haciz geleceğini, bu oyuncunun Türkiye dahil acilen satılacağını iddia etti. 

Özdemir doğruladı 

Fenerbahçe İkinci Başkanı Nihat Özdemir, Nihat Kahveci'nin transferi konusundaki çalışmaların sürdüğünü söyledi. Yıldız oyuncunun Real Sociedad ile sözleşmesi bulunduğuna dikkat çeken Özdemir, "Görüşmelerimiz sürüyor. Önümüzdeki günlerde bu konu açıklığa kavuşacaktır" dedi. Nihat Özdemir, Rüştü için de "Biz Rüştü'yü İspanya'ya gönderirken hiçbir ücret talep etmedik. Şimdi Rüştü de bize bu şartlarda geri dönmeli" diye konuştu. 

RÜŞTÜ rest çekti 

Milli file bekçisi, El Mundo Deportivo'ya, "Ya Barcelona'nın kalesini korurum, ya da Fenerbahçe'ye giderim" diye konuştu 

MEHMET ÇİFTÇİ 

Barcelona'ya geri dönüp dönmeyeceği yılan hikayesine dönen Rüştü Reçber, İspanya'nın El Mundo Deportivo gazetesine çarpıcı açıklamalar yaptı. 
Türkler'in Avrupalı olduğunu ve Türk futbolcuların AB statüsü dışında tutulmasının kabul edilemeyeceğini belirten milli kaleci, Barcelona yöneticilerinden ellerini çabuk tutmasını istedi. Artık İspanya'da rahatça oynayabileceğine dikkat çeken Rüştü, "Benim gönlümde yatan Barcelona formasını giymek. Artık kendimi gösterme fırsatını yakalamak istiyorum. Bunu başarmadan rahat uyumayacağım. 
Tecrübeli file bekçisi, kimseyle kaleyi paylaşmaya niyeti olmadığını belirtti, "Ya birinci kaleci olurum, ya da Fenerbahçe'ye geri dönerim. Başka alternatif kabul edemem" restini çekti. 
Rüştü, kendisine Fenerbahçe dışında Almanya ve İngiltere'den de teklifler geldiğini kaydetti, "Ben Barcelona'ya Dünya'nın en iyi birkaç kalecisinden biri olarak geldim. Ancak bir hata ile ipim çekildi. Oysa Türkiye'de hata yaparsanız bir sonraki karşılaşmada kaleyi iyi korursanız sizi affediyorlar" ifadelerini kullandı. 
Milli kaleci Victor Valdes'in gösterdiği performansın kendisinin yedek kalmasında önemli rol oynadığını da belirtti, "Onunla geçmişte sorun yaşamadım, gelecekte de yaşayacağımı sanmıyorum" dedi. 

Tüm gözler Daum'da 

28 Haziran'da İstanbul'a gelecek olan Teknik Direktör Daum'un yolunu dört oyuncu merakla gözlüyor. Özellikle Yusuf Şimşek'in kampa çağırılıp çağrılmayacağı Alman hocanın vereceği karar sonrası netlik kazanacak. Ayrıca geçtiğimiz sezon takımda yer bulamayan ve sayısız kulübün transfer listesinde yer alan Semih, Recep ve Mahmut da Daum ile durumlarını masaya yatıracaklar. Bu arada Fenerbahçe'nin Brezilyalı oyuncuları Alex, Nobre, Aurelio ve Luciano'nun tatillerini tamamladıkları ve geri dönüş için hazırlıklara başladıkları belirtildi. 

Özdemir umut saçtı 

Fenerbahçe İkinci Başkanı, eninde sonunda Avrupa'da başarılı olacaklarını iddia etti 

Fenerbahçe İkinci Başkanı Nihat Özdemir, eninde sonunda Avrupa'da başarılı olacaklarını söyledi. Özdemir, bu sezon Şampiyonlar Ligi'ndeki hedeflerinin gruptan birinci veya ikinci çıkmak olduğunu belirtti, "Daha sonra gidebileceğimiz yere kadar gitmek istiyoruz. Avrupa'da başarıyı zamana bağlıyoruz" dedi. 
Havuz sistemindeki tartışmalara da değinen Nihat Özdemir, 4 takımın 14 takıma, 14 takımın da 4 takıma ihtiyacı olduğunu ifade etti. Kulüpler Birliği Başkanı İlhan Cavcav'ın "4 büyükler çıkarları söz konusu olduğunda bir araya gelebiliyorlar" açıklamasına da tepki gösteren Özdemir, "Hepimizin bir hedefi var. 4 büyükler çok büyük yatırımlar yapıyor ve büyük giderleri var. Bu giderleri karşılamak için gelirleri artırıcı çalışmalar yapmamız gerekir. Eğer büyük takımlara zarar verecek hareketler olduğunda tabii ki bir araya geleceğiz. Bizle aynı derecede pastadan pay almak istemelerinin doğru olmadığına inanıyorum" diye konuştu. 

Serhat için özel güvenlik 

YALÇIN TÜRK 

Belçika'nın Anderlecht Kulübü ile üç yıllık sözleşme imzalayan Serhat Akın için sezon açılışında özel güvenlik önlemleri alınacağı açıklandı. 29 Haziran'da hazırlıklarına başlayacak olan Anderlecht'in ilk kez taraftarların önüne çıkaracağı yıldız futbolcunun binlerce gurbetçinin akınına uğrayacağını düşünen kulüp yönetimi tedbiri elden bırakmıyor. Belçika'da ve çevre ülkelerde yaşayan Türkler'in Serhat'ı görmek için gün saydığını belirten Anderlechtli yöneticiler, açılışta herhangi bir sıkıntının yaşanmaması için uğraş vereceklerini belirttiler. 
Tatilde bulunan Serhat Akın ise Fenerbahçe'yi hiçbir zaman gönlünden çıkaramayacağını belirtti, "Bu yıl dualarım yine onlarla olacak. Hem Avrupa'da, hem de Türkiye'de başarılı olacaklarına yürekten inanıyorum. Eski takımım ile oynayacağımız hazırlık maçını sabırsızlıkla bekliyorum" ifadelerini kullandı. 

Saracoğlu tam gaz 

Şükrü Saracoğlu Stadı'nda, numaralı tribün inşaatı ve çim sahanın yenilenmesiyle ilgili çalışmalar sürüyor. Asbaşkan Nihat Özbağı, statta yapılan çalışmalarda planlanan iş programından daha önde olduklarını söyledi. Drenaj işlemleri tamamlanan stat zeminine çakıl taşı serildi. 


</TEXT>
</DOC>
