<DOC>
<DOCNO> 396251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/yasam/yas01.html </URL>
<DATE> 2005/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Onları tabanca merakı ayırdı 
</HEADLINE>
<TEXT>


Liseli C.Y. silahları merak eden sınıf arkadaşı Emine Karahan'ı, babasının tabancasını gösterirken yanlışlıkla vurdu. Karahan öldü serbest bırakılan C.Y.'nin babasının yargılanmasına karar verildi 

FATİH KARAÇALI, ALİ GÜLERYÜZ Adana DHA 

Adana'da, lise öğrencisi C.Y. 17 ile sınıf arkadaşı aynı yaştaki Emine Karahan'ı tabanca merakı ayırdı. Genç kız, babasının ruhsatsız tabancasıyla oynarken silahın yanlışlıkla ateş alması sonucu Emine'nin ölümüne neden oldu. 
Lise son sınıf öğrencisi Karahan, önceki gün ders çalışmak için C.Y'nin evine gitti. İddiaya göre, iki yakın arkadaş silahlardan konuştu. C.Y., babasının tabancası olduğunu söyledi. Merak eden Karahan görmek istedi. 

Baba yargılanacak 
Babası Dilaver Y.'nin tabancasını gösteren C.Y., yanlışlıkla tetiğe dokununca kurşun Karahan'ın başına isabet etti. Genç kız, C.Y.'nin yakınları tarafından hastaneye kaldırıldı ancak kurtarılamadı. 
C.Y., hakkında şik yet bulunmaması ve olayın kazayla meydana gelmesi nedeniyle serbest bırakıldı. Babası ise ruhsatsız silah bulundurmak ve dikkatsizlik sonucu ölüme sebep olmaktan mahkemeye sevk edildi. 



</TEXT>
</DOC>
