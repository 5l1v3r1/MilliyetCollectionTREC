<DOC>
<DOCNO> 384320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonyas16.html </URL>
<DATE> 2005/10/05/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İşte dünyanın en yaşanılır 10 kenti... 
</HEADLINE>
<TEXT>

     BBC 

Dünyanın en yaşanılır 10 kenti belirlendi. Birinci Vancouver'da en önemli 'sorun', hava koşulları... 
     Yeryüzünde en yaşanılır şehir Kanada'nın Vancouver şehri. Dünya çapında iş analizi yapan Economist Intelligence Unit EIU adlı kuruluş tarafından kişisel güvenlik, altyapı ve hizmetlere bakılarak 127 şehir arasında yapılan değerlendirmede üst sıraları Kanada, Avustralya ve Batı Avrupa kentleri paylaştı. Dünyada yaşanması en zor şehirlerse Cezayir ve Papua Yeni Gine'de. 
     Listede ilk on şöyle Vancouver Kanada , Melbourne Avustralya , Viyana Avusturya , Cenevre İsviçre , Perth Avustralya , Adelaide Avustralya , Sydney Avustralya , Zürih İsviçre , Toronto Kanada , Calgary Kanada . Bu şehirlerde yaşayanların en büyük derdi hava şartları 
     Raporun editörü John Copestake, "Günümüzde en yaşanılası kentlerin terörizm riskinin düşük olduğu şehirler olması şaşırtıcı değil" derken en alttaki 10 şehir Tahran İran , Douala Kamerun , Harare Zimbabve , Abidjan Fildişi Sahilleri , Phnom Penh Kamboçya , Laos Nijerya , Karaçi Pakistan , Dakka Bangladeş , Cezayir Cezayir , Port Moresby Papua Yeni Gine oldu. 
     
     Bir başka listede İstanbul 102. sırada 

     Bu arada, Economist dergisinin yayımladığı "Dünyada yaşanacak en iyi 127 kent" listesinde, İstanbul 102. sırada yer aldı. 
     İstanbul istikrar, sağlık hizmetleri, kültürel faaliyetler, çevre koşulları, eğitim ve altyapı gibi 5 ana kategoride birbiriyle yarışan kentler içinde, 100 üzerinden 39 puan alarak 102. sıraya yerleşti. 
     İstanbul aynı puanı alan Suudi Arabistan’ın Al Khobar ve Riyad kentleri, Filipinler’in başkenti Manila ve Mısır’ın başkenti Kahire ile 102. sırayı paylaştı. 
     
</TEXT>
</DOC>
