<DOC>
<DOCNO> 391775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/sontur04.html </URL>
<DATE> 2005/11/02/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Tren TIR'a çarptı, makinist öldü 
</HEADLINE>
<TEXT>

     
     Tolunay DUMAN TARSUS Mersin , DHA 
     
MERSİN'in Tarsus İlçesi'de yolcu treninin TIR' çarpması sonucu meydana gelen kazada bir makinist yaşamını yitirirken, bir makinist de ağır şekilde yaralandı. 
     Kaza saat 22.00 sıralarında Tarsus'un Bağçılar Beldesi'nde meydana geldi. Hatay'ın İskenderun İlçesi'nden saat 17.45'te hareket eden makinistler Hakan Dolgun ve Mehmet Kılıç idaresindeki 61 bin 731 sefer sayılı yolcu treni Bağçılar Beldesi'ndeki kontrolsüz hemzemin geçitte, Mehmet Bostancı'nın kullandığı 27 LL 880 plakalı piliç yüklü TIR'ın dorsesine çarptı. Kazada makinist Hakan Dolgun yaşamını yitirirken, diğer makinist Mehmet Kılıç ise ağır yaralı olarak Tarsus 75'inci Yıl Devlet Hastanesi'ne kaldırıldı. 
     Kaza sonucu şoka giren TIR'ın şoförü Mehmet Bostancı ise yara almadan kurtuldu. Trende bulunan yaklaşık 50 yolcu kendi imkanlarıyla Mersin'e giderken, kazayla ilgili soruşturma başlatıldı. 
     
</TEXT>
</DOC>
