<DOC>
<DOCNO> 374074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sondun37.html </URL>
<DATE> 2005/08/30/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Hindistan’daki ensefalit salgınından ölenlerin sayısı 300’ü geçti... 
</HEADLINE>
<TEXT>

     Hindistan’ın kuzeyinde, geçen ay sonunda baş gösteren ensefalit salgınından ölenlerin sayısı 300’ü geçti. 
     Ülkenin kuzeyindeki Uttar Paradeş eyaletinden üst düzey bir sağlık görevlisi, salgında 303 kişinin öldüğünü belirtti. 
     En çok 14 yaşın altındaki çocukları etkileyen salgınla mücadele etmek için ülkenin kuzeyinde aşı kampanyaları başlatılmış durumda. 
     Ancak yetkililer, kampanyaların başarılı şekilde yürütülmesi için yeteri kadar maddi imkana sahip olmadıklarını belirtiyor. 
     Ağır ateşle ortaya çıkan hastalık, beyne zarar veriyor ve krizlere yol açıyor. Hastalığın bazı sinek türleri tarafından yayıldığı sanılıyor. 
     
</TEXT>
</DOC>
