<DOC>
<DOCNO> 392204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sonspo06.html </URL>
<DATE> 2005/11/04/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Trabzonspor'da Fatih Tekke özlemi sona eriyor... 
</HEADLINE>
<TEXT>

     Trabzonspor'da sakatlığı düzelen Fatih Tekke'nin Gençlerbirliği maçında büyük olasılıkla forma giyeceği bildirildi. 
     Kulüp Sağlık Kurulu Başkanı Ahmet Çubukçu, Fatih'in tıbbi açıdan Gençlerbirliği maçında forma giymesine engel bir durumun olmadığını ve teknik heyetin istemesi halinde Gençlerbirliği maçında takımdaki yerini alabileceğini söyledi. 
     Çubukçu, tıbbi açıdan düşüncelerini teknik direktör Vahid Halilhodziç'e aktardıklarını ve Halilhodziç'in de bu futbolcuyu Gençlerbirliği maçında oynatmayı planladığını kaydetti. 
     Halilhodziç'in dünkü tatkik ağırlıklı çalışmaya katılan Fatih Tekke'ye en azından bir devre forma şansı vereceği öğrenildi. 
     
     34 GÜN SONRA 
     Trabzonspor'un takım kaptanı Fatih Tekke, yarın ki Gençlerbirliği maçında forma giymesi halinde 34 gün sonra formasına kavuşmuş olacak. 
     En son 2 Ekim'deki Galatasaray maçında görev yapan Fatih Tekke, Samsunspor, Kayseri Erciyesspor ve Denizlispor maçı olmak üzere ligde son 3 hafta forma giyememişti. 
     
     54 GÜNLÜK HASRETİ 
     Fatih Tekke, Trabzonspor forması altında en son golünü ise 54 gün önce kaydetti. 
     Ligdeki en son golünü 11 Eylül'de Hüseyin Avni Aker Stadı'nda Gaziantepspor ile yapılan maçta atan Fatih Tekke'nin ligde 4 golü bulunuyor. 
     
     OLASI 11 
     Trabzonspor'un yarın ki karşılaşmaya, Jefferson, Emrah, Kürşat, Tayfun, Celaleddin, Hüseyin, Adem Koçak, Lee Young, Yattara, Fatih Jun ve Mehmet Yılmaz 11 ile sahaya çıkması bekleniyor. 
     
</TEXT>
</DOC>
