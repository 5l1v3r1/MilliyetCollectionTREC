<DOC>
<DOCNO> 398286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/dunya/dun01.html </URL>
<DATE> 2005/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Moral bozan kampanya 
</HEADLINE>
<TEXT>


DIŞ HABERLER SERVİSİ 


Son zamanlardaki ekonomik durgunluk ve yüksek işsizlik nedeniyle kendilerini dünyanın en mutsuz, en karamsar ulusları arasında gören Almanların moralini yükseltmek amacıyla büyük paralar harcanarak düzenlenen bir kampanyaya Nazi gölgesi düştü ve moraller bir kez daha bozuldu. 
30 milyon euro'luk kampanyanın temel sloganı olan "Du Bist Deutschland"ın Sen Almanyasın ilk olarak Naziler tarafından kullanıldığı ortaya çıktı. 
Almanları sızlanıp durmaktan kurtarmak ve kendilerine güven aşılamak için düzenlenen kampanya çerçevesinde Beethoven, Einstein, Beckenbauer ve M. Schumacher gibi ünlülerin posterleri kullanılıyor ve Almanlara, "ülkeleriyle gurur duymaları" mesajı veriliyordu. Ancak Stefan Mörz adlı tarihçinin yaptığı araştırma sonucunda, "Sen Almanya'sın" sloganının 1930'larda Naziler tarafından kullanıldığı anlaşıldı. 1935 tarihli bir Nazi toplantısının fotoğrafını bulan Mörz, fotoğrafta "Denn Du Bist Deutschland" Çünkü Sen Almanya'sın yazılı olduğunu gördü. Sloganın üzerinde ise Hitler'in başı yer alıyordu. 


</TEXT>
</DOC>
