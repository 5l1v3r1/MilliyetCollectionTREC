<DOC>
<DOCNO> 350366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sonsiy09.html </URL>
<DATE> 2005/06/09/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Tek gözü görenlere ehliyet’ önerisi 
</HEADLINE>
<TEXT>

     İZMİR, DHA 

CHP İzmir Milletvekili Erdal Karademir ve arkadaşları tarafından hazırlanan, tek gözü gören kişilerin sürücü belgesi almasına olanak sağlayan yasa teklifi TBMM Başkanlığı'na verildi. CHP'liler, Karayolları Trafik Yasası'na bir madde eklenerek, tek gözü gören kişilerin sürücü belgesi almasına olanak sağlanmasını önerdi. 
     CHP İzmir Milletvekili Erdal Karademir ve CHP'li 17 milletvekili tarafından verilen yasa teklifinde, sağlık sorunu bulunmasına rağmen sürücü belgesi almaya hak kazanan kişilerin, bilimsel sınırlamalar çerçevesinde sürücü belgesine sahip olmaları hükmüne yer verildi. Teklifte, bu sürücülerin hangi koşullarda ve hangi tip araç kullanabileceklerine ilişkin usul ve esasların, İçişleri ve Sağlık Bakanlığı'nca hazırlanacak yönetmelikle düzenlenmesi öngörüldü. 
     Teklifin gerekçesinde, uluslararası sözleşmeler ve Anayasal hükümler çerçevesinde, temel hak ve özgürlüklerden seyahat özgürlüğünün sağlanması için, monooküler tek gözü gören kişiler gibi sağlık sorunu bulunanlara da sürücü belgesi verilmesi gerektiği görüşü savunuldu. 
     
</TEXT>
</DOC>
