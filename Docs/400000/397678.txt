<DOC>
<DOCNO> 397678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sonspo04.html </URL>
<DATE> 2005/11/24/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Beşiktaş PAF takımında Milne'ye öfke 
</HEADLINE>
<TEXT>

     Beşiktaş PAF Takım Sorumlusu Engin Ertaç, İngiliz futbol adamı Gordon Milne'nin işini iyi yapmadığını iddia etti 
     
     Hiç icraatı yok’ 
     Jean Tigana’nın gelmesiyle birlikte gözlerin yeniden çevrildiği Beşiktaş Altyapısı’nda isyan var... İsyanın nedeni ise ne yönetim kurulu ne de Fransız hoca ve kurmayları... Topun ağzındaki isim, Gordon Milne... PAF Takım Sorumlusu Engin Ertaç, İngiliz hocanın işini tam anlamıyla yapmadığından şikayetçi. İşte Ertaç’ın Milne hakkındaki sert ifadeleri Gordon Milne, kulübümüzde geçmişte çok büyük başarılara imza attı. O günleri unutmak elbette mümkün değil. Ancak şu an Futbol Direktörü olarak döndü ve biz henüz bir icraatını göremedik.'' 
     
     Yapmak zorunda’ 
     Kaç zamandır İstanbul’da ve görevinin başında... Fakat hala PAF Takım’ın bir maçını bile izlemedi. Bizler, bu soğuk havalarda, her hafta karşılaşmalara gidiyor, çocuklarımıza moral vermeye çalışıyoruz. Bunu Futbol Direktörü olarak Gordon Milne’in de yapması lazım değil mi Beşiktaş Kulübü ile gönül bağını bir tarafa bırakın. O, gençleri yetiştirmek ve yeni yetenekleri altyapımıza kazandırmak için yılda 750 bin Euro para alacak. Bu paranın karşılığını da elbette vermek zorunda...'' 
     
</TEXT>
</DOC>
