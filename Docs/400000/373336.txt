<DOC>
<DOCNO> 373336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sondun14.html </URL>
<DATE> 2005/08/27/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
"El Kaide ABD, İngiltere ve Avustralya'yı bu yıl içinde vuracak" 
</HEADLINE>
<TEXT>

     El Kaide terör örgütünün ABD, İngiltere ve Avustralya'yı ''bu yıl içinde'' vurmayı hedeflediği iddia edildi. 
     Güney Kore istihbarat servislerine dayandığını söyleyen Güney Koreli milletvekili, ''El Kaide'nin bu yılki öncelikli hedefleri ABD, İngiltere ve Avustralya. İkinci sırada gelen hedefler ise Güney Kore, Japonya ve Filipinler'' dedi. 
     Kimliğinin açıklanmasını istemeyen milletvekili, istihbarat servisinin geçen ay yakalanan üst düzeyde bir El Kaide yetkilisinin ifadelerine dayandığını söyledi, ancak El Kaide yetkilisinin kim olduğunu ve nerede yakalandığını belirtmedi. 
     Fransız sorgu yargıcı Jean Louis Bruguiere, dün bir İngiliz gazetesine verdiği demeçte, El Kaide'nin Avustralya ya da Uzakdoğu'da saldırı hazırlığı içinde olduğunu söylemişti. 
     
</TEXT>
</DOC>
