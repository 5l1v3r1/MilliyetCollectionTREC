<DOC>
<DOCNO> 388485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/yazar/pulur.html </URL>
<DATE> 2005/10/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Dönenler belli, ya dönmeyenler 
</HEADLINE>
<TEXT>


ÇOĞU zaman olduğu gibi, yine solculara haksızlık ediliyor, "döneklik" sıfatı, sadece soldan dönüp sağın en muteber yerlerinde koltuk kapan, köşe kapanlara yakıştırılıyor. 
Doğrudur, soldan sağa dönenler vardır. İyi de, sağdan dönenler yok mudur "Biz de emperyalizme karşıyız, halkımızın sömürülmesine karşıyız " deyip "milliyetçiliği" kimselere kaptırmayanlar bugün emperyalizmin koltuk altında değiller mi 
Ya da "şeytan Amerika" diyenler, "siyonist Avrupa " diyenler şimdi kimlerle işbirliği yapıyor, siyaset yapıyor .. 

"Dönek" sıfatının sadece "solculara" yakıştırılmasından rahatsız olanlar var. 
Mesela, "Dev-Genç"in eski Genel Başkanı Atilla Sarp... 
Diyor ki 
"Rüzg ra göre sağa sola dönenler değil, bir düşünce sistemi ve dünya görüşü sahibi olanlardır düzen karşıtları. Büyük sermaye güçlerine ve ülkemiz özelinde emperyalizme her dönemde karşı çıkanlardır. Onlar sürekli fikri ve bedeni emeğin yanında olan ve sosyal yaşantılarını fikri ve bedeni emeği ile geçinenlere zarar vermeden sürdüren ülkemizin yüz aklarıdır. Yollarında yürürler, döndükleri falan yoktur. Genel ve yerel iktidarda, ulusun kuvvet merkezlerinde onlara bu nedenlerle yer verilmez. Onlar ülkemizde ikinci sınıf vatandaş olarak görülürler. Sicilleri bozuk diye üst mevkilere getirilmezler. Bütün bunlar o denli ince yapılır ki yurttaş da onları halk ve ulus düşmanlarının yarattığı gözle görmeye başlar. 
Yıkıldığımız, çürüdüğümüz, iflah olmaz ölçüde bozulduğumuz nokta tam burasıdır. Bırakın dolara, avroya satılmış dönmeleri. Onlarla uğraşmak kolaydır. Paraları kesilir susarlar. Dış programlar yaratacağımız milli program karşısında geriler, bunları beslemeyi keser, onlar da hemen hepimizden fazla millici oluverirler." 

ATİLLA Sarp, DPT eski müsteşarı İlhan Kesici'nin, "Birader, soldan gelen arkadaşlar liberalizmde bizi bile sollayıp geçiyorlar " diye yakınmasına da değiniyor. 
İlhan Kesici'nin bu tespiti Hasan Yalçın'ın "Dönekler" kitabında yer almıştı. İlhan Kesici'nin bu tespitini yarı şaka, yarı ciddi olarak nitelendiren Hasan Yalçın şöyle demişti 
"Adamlar dönüyorlar, karşı tarafın en ucuna kadar gidiyorlar, hesabı da bizden soruluyor İyi mi " 

ATİLLA Sarp'ın tepkisi de bundan ya 
"Dönenler" belli de, "Dönmeyenler" nerede, ne yapıyor onlardan ne haber 
Atilla Sarp bunun da cevabını veriyor 
"Şunu rahatça söyleyebilirin, genel başkanlığını yaptığım binlerce devrimci gençten onlarcası öldürülmüştür. Yüzlercesinin cezaevlerinde gençlikleri yok edilmiştir. Binlercesinin sicil dosyaları yukarıda belirttiğim gibi, sol görünen çıkar çetelerinin iktidarları da dahil otuz yılın iktidarları tarafından Demokles'in kılıcı gibi baskı unsuru olarak tutulmuş ve tehdit, şantaj aracı olarak kullanılmıştır. Bütün bunlara karşın onlar ne rütbe ne nişan peşinde olmadan Mustafa Kemal'in sönmez ateşini her geçen gün daha da kavrayıp değerlendirerek yürümeye devam etmişlerdir." 

PEKİ ne yapmak gerek "Dönekler" belli, "dönmeyenler" de ortada, ne yapmalı 
Atilla Sarp "Bir ortak paydada buluşmak..." diyor. 
Nedir bu ortak payda 
Yabancı bir devletin koruma ve efendiliğini kabul etmemek, yoksul bir ulusun dışarıdan temin ettiği borçlardan çalma planları yapmamak, giderek başımıza "yabancı efendi" getirmemek... 
Ortak payda bu... 



</TEXT>
</DOC>
