<DOC>
<DOCNO> 353282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sonspo06.html </URL>
<DATE> 2005/06/18/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Ordu-Eskişehir kader sınavında... 
</HEADLINE>
<TEXT>

     Tahkim Kurulu’nun tekrar edilmesine karar verdiği Ordu-Eskişehir maçı bugün Samsun’da oynanacak. Karadeniz temsilcisi bu karşılaşmayı kazanırsa A Kategorisi’ne çıkacak. 
     
     Tartışmalar böyle başladı 
     Tarihler 15 Mayıs’ı gösteriyordu... Orduspor, evinde Eskişehirspor’u ağırlıyor ve ilk yarı konuk takımın 2-1’lik üstünlüğüyle sonuçlanıyordu. Şampiyonluk yolunda ilerleyen takımının, yenik durumda olmasını içine sindiremeyen bir taraftar elinde bıçakla sahaya girip, bir polis memurunu yaralıyordu. Eskişehir de güvenlik gerekçesini öne sürerek sahaya çıkmıyor ve hakem karşılaşmayı tatil ediyordu. İşte tartışmalar bu karardan sonra başladı. Federasyon, Ordu’yu hükmen galip ilan etmiş ve Karadeniz ekibi, Zonguldak’ı yenip şampiyonluğu kutlamıştı. 
     
     Ordu’nun kazanması şart 
     Ancak Tahkim Kurulu’nun verdiği karar Orduspor cephesinde şok etkisi yaratmıştı. Tahkim maçın tekrarını isteyince, federasyona da sadece karşılaşmayı oynatmak düşüyordu. İşte bu önemli maç, bugün Samsun’da tekrar edilecek. 19 Mayıs Stadı’nda 16.00’da başlayacak müsabakadan Orduspor galibiyetle ayrılırsa, şampiyonluğunu ilan edecek. Diğer iki sonuç ise Asaş’a yarayacak. Eskişehir’in alacağı puan ya da puanlar da, onların Türkiye Kupası’na katılmasını sağlayacak. Bu önemli karşılaşmayı tecrübeli hakem Serdar Tatlı yönetecek. 
     Orduspor Fevzi Layiç, Gökhan Günay, Cumhur Akbay, Muzaffer Taşkın, Volkan Başyurt, Hüseyin Sarı, Mutlu Akça, Mustafa Bedir, Şenol Demirci, Özgür Karakaya, Mustafa Akucan. 
Eskişehir Yusuf Soysal, Kazım Nas, Alparslan Tice, Zafer Şahin, Serkan Sevinç, Kenan Aşkan, Erkan Gazi Çağır, Selçuk Yıldıımkaya, Levent Gündoğdu, Alper Yeşil, Şükrü Dölek. 
Hakemler Serdar Tatlı. 
Bilet Fiyatları 5, 10, 50 YTL. 
Saat 16.00. 
Stat Samsun 19 Mayıs. 

     
     Onur maçımız olacak’ 
     Orduspor Başkanı Şükrü Bodur, Futbol Federasyonu ve Tahkim Kurulu tarafından kurban edildiklerini söyleyerek, Eskişehirspor’u mağlup ederek, hak ettiğimiz şampiyonluğu kazanacağız'' dedi. Bu karşılaşmayı onur maçı olarak değerlendirdiklerini dile getiren Bodur, Futbolcularımızı tatilden geri çağırdık. İkinci yarıdaki tüm maçlarımızı kazandık. Demek ki, bir maç daha yapılması gerekiyormuş. Gerekirse Asaş’la da karşılaşırız. Federasyon başka kiminle oynamamızı istiyorsa onunla oynarız'' diye konuştu. 
     
     Sağduyulu olmalıyız’ 
     Eskişehirspor Başkanı Halil Ünal, bugün oynanacak maç öncesinde şu açıklamayı yaptı Kimsenin burnu kanamasın. Centilmence bir mücadele olsun.'' Samsun’a gidecek olan bir grup taraftarla toplantı yapan Ünal, Futbol bir oyun, bir gösteri sporudur. Dostlukların bozulmasına neden olan ortamlardan kaçınalım. Hatalı ve duygusal davranmak hiç kimseye fayda getirmez. Bizim için kimin şampiyon olacağı önemli değil. Biz kazanmak için sahaya çıkacağız. Hedefimiz galip gelip Türkiye Kupası’na katılmak'' ifadesini kullandı. 
     
</TEXT>
</DOC>
