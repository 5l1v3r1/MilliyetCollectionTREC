<DOC>
<DOCNO> 377848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sontur10.html </URL>
<DATE> 2005/09/12/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Liseli kız okul önünden kaçırıldı 
</HEADLINE>
<TEXT>

     Tolunay DUMAN DHA 

      MERSİN’in Tarsus İlçesi Atatürk Lisesi 2’nci sınıf öğrencisi 15 yaşındaki Gamze Tosun, 20 gün önce not yükseltme sınavı için gittiği okulunun önünden kaçırıldı. Kaçıran kişinin, bir süre önce Gamze’nin babası Recep Tosun'a, Bir kızı seviyorum, ama yaşı küçük, kaçırsam ne olur '' diye akıl danışan uzaktan akrabası 24 yaşındaki Halil Kelle olduğu anlaşıldı. 
     Kavaklı Mahallesi’nde oturan Gamze Tosun, 22 Ağustos’ta not yükseltme sınavı için Atatürk Lisesi’ne gitti. Liseli Gamze, sınava giremeden önce okulun önünde kimliği belirsiz 2 kişi tarafından iddiaya göre zorla bir otomobile bindirilip kaçırıldı. Kızının okuldan dönmemesi üzerine yakınlarıyla birlikte her yeri araştıran, ancak izine rastlayamayan işçi emeklisi 54 yaşındaki Recep Tosun, Cumhuriyet Savcılığı’na başvurdu. 
     Kızının hayatından endişe ettiğini anlatan Tosun, Kızım kaçırıldıktan 3 gün sonra beni telefonla arayarak kurtarılmasını istedi. Kızımın telefonundan birkaç gün sonra da uzaktan akrabamızın oğlu olan Halil Kelle telefonla beni arayıp, kızımı kendisinin kaçırdığını söyledi. Bana, Hakkımda şikayette bulunma. Şikayetçi olmadığını da bir kağıda yazıp, altına imzalarsan kızını bırakacağım’ dedi. Ben teklifini kabul etmeyeceğimi bildirdim. Bir daha da aranmadım. Kızımdan da hiç haber alamadım'' dedi. 
     
     AKIL DANIŞMIŞ 
     İşsiz olan 24 yaşındaki Halil Kelle’nin, kızının kaçırılmasından kısa bir süre önce kendisiyle konuştuğunu anlatan Recep Tosun, şunları söyledi 
     Bana, Bir kızı seviyorum, ama yaşı küçük, hem de öğrenci. Bu kızı kaçırsam ne olur ’ diye sormuş, akıl danışmıştı. Ben de kendisine genç bir kızın geleceğiyle oynamamasını, istikbali için okuması gerektiğini, zarar vermemesini, bu sevdasından da vazgeçmesini söylemiştim. Meğerse bu kişi benim kızımı kaçırmanın planlarını yapıyormuş. Böyle bir ahlaksızlığı affedemem.'' Kızının kurtarılmasını ve kaçıran kişinin yakalanıp cezalandırılmasını isteyen Recep Tosun, Gamze'mi gören veya yerini bilenlerin 05-724 68 28 numaralı telefonumuza veya polise haber vermelerini bekliyoruz'' dedi. 
     Recep Tosun’un şikayeti üzerine polis, liseli kızı kurtarmak ve kaçıran kişiyi yakalamak için çalışma başlattı. 
     
</TEXT>
</DOC>
