<DOC>
<DOCNO> 398851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/spor/spo09.html </URL>
<DATE> 2005/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleşti, güzelleşti 
</HEADLINE>
<TEXT>


Türkiye Basketbol Ligi'nin ilk yedi haftasında rakiplerini "silindir" gibi ezen Başkent ekibi Türk Telekom, puan cetvelinin ilk sırasına demir attı, istikrarlı performansıyla takdir topladı 

GÖKHAN TÜRE 


Özelleştirme İdaresi Başkanlığı tarafından "özelleştirilen" Türk Telekom, basketbolunu da gün geçtikçe daha da "güzelleştiriyor"... 
Yapılan yatırımlara rağmen yıllardan bu yana bir türlü beklenen patlamayı gerçekleştiremeyen Ankara ekibi, bu sezon neredeyse takımın tamamını değiştirmesine karşın yakaladığı müthiş uyumla ligi kasıp kavuruyor... 
En Değerli Oyuncu klasmanının ilk beş sırasında dört oyuncusu bulunan Türk Telekom, baştan aşağıya yenilediği kadrosundaki "birinci sınıf" yerli ve yabancılarla ilk yedi haftaya damgasını vurdu. Tutku Açık gibi yıllardır bench'in esiri olmuş bir yeteneği su yüzüne çıkaran, Beşiktaş'tan dışlanan "her görevin adamı" Haluk Yıldırım'ı çok iyi kullanan Mavi - Lacivertliler, Marsh, Grays, Jensen ve özellikle Dudley gibi son derece kaliteli dört yabancı ile de "doğal" olarak ligin seyrini ilk yedi haftada değiştirdiler. 

Kartal klasiği 
Bir hafta önce Efes Pilsen, bu hafta ise Ülker gibi iki süper güce darbe vuran Beşiktaş Cola Turka da, üst üste altı maç kazanarak yakaladığı istikrarı korumaya devam ediyor. Ülker karşısında maçın en dikkat çekici istatistiğine ise Kerem Tunçeri imza attı. Kerem, eski takımına karşı 18 sayı, 7 ribaund ve 5 asistle oynadı, kritik anlardaki üçlüklerle galibiyeti hazırladı. 

HAFTANIN KARMASI 
Prkacin Efes Pilsen 
Kambala Fenerbahçe 
Videnov Tekel 
Kerem Beşiktaş 
Muratcan P.Karşıyaka 

HAFTANIN KAHRAMANI 
Kerem Beşiktaş 
Ülkerspor'da geçtiğimiz sezon beklenen randımanı veremeyen ve gözden çıkarılarak Beşiktaş'ın yolunu tutan tecrübeli guard, eski takımına karşı "dejavu" yaptı. Yıldızının ilk parladığı dönemlerdeki performansına doğru hızla yükselen Kerem, yaşadığı kötü tecrübelerden olumlu sonuçlar çıkardığını da gösterdi. 

HAFTANIN TAKIMI 
Beşiktaş Cola Turka 
Ligde altı haftadır arka arkaya kazanan siyah - beyazlılar, Ülker gibi güçlü bir rakibi de safdışı bırakarak sezonun açılış maçında yenildiği Türk Telekom ile sonunda zirvede başbaşa kaldılar. 

EN İYİ COACH 
Murat Didin Beşiktaş 
Üst üste oynadığı zorluk derecesi son derece yüksek derbi maçları kazanarak büyük bir başarıya imza attı. Gerek Efes Pilsen maçında, gerekse Ülker karşısında sonuca etki edecek taktik varyaslonlarıyla dikkat çekti. 

EN İYİ ALTINCI ADAM 
Kornegay Beşiktaş Cola Turka 
Ülkerspor karşısında aksayan potaaltı savunmasını toparlayan isim oldu. Ürettiği ekstra sayılarla da galibiyete katkıda bulundu. 

HAFTANIN HAKEMLERİ 
Emin Moğulkoç, Zafer Yılmaz, Ersan Ergüler Beşiktaş Cola Turka-Ülkerspor 

HAFTANIN İSTATİSTİĞİ 
15 sayı, 11 ribaund, 7 asist Haluk Yıldırım - Türk Telekom 

HAFTANIN SÜRPRİZİ 
Ligde zor günler geçiren Galatasaray'ın Banvit'i, Şemsettin'in üstün gayretiyle deplasmanda yenmesi. 

SAYI KRALLIĞI 
156 Dixon G.Saray 
150 Videnov Tekel 
142 Logan Mersin 

RİBAUND KRALLIĞI 
82 Benton B.Kolej 
63 Mirsad Ülker 
62 Ebong Mersin 

ASİST KRALLIĞI 
46 Kerem Beşiktaş 
35 Logan Mersin 
34 Reese Tekel 

BLOK KRALLIĞI 
17 Bell Tuborg 
14 İsmail İ.T.Ü. 
13 Fatih G.Saray 

TOP ÇALMA KRALLIĞI 
18 Gibbs Darüşşafaka 
17 Muratcan P.Karşıyaka 
17 Hadley G.Saray 

EN DEĞERLİ OYUNCU 
57.1 Dudley T.Telekom 
50.1 Grays T.Telekom 
50.0 Haluk T.Telekom 

PUAN DURUMU Türk Telekom 7 7 0 634 564 14 Besiktaş C.T. 7 6 1 551 515 13 Efes Pilsen 7 5 2 534 443 12 Banvit 7 5 2 585 509 12 Fenerbahçe 7 5 2 566 485 12 Ülker 7 5 2 526 473 12 Pınar Karşıyaka 7 4 3 498 478 11 Darüşşafaka 7 4 3 543 542 11 Tekelspor 7 3 4 527 496 10 Galatasaray C.C. 7 3 4 526 556 10 Tuborg Pilsener 7 2 5 521 529 9 Mersin BŞ. Bld. 7 2 5 585 596 9 Büyük Kolej 7 2 5 500 539 9 Beykoz 7 2 5 473 552 9 Erdemir 7 1 6 438 535 8 İ.T.Ü. 7 0 7 407 602 7 
TOPLU SONUÇLAR İ.T.Ü.-Mersin BŞ. Bld. 71-96, Erdemir-Fenerbahçe 64-90, Tuborg-P.Karşıyaka 59-61, Tekel-Beykoz 75-64, T.Telekom-Büyük Kolej 84-75, Darüşşafaka-Efes 74-87, Beşiktaş-Ülker 66-63, Banvit-Galatasaray 83-84 
HAFTANIN PROGRAMI Efes Pilsen-Türk Telekom, Fenerbahçe-İ.T.Ü., Ülker-Tuborg Pilsener, Galatasaray Cafe Crown-Tekel, Büyük Kolej-Darüşşafaka, P.Karşıyaka-Beşiktaş, Mersin BŞ. Bld.-Erdemir, Beykoz-Banvit 



</TEXT>
</DOC>
