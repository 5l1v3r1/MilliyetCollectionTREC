<DOC>
<DOCNO> 359737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/guncel/axgun01.html </URL>
<DATE> 2005/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç'tan mevlithanlara Bizim komutanımızsınız 
</HEADLINE>
<TEXT>


Manisa'daki Mevlithanlar Kültür ve Sanat Şöleni'ne katılan TBMM Başkanı, "Mevlithan ve hafızlar, bizim manevi komutanlarımız. Bu insanlar ülkemizin sigortasıdır" dedi 

MANİSA DHA 

TBMM Başkanı Bülent Arınç, Manisa Belediyesi ile Türk Tasavvuf Musikisi ve Mevlithanlar Derneği tarafından organize edilen Mevlithanlar Kültür ve Sanat Şöleni'nde yaptığı konuşmada, hafız ve mevlithanlara, "Siz bizim manevi komutanımızsınız" diye seslendi. 

AKP'liler de katıldı 
Bülent Arınç'ın memleketi Manisa'nın 1250 metre yüksekliğindeki Spil Dağı'nda bu yıl 13'üncüsü yapılan şölen, Türkiye'nin en ünlü hafız ve mevlithanlarını bir araya getirdi. Şölene Arınç'ın yanı sıra AKP Manisa milletvekilleri Hüseyin Tanrıverdi, Süleyman Turgut, İsmail Bilen ve Mehmet Çerçi de katıldı. 

Mehterli karşılama 
Spil Dağı zirvesinde mehter takımı tarafından karşılanan Arınç, konuşmasında şölenin manevi açıdan büyük önem taşıdığını değindi. Arınç, "Bu özel günde hepimiz manen yıkandığımızı, maddi ve manevi gıda aldığımızı hissediyoruz. Mevlithan ve hafızlar deyince, Manisa'dan çok güzel insanlar yetişti. Bunlar bizim manevi komutanlarımız. Onlarla birlikte var olduk, onlar yetiştik. Bu güzel insanlar ülkemizin sigortasıdır" dedi. 


Gezici aptes merkezi 


Manisa'nın Spil Dağı'nda düzenlenen şölende 3 bin kişiye yemek dağıtıldı. Yemeğin ardından Türkiye'nin ünlü hafız ve mevlithanları, Kuranıkerim ve mevlit okudu. Daha sonra da itfaiye araçlarına takılan musluklardan aptes alınarak toplu öğle namazı kılındı. 


</TEXT>
</DOC>
