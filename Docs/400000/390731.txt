<DOC>
<DOCNO> 390731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sontur11.html </URL>
<DATE> 2005/10/29/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
İstanbul Valiliği'nden soğuk ve yağışlı hava uyarısı 
</HEADLINE>
<TEXT>

     İstanbul Valiliği, kenti etkileyen soğuk ve yağışlı havaya ilişkin uyarıda bulundu. 
     Valilik Afet Yönetim Merkezi’nden yapılan yazılı açıklamada, şöyle denildi 
     "Meteoroloji Bölge Müdürlüğü’nden alınan hava tahmin raporunda, İstanbul’un 28 Ekim Cuma ile 31 Ekim Pazartesi günleri arasında soğuk ve yağışlı havanın etkisi altında olacağının tahmin edildiği belirtilmektedir. 
     Yarın akşam saatlerinden sonra ve 31 Ekim Pazartesi günü yağışın il genelinde etkili olması, poyrazın zaman zaman kısa süreli fırtına şeklinde esmesi beklenmektedir. 
     Sıcaklığın ani düşmesi, kısa süreli poyraz fırtınası ve yağışların oluşturabileceği olumsuzluklara karşı gerekli tedbirleri almaları hususunda ilgili kamu kurum ve kuruluşları uyarılmışlardır. 
     Vatandaşlarımızın da tedbirli ve alınan önlemlere duyarlı olmaları önemli hatırlatılır." 
     
</TEXT>
</DOC>
