<DOC>
<DOCNO> 366537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sonyas20.html </URL>
<DATE> 2005/08/02/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Jennifer Aniston "Brad Pitt i hala seviyorum" 
</HEADLINE>
<TEXT>

     Amerikalı aktris Jennifer Aniston, ayrıldığı eşi Brad Pitt’i hala sevdiğini bildirdi. 
     Kendisi gibi oyuncu olan Brad Pitt’ten mart ayında boşanmasından bu yana ilk kez sessizliğini bozarak Vanity Fair dergisine konuşan Aniston, "Aniston çocuk istemediği için ayrıldılar" şeklindeki iddiaların doğruyu yansıtmadığını belirtti. 
     Ayrılığın kendisini şoke ettiğini ve yavaş yavaş kendisine geldiğini ifade eden Aniston, yalnız ve üzgün olduğunu kaydetti. 
     Aniston, "Hiçbir zaman çocuk istemediğimi söylemedim. Çocuk istiyorum ve isteyeceğim. Brad’i seviyorum. Hayatım boyunca seveceğim. 
     Bundan pişmanlık duymuyorum" dedi. "The Break Up" adlı filmdeki rol arkadaşı Vince Vaughn ile özel bir ilişkisi olmadığını belirten Aniston, birçok kişiden hoşlandığını, ancak çok hoşlandığı kimse bulunmadığını kaydetti. 
     Aniston, Brad Pitt’in yeni imajını beğenmediğini belirterek, eski kocasının sarı saçlarıyla şarkıcı Billy Idol’a benzediğini, eski görüntüsünün daha iyi olduğunu anlattı. 
     Ayrılıklarına, Pitt’in Angelina Jolie ile ilişkisini neden olarak göstermeyen Aniston, Pitt’in, Jolie’ye olan ilgisinden haberdar olduğunu, ancak eski kocasının, Jolie ve oğlu ile çekilmiş fotoğraflarını gördüğünde herkes gibi şaşırdığını kaydetti. 
     
</TEXT>
</DOC>
