<DOC>
<DOCNO> 367887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sontur32.html </URL>
<DATE> 2005/08/07/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Atatürk Havalimanı'nda takside patlama 
</HEADLINE>
<TEXT>

     Atatürk Havalimanı’nda bir takside gerçekleşen patlamada, bir kadın hafif yaralandı. 
     Atatürk Havalimanı Dış Hatlar Terminali geliş katı yolu üzerinde duran 34 TDK 94 plakalı taksinin bagaj kısmında saat 17.50 sıralarında bir patlama meydana geldi. Bu sırada aracın yakınında bulunan bir kadın, sağ gözünden hafif şekilde yaralanarak, ambulansla hastaneye kaldırıldı. 
     Patlama sonucu, LPG ile çalışan taksinin bagaj kısmı tamamen parçalandı. Çıkan yangın ise havalimanı güvenlik görevlilerince yangın söndürme tüpleri kullanılarak söndürüldü. 
     Taksinin bagajında bulunan bir piknik tüpünün alt kısmının tamamen parçalandığı dikkati çekti. 
     Olay yerine gelen uzman polisler, patlamanın gerçekleştiği araçta inceleme yapmaya başladı. 
     
</TEXT>
</DOC>
