<DOC>
<DOCNO> 355068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sondun46.html </URL>
<DATE> 2005/06/24/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
ABD Suriye'de Irak tarzı bir rejim değişikliği uygun değil... 
</HEADLINE>
<TEXT>

     ABD Dışişleri Bakanı Condoleezza Rice, Suriye'de Irak tarzı bir rejim değişikliğinin uygun olmadığını, ancak Şam yönetiminin politikalarını değiştirmesi gerektiğini söyledi. 
     Rice, Eşşark El Avsat gazetesine verdiği demeçte, ''Suriyelilere, tutumlarını değiştirmeleri gerektiğine ilişkin herkesten açık bir mesaj göndermek istiyoruz. Bu, Lübnan'da istikrarsızlığa neden olacak bir konumda bulunmamaları anlamına geliyor'' dedi. 
     Washington yönetiminin, Suriye Devlet Başkanı Beşşar Esad hükümetini devirmeye kadar gidip gitmeyeceğinin sorulması üzerine Rice, ''Her durum diğerinden farklıdır. Suriye Irak değil ve Irak da Suriye değil. Irak, toplu imha silahları sorunu olan, terörizme desteğin ve BM kararlarının bulunduğu özel bir durumdu. Ayrıca Irak'la savaş halindeydik'' diye konuştu. 
     Condoleezza Rice, ''Suriye rejimi, kendi kendini, politikalarını, komşularına tutumunu değiştirebilir. Bu yoldan gideceklerini umut ediyoruz'' dedi. 
     
</TEXT>
</DOC>
