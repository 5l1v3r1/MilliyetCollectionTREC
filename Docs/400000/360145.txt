<DOC>
<DOCNO> 360145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sontur05.html </URL>
<DATE> 2005/07/11/ </DATE>
<TIME> 06.00 </TIME>
<AUTHOR>  </AUTHOR>
<HEADLINE>
Düğünde kavga çıktı, gelin- damat ayrıldı 
</HEADLINE>
<TEXT>

     Fatih KARAÇALI ADANA, DHA 

ADANA’da gelinle damadın yakınları arasında çıkan kavga nedeniyle düğün iptal edilirken, nikahları kıyılan Fethiye ve Seçkin Keser çifti ve salondan birlikte ayrılmak yerinde yakınlarıyla evlerine gitti. 
     Barajyolu’ndaki Pamuk Müzikhol'de Yüce ve Keser aileleri, nikahları daha önceden kıyılan çocukları 27 yaşındaki Fethiye ve 30 yaşında Seçkin Keser’in düğün töreni için bir araya geldi. Neşe içinde geçen düğünün sonunda takı törenine geçildi. 
     Bu sırada aşırı derecede alkollü olan erkek tarafı ile gelinin yakınları arasında henüz belirlenemeyen bir nedenden tartışma çıktı. Tartışmanın büyümesi üzerine, düğün salonunda kavga edenler dışarı çıkarak birbirlerine tekme, tokat saldırdı. Sopaların da kullanıldığı kavgada 2 kişi yaralanırken, gelinin babası Burhan Yüce kalp krizi geçirerek fenalaştı. Kavgayı öğrenip müdahale etmek için olay yerine gelen polis ekipleri de yetersiz kaldı. Arbede sırasında bir polis memuru da yaralandı. 
     
     AYRILDILAR 

     Kavgaya neden olanlar olay yerine çağrılan Çevik Kuvvet ile Asayiş Şubesi ekiplerince dağıtıldı. Kendisine bıçak çekildiğini ileri süren gelin Fethiye Yüce’nin ağabeyi Adnan Yüce, kardeşi Fethiye’yi vermeyeceğini söyleyince herkes şke oldu. 
     Yaklaşık bir saat boyunca öfkeli gelinin ağabeyi ile yakınlarını ikna etmeye çalışan polis müdürleri, Düğünlerde bu tip olaylar olur. Siz akrabasınız, bu kadar büyütmeyin'' dedi. Kavganın büyümemesi için düğün iptal edildi. 
     Anne ve babasına yapılan saldırının kendisine yapıldığını söyleyen gelin Fethiye Yüce, eşi Seçkin Keser’i öperek veda etti. Düğün gününde ayrılmak zorunda kalan damat Keser ile yakınları salonda kalırken, gelin saldırı olasılığına karşı Çevik Kuvvet polislerinin korumasında ailesi tarafından otomobile bindirilerek evlerine götürüldü. Damat ise düğün salonunda herhangi bir açıklama yapmadan yakınlarıyla evlerine döndü. 
     
</TEXT>
</DOC>
