<DOC>
<DOCNO> 392393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sonsiy04.html </URL>
<DATE> 2005/11/05/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
CHP'de gergin bayramlaşma 
</HEADLINE>
<TEXT>

     Mustafa ERCAN MERSİN, DHA 

CHP Mersin Milletvekili Ali Oksal, il binasındaki bayramlaşma sırasında Genel Başkanı Yardımcısı ve Mersin Milletvekili Mustafa Özyürek’e partili belediyelerin iş vermemesi konusunda sitemde bulunan bir partiliye, Kafamı bozma, terbiyesizlik yapma, ukala, seni dışarı attırırım'' diye tepki gösterdi. 
     Genel Başkan Yardımcısı Mustafa Özyürek, milletvekilleri Ali Oksal, Vahit Çekmez, Şefik Zengin, Mersin CHP İl Başkanlığı’nda partililerle bayramlaştı. Bayramlaşmanın ardından partililerin sorunlarını dinleyen Özyürek’e, adı öğrenilemeyen bir kişi, Yıllardır parti içinde çalışıyorum, ancak CHP’li belediyeler kentte çoğunlukta olmasına rağmen partili işsizlere sahip çıkmıyor. Bunun nedenini öğrenmek istiyorum'' dedi Bunun üzerine Özyürek, partiye gönül verenlerin, parti ruhuna yakışır bir şekilde sohbet etmek zorunda olduğunu söyledi. Bu sırada salonda partililerin kendi arasında yüksek sesle konuşması üzerine Özyürek, gürültüye son verilmesini ve aralarında konuşmak isteyenlerin dışarı çıkması istedi. Özyürek konuşmasının devamında, Şu anda iktidarda bulunan AKP, 3 yıldır hükümette olmasına rağmen halkın işsizlikle ilgili hiçbir sorununu çözmemiştir. 2002’ye göre bu gün geldiğimiz noktada işsiz sayısı artmıştır'' dedi. 
     Bunun üzerine aynı partili, Biz kendi belediyelerimize işe giremiyoruz'' diyerek sitemini sürdürünce Özyürek, Lütfen, lütfen'' diye susturmaya çalıştı. Bu sırada devreye giren Milletvekili Ali Oksal’ın tepkisi ise daha sert oldu. Oksal, şöyle konuştu 
     Beyefendi sen burayı provoke edemezsin. Basın gittikten sonra konuşmak istiyorsan gel burada konuşalım. Fazla konuşma attırırım seni dışarı, emniyeti de çağırırım bak benim kafamı bozma. Terbiyesizlik yapma, ukala. Sabahtan beri susuyorum. Çık dışarı. Çağırın polisi bunu buradan götürsünler.'' Oksal’ın bu konuşmasına bazı partililer, Polisin buradan ne işi var '' diye tepki gösterdi. Bu arada Özyürek, Lütfen biz konuşurken, sizler de sakin bir şekilde dinleyin'' diyerek herkesi sükunete davet etti. Bu arada işsizlik tepkisi gösteren partili genç, diğer partililer tarafından dışarı çıkartıldı. 
     Özyürek, bu tartışmalar sonrası AKP’yi eleştiren konuşmasını tamamlayarak partiden ayrıldı. 

     
</TEXT>
</DOC>
