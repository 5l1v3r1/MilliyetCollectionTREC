<DOC>
<DOCNO> 374434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sonspo13.html </URL>
<DATE> 2005/08/31/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Galatasaray’ın UEFA’daki rakibi kesinleşti Tromso 
</HEADLINE>
<TEXT>

     
     Mithat DOĞAN OSLO, DHA 

     
GALATASARAY’ın UEFA Kupası birinci turunca eşleştiği Norveçli Tromso, bir önceki turda elediği Danimarka’nın süper lig takımlarından Esbjerg’in UEFA’ya sunduğu şikayeti geri çekmesiyle rahat bir nefes aldı. 
     Sarı-Kırmızılı takımın rakibi Tromso, Esbjerg tarafından, kalecisinin adını zamanında bildirmediği gerekçesiyle UEFA’ya şikayet edilmiş, UEFA, cuma günü yapacağı toplantıda Esbjerg’in, Tromso’un yerine tur atlaması gerektiği şeklinde yaptığı itirazı karara bağlayacağını bildirmişti. 
     Tromso, Esbjerg’in şikayetini geri çekmesini, klübün web sitesinden "Böyle olmasaydı ayıp olurdu herhalde. Bu olayda sağduyu galip geldi. Ne Tromso’nun, ne de Norveç Futbol Federasyonu’nun UEFA kanunlarını çiğneme gibi bir maksadı oldu. Bu inkar edilemez bir gerçek" açıklamasıyla verdi. 

     
</TEXT>
</DOC>
