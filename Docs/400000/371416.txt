<DOC>
<DOCNO> 371416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/yazar/theper.html </URL>
<DATE> 2005/08/20/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kredi kullanmanın yolu var 
</HEADLINE>
<TEXT>


Kredi kartı kullanan bir okuyucumun şik yetini aktarmak istiyorum. Aslında bu şik yet bir tek okuyucumdan gelmiş değil, çoğunlukla soruya muhatap olduğumuz bir durum. 
Okuyucum kredi kartını kullanmamış, ancak kendisine hesap bildirim cetveli geliyormuş ve birtakım paralar talep ediliyormuş. Bunları ödemek zorunda mıyım, diye soruyor. 
Ben okuyucuma ne diyeyim ki 
Kredi kartı dediğiniz şey bir nevi kredi kullanma tarzıdır. Bir bankaya gidip kredi talep ettiğinizde yedi göbek sülaleniz araştırılır, teminatlar istenir, hatta ipotekler konulur ve kredi verilir ama işin tersliğine bakın ki, bu kredi kartları sokakta dağıtılır. Hatta kredi kartı sözleşmelerine bir bakın, yazılması gereken boşlukların tümü boş bırakılmıştır. Ondan sonra kredi kartını kullanan inanılmaz taleplerle karşılaşır. Hatta okuyucumun söylediği gibi hiç harcama yapmaz ama birtakım masraflar kendisinden talep olunur. 
Öncelikle kredi kartı için ne bedel istenildiğinin tespiti lazımdır. Bu bedeller hesap özeti içinde gelir ve şayet gelen bedel yasal değil ise veya sizi ilgilendirmediği halde hesap özeti yer almışsa buna mutlaka itiraz edilmesi gerekir. İtirazın banka şubelerinden birine yazılı olarak yapılması ve itirazın bir nüshasının imzalattırılıp geri alınması tavsiye olunur. 
Aynı şey size gönderilen hesap cetvelindeki faiz için de söz konusudur. Size bildirilen yeni faiz oranları ancak bildirimden 30 gün sonra hüküm ifade eder ve geriye dönük olarak hüküm ifade etmez. Ancak tüm borcunuzu 60 gün içinde öderseniz yeni faiz artırımından etkilenmezsiniz. 
Tavsiyem. Hesap bildirim cetvellerini mutlaka iyi kontrol edin, hesaba uymayan noktalar için itirazınızı yazılı olarak bildirin, baktınız bütçenizi aşıyorsunuz, kartınızı yine yazılı bir dilekçe ekinde iade edin. 



</TEXT>
</DOC>
