<DOC>
<DOCNO> 376328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sondun08.html </URL>
<DATE> 2005/09/07/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Filistin eski güvenlik şefi Musa Arafat, öldürüldü... 
</HEADLINE>
<TEXT>

     Filistin eski Güvenlik Şefi Tümgeneral Musa Arafat, silahlı bir grubun Gazze kentinde bulunan evine bugün düzenlediği baskınla öldürüldü. 
     Filistin hareketinin efsanevi lideri Yaser Arafat’ın kuzeni olan Musa Arafat’ın evine baskın düzenleyenlerin sayısının onlarca olduğu bildirildi. Arafat’ın evini önce dışarıdan roket ateşine tutan, sonra içeriye girip kendisini dışarıya çıkaran saldırganlar, daha sonra cadde üzerinde Arafat’ı öldürdü. Silahlı grup mensuplarının kimler olduğu henüz belirlenmedi. Grup, Musa Arafat’ın en büyük oğlu olan Nimhel’i de kaçırdı. Nimhel’in, önde gelen güvenlik yetkililerinden biri olduğu kaydedildi. 
     Musa Arafat, Filistin Lideri Mahmud Abbas tarafından Nisan ayında görevinden alınmıştı. Abbas, Musa Arafat’a yönelik ağır yolsuzluk suçlamalarının, Filistinli gruplar arasındaki gerginliklerin yarattığı baskıyla kendisini görevden almıştı. Görevinden alınmasından sonra da Gazze’nin en etkili isimlerinden biri olmayı sürdüren Musa Arafat, Mahmud Abbas’a danışmanlık görevine devam ediyordu. 
     
</TEXT>
</DOC>
