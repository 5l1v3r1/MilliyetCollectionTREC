<DOC>
<DOCNO> 365726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sontur13.html </URL>
<DATE> 2005/07/30/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Denizde akıntıya kapılan 3 kişiden 2'si kurtarıldı 
</HEADLINE>
<TEXT>

     Samsun'da serinlemek için girdikleri denizde akıntıya kapılan 3 kişiden 2'si kurtarılırken, bir kişi aramalara karşın bulunamadı. 
     Edinilen bilgiye göre, Adana'dan aileleriyle asker ziyareti için Samsun'a geldikleri öğrenilen Necla Yılmaz 47 ve Pınar İba 13 , Atakum Beldesi sahilinde serinlemek için girdikleri denizde akıntıya kapıldı. 
     Durumun güvenlik güçlerine bildirilmesi üzerine olay yerine gelen Emniyet Müdürlüğü Deniz Limanı Şube Müdürlüğü Sualtı Grup Amirliği ekipleri önce Yılmaz'ı kurtardı. Bir ara suda kaybolan Pınar İba, kısa süreli aramanın ardından kurtarılarak, sudan çıkarıldı. İki kişi Ondokuzmayıs Üniversitesi OMÜ Tıp Fakültesi Hastanesi'ne kaldırıldı. 
     Bu arada, sahilde bekleyen Yılmaz ve İba'nın yakınları fenalık geçirirken, çevrede bulunan vatandaşlar da gelişmeleri merakla izledi. 
     Ailesi ile Çorum'dan Samsun'a ziyarete geldiği öğrenilen Gözde Çağla 13 da Altınkum Beldesi'nde serinlemek için girdiği denizde akıntıya kapılarak kayboldu. 
     Gözde Çağla'nın bulunması için Emniyet Müdürlüğü Deniz Limanı Şube Müdürlüğü Sualtı Grup Amirliği ekiplerinin yaptıkları arama çalışmalarından şuana kadar sonuç alınamadı. Arama çalışmalarının sürdürüldüğü bildirildi. 
     
</TEXT>
</DOC>
