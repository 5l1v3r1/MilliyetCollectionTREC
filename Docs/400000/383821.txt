<DOC>
<DOCNO> 383821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sondun36.html </URL>
<DATE> 2005/10/04/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
İspanya Müzakere kararında ABD'nin etkisi olmadı 
</HEADLINE>
<TEXT>

     İspanya Dışişleri Bakanı Miguel Angel Moratinos, AB'nin Türkiye ile üyelik müzakerelerine başlama kararı almasında ABD'nin diplomatik baskısının etkili olduğu yönündeki görüşleri reddetti. 
     Moratinos, Avrupa Konseyi Parlamenterler Meclisi'ndeki AKPM konuşmasından önce gazetecilere yaptığı açıklamada, ABD'nin AB'nin aldığı kararla hiç ilgisi bulunmadığını söyleyerek, ''AB bu tarihi adımı atmak için çok çalıştı'' dedi. 
     Türkiye ile katılım müzakerelerinin tam üyelikle sonuçlanacağından emin olduğunu belirten Moratinos, ancak bunun için belirli bir tarih dile getirmedi. 
     
     SLOVAKYA MEMNUN 
     Bu arada Slovakya Başbakanı Mikulas Dzurinda, AB'nin Türkiye ve Hırvatistan ile müzakerelere başlama kararından memnuniyet duyduğunu bildirdi. 
     Dzurinda, gazetecilere yaptığı açıklamada, AB'nin kararının, Avrupa'nın karmaşık gündemine yeni bir nefes ve yeni dinamikler katmak için bir fırsat olacağına inandığını belirtti. 
     Ülkesi 2004'te AB üyesi olan Dzurinda, Türkiye ve Hırvatistan'ın gelecekteki üyeliğinin, tüm Avrupa'nın güvenliğini güçlendireceğini de kaydetti. 
     
</TEXT>
</DOC>
