<DOC>
<DOCNO> 359251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sondun05.html </URL>
<DATE> 2005/07/08/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Londra polisi patlamamış 2 bomba buldu 
</HEADLINE>
<TEXT>

     Amerikan ABC televizyonu, Londra polisiyle temasa geçen Amerikalı yetkililere dayanarak, bombaları harekete geçiren zamanlama cihazlarının ele geçirildiğini ve henüz patlamamış iki bombanın bulunduğunu duyurdu. 
     Televizyonun haberinde, bombaları harekete geçiren zamanlama cihazlarının paket veya çanta içinde bulunduğu belirtildi. Haberde, Londra polisinin, dört bombalı saldırının olduğu yerdeki kalıntılar arasında patlamamış iki bombayı tespit ederek etkisiz hale getirdiği de kaydedildi. 
     Bomba parçaları ve zamanlama mekanizmalarının, saldırıların arkasında kimin olduğunun tespitinde yardımcı olması umuluyor. ABC'ye göre, Londra'daki saldırılar, 16 ay önce Madrid'de düzenlenen saldırılarla benzerlik gösteriyor. 
     
</TEXT>
</DOC>
