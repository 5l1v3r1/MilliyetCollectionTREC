<DOC>
<DOCNO> 395955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/siyaset/siy07.html </URL>
<DATE> 2005/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Oturma iznine başörtüsü engel oldu 
</HEADLINE>
<TEXT>


SABETAY VAROL Paris 


Fransa'da 1995'ten bu yana oturan Faslı bir kadın, kimlik fotoğrafının başörtülü olması nedeniyle 10 yıllık ikamet izni alamadı. Belgeyi vermeyi reddeden Paris yakınlarındaki Saint - Denis Kaymakamlığı, 4 çocuk annesi Şetvani El Hamsa'nın, başını "saç köklerini ve boynunu gizleyecek biçimde örtmesini ve bu tarz örtünmenin köktendinci bir İslam yorumu ile örtüştüğünü" gerekçe gösterdi. 

2003'te çıkan yasa 
Çocuklarının tümü Fransa'da doğan El Hamsa, İçişleri Bakanı Nicolas Sarkozy'nin önayak olmasıyla 2003'te çıkan bir yasanın kurbanı oldu. Yabacıların Fransa'da oturma koşullarını ağırlaştıran yasa, bunların ikametg h belgesi alabilmesini, "Fransız toplumuna Cumhuriyetçi bütünleşmesi kuralına" tabi tutuyor. 
Liberation gazetesinde yer alan habere göre, Saint - Denis ilçesi Kaymakamı, El Hamsa'nın taşıdığı başortüsünü, kendisinin bu kurala uymadığının kanıtı olarak gösterdi. 


</TEXT>
</DOC>
