<DOC>
<DOCNO> 375315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sondun06.html </URL>
<DATE> 2005/09/03/ </DATE>
<TIME> 06.00 </TIME>
<AUTHOR>  </AUTHOR>
<HEADLINE>
Hollywood, kasırga felaketenin yaralarının sarılması için seferber oldu 
</HEADLINE>
<TEXT>

     ABD’de Katrina kasırgasının sebep olduğu felaket, Hollywood’daki ünlüleri de harekete geçirdi. Aralarında Celine Dion, Nicolas Cage ve Hilary Duff’ın da bulunduğu ünlüler, Katrina kasırgasından etkilenenler için yüklü miktarda yardımlarda bulundu. 
     Access Hollywood’un bildirdiğine göre, Dion ve Cage Amerikan Kızılhaç’ına birer milyon dolar bağışta bulunurken, genç yıldız Duff da 250 bin dolar bağışladığını açıkladı. 
     Sabah programı sunucusu Ellen DeGeneres’in ise sonucu pazartesi günkü programında anons edilecek bir yardım kampanyası başlattığı belirtildi. DeGeneres’in kampanyasına ilk bağış, 500 bin dolarla film yapım şirketi Warner Bros. Entertainment şirketinden geldi. 
     Oyuncu Morgan Freeman’ın da felaketin yaralarının sarılmasına destek olmak için internet üzerinden, "charityfolks.com" adresinde bir açık artırma başlattığı bildirildi. 
     
</TEXT>
</DOC>
