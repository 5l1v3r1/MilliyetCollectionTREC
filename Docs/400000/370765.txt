<DOC>
<DOCNO> 370765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/guncel/gun05.html </URL>
<DATE> 2005/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan medyasının hangi haberi doğru 
</HEADLINE>
<TEXT>


Uçak kazasıyla ilgili asılsız iddiaları önceden araştırma yapmadan duyuran Yunan medyası, tartışma konusu oldu 

TAKİ BERBERAKİS Atina 

Yunan medyasının, gündeme bomba gibi düşen uçak kazası haberini ve ayrıntılarını verme heyecanı içinde "asılsız iddiaları", önceden araştırmadan duyurması, Atina'da tartışma konusu oldu. 
Yunan TV kanallarından yayımlanan ve şimdiye kadar yanlış olduğu ortaya çıkan iddialardan bazıları şöyle 

'Kara kutular bulundu' 
"Kara kutuların ikisi de bulundu" Kazadan bir gün sonra ortaya çıkan gerçeğe göre, uçağın düşüş nedenini ortaya çıkaracak kritik kara kutulardan sadece "uçak sefer seyir kaydı" ile ilgili olanı bulundu, "pilotların konuşma kayıt bandı" içerikli diğer kara kutunun sadece kabı bulundu, içeriği ise halen enkaz bölgesinde aranıyor."F - 16'lar çektikleri videoda uçağı hostesin yönetmeye çalıştığını görüntüledier" F - 16'ların bu tür bir video çekme olanağının söz konusu olmadığı, savaş uçakları pilotlarının bu gelişmeyi sadece gözleri ile gördükleri ve bu yönde ifade verdikleri belirlendi. 

Sahte mesaj 
"Donuyoruz, kuzenim elveda" mesajı Sadece meşhur olmak amacıyla uçaktaki "sözde kuzeninden SMS mesajı aldığını" öne süren Selanik'li Sotiris Vutas'a Alpha TV yayınında 20 dakika ayırdı ve daha sonra defalarca yeniden haber verdi. Olay tamamen asparagas çıktı ancak, Alphta TV'nin haberi tüm dünyada duyuldu."Uçak 2003'te aynı arıza nedeniye tehlike atlattı" haberi Bu haberi duyuran Yunan TV kanalları da önemli bir yanılgıya uğradı çünkü Helios şirketinin bu uçağı 2004'te satın aldığı ortaya çıktı. 

</TEXT>
</DOC>
