<DOC>
<DOCNO> 357119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sontur30.html </URL>
<DATE> 2005/06/30/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
İşte AB yolundaki Türkiye'de 'insan kurtarma manzarası' 
</HEADLINE>
<TEXT>

     Nurdan BAYRAK DHA 

      EDİRNE’de iki otomobilin çarpıştığı kazada olay yerine gelen sağlık ekibi, yaralanan meslektaşlarını yaşatmak için büyük çaba harcadı. Otomobile sıkışan yaralı doktoru çıkarmak için ekipler bir saat süre ile uğraştı. Ancak doktor hastanede öldü. Kaza sırasında bildik kurtarma sahneleri yaşandı. 
     İstanbul’dan yönetimindeki 34 AE 0810 plakalı Mercedes marka otomobili ile Edirne yönüne gelen Devlet Hastanesi’nde görevli Röntgen Uzmanı Dr. Altan Çelenk, Kırklareli yol kavşağında kontrolsuz olarak çıkan sürücü Hüseyin İlkay Aladağ'ın kullandığı 22 AL 693 plakalı Dobla marka araçla çarpıştı. 
     
      Saat 13.30'da meydana gelen kazanın etkisi ile doktorun kullandığı otomobil, kavşağın merkezine sürüklendi. Araçta bulunan Çelenk’in bacakları sıkıştı. 
     Kaza sonrası olay yerine gelen Sağlık Müdürlüğü Hazır Acil Servisi ekibi, meslektaşlarını görünce şoke oldular. Otomobilde sıkışan meslektaşlarına hemen oksijen bağlayan hızır acil ekibinden bir hemşire içeri girerek sürekli müdahale etti. 
     Edirne Belediyesi İtfaiye Müdürmlüğü’nden gelen bir kaza kırım ekibi yetersiz kaldı. Otomobilin kapısını kesmek mümkün olmadı. Bu nedenle çevrede yetişenler inşaat demirleri ile kapıyı koparmaya çalıştı. Bunda da başarılı olmayınca bu kez insan gücü ile kapı koparılmak istendi. Daha sonra olay yerine gelen başka bir kırım aracı ile otomobilin kapısı kesildi. Uzur süre kurtarılmayı bekleyen Dr. Altan Çelenk, bir saat sonra ağır yaralı olarak Edirne Tıp Fakültesi Hastanesi’ne kaldırıldı. Ancak yaralı doktor yarım saat sonra iç kanamadan hayatını kaybetti. 
     Kazaya neden olan diğer sürücü de hafif yaralı olarak Edirne Tıp Fakültesi Hastanesi’nde tedavi altına alındı. Kaza ile ilgili soruşturma başlatıldı. 
     

     
</TEXT>
</DOC>
