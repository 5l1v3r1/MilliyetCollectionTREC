<DOC>
<DOCNO> 369009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sonspo31.html </URL>
<DATE> 2005/08/11/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Galatasaray'da Ergün yine yok... İşte muhtemel 11... 
</HEADLINE>
<TEXT>

     Galatasaray, Birinci Süper Futbol Ligi’nde 2. haftanın açılışında yarın Ankaragücü ile deplasmanda yapacağı maçın hazırlıklarını tamamladı. 
     Florya Metin Oktay Tesisleri’nde son çalışmasını yapan sarı-kırmızılılar, akşam saatlerinde Ankara’ya gidecek. 
     Galatasaray’da, dünkü idmanda sakatlık geçiren Mondragon, bugün takımla çalışırken, başkent kafilesine dahil edildi. Kulüp doktoru Murat Çevik, Kolombiyalı kalecinin hafif ağrıları bulunduğunu ve tedavisinin sürdürüldüğünü anlattı. Mondragon, büyük olasılıkla yarınki maçta forma giyecek. 
     Bu arada sağ dış kulak yolunda iltihaplanma olan Hakan Şükür, bugünkü idmana katılmayarak dinlendirildi. Deneyimli golcünün durumunun maç öncesi netlik kazanacağı bildirildi. 
     Sarı-kırmızılı takımda ayrıca, sakatlık sonrası idman ve maç eksiği bulunan Ergün, sakatlığı süren Ayhan, Üniversite Milli Takımı kampında bulunan Hasan Kabze’nin yanısıra İbrahim ve Suat, 20 kişilik başkent kafilesine alınmadı. 
     Galatasaray’ın yarınki maça Mondragon, Cihan, Tomas, Song, Orhan, Hasan Saş, Saidou, İliç, Altan, Necati, Hakan Ümit muhtemel 11’iyle çıkması bekleniyor. 
     Ankara 19 Mayıs Stadı’nda saat 20.00’de başlayacak ve Digitürk Lig TV’den naklen yayınlanacak maçı, hakem M.Selçuk Dereli yönetecek. 

     
</TEXT>
</DOC>
