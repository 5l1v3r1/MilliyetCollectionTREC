<DOC>
<DOCNO> 398611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sondun46.html </URL>
<DATE> 2005/11/28/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Fransa'da restoran sahipleri, yüksek KDV oranını protesto etti 
</HEADLINE>
<TEXT>

     Fransa'daki restoran sahipleri, ünlü Champs Elysees meydanında bugün bir gösteri yaparak, yüksek KDV oranının düşürülmesini talep ettiler. 
     Restoranlarda KDV oranının yüzde 19.6'dan, yüzde 5.5'e düşürülmesini talep eden protestocular, taşıdıkları pankartlarda ''indirimle daha fazla işgücü yaratılacağını'' savundular. 
     Otel ve Restoran Sahipleri Sendikası Umih Başkanı Andre Daguin, ''hükümetin, KDV'nin düşürülmesi konusunda AB'den gerekli izni almaması halinde, sektörün ciddi bir kriz içine gireceği'' uyarısında bulundu. 
     ''Her yıl sektörde yaklaşık 3 bin işyerinin iflasını istemek zorunda kaldığını'' belirten Daguin, ''bu rakamın gelecek yıl 5 bine çıkmasının beklendiğini'' bildirdi. 
     AB ekonomi bakanları, 6 Aralık'ta Brüksel'de yapacakları toplantıda konuyu görüşecek. 
     Cumhurbaşkanı Jacques Chirac, 2002 yılında düzenlenen cumhurbaşkanlığı seçimleri öncesi, ''KDV oranlarının düşürüleceği'' yolunda söz vermiş, ancak şu ana kadar bu sözünü tutmamıştı. 
     Restoran ve otel sahipleri, KDV oranının düşürülmesiyle birlikte, sektörde en az 40 bin yeni iş gücü yaratabileceklerini savunuyorlar. 
     Sektördeki yüksek KDV oranları, AB'nin diğer ülkelerinde ciddi tartışmalara yol açıyor. 
     
</TEXT>
</DOC>
