<DOC>
<DOCNO> 398020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/sontur17.html </URL>
<DATE> 2005/11/25/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Madde bağımlısı, kadın polisi taciz etti 
</HEADLINE>
<TEXT>

     
     İsmail AKDUMAN SAMSUN, DHA 
     
SAMSUN’da madde bağımlısı 20 yaşındaki İsa Güngör, resmi üniformalı kadın polis memuru 26 yaşındaki H.K.’yi elle ve sözle taciz ettiği gerekçesiyle tutuklandı. 
     Samsun Emniyet Müdürlüğü’nde görevli polis memuru H.K., Cumhuriyet Meydanı’nda görev yaptığı sırada arkasından yaklaşan madde bağımlısı İsa Güngör’ün tacizine uğradı. H.K., kendisine elle ve sözle tacizde bulunan Güngör'ü etkisiz hale getirip Gazi Polis Merkezi’ne teslim etti ve şikayetçi oldu. 
     Aşırı derecede ucucu madde kullandığı belirlenen İsa Güngör, bir süre sonra ayılıp verdiği ifadedede kadın polise para istemek için yaklaştığını öne sürdü. Güngör, Beni yanlış anladı. Karnım aç olduğu için para isteyecektim'' diye konuştu. 
     İşlemlerin ardından görevi başındaki memura hakaret ve taciz’ suçlarından Adliye'ye sevkedilen Güngör, çıkarıldığı Nöbetçi Mahkeme'ce tutuklandı. 
     
</TEXT>
</DOC>
