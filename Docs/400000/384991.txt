<DOC>
<DOCNO> 384991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/yasam/axyas01.html </URL>
<DATE> 2005/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Alternatif Nobel ödülleri dağıtıldı 
</HEADLINE>
<TEXT>


Harvard'ın geleneksel 'Ig Nobelleri' dağıtıldı. 'Tıp'ta büyük ödül, servetini 'protez köpek testisi'ne harcayan Gregg Miller'e gitti... 

DIŞ HABERLER SERVİSİ 

Dünyanın en saygın eğitim kurumlarından Amerikan Harvard Üniversitesi'nin her yıl Nobel Barış Ödülü açıklanmadan bir gün önce dağıttığı alternatif 'Ig Nobelleri' bu yıl da ses getirdi. Esprili, yaratıcı ve garip bilimsel çalışmalara verilen 'Ig Nobelleri' prestijli olmasalar da, kazananlar genelde çok seviniyor. 'Ig' harflerini, İngilizce 'Ignoble değersiz, bayağı ' kelimesinin ilk 2 harfinden alan ödüllerin bu yılki sahipleri şöyle 

İşte ödüller 
TIP Tüm servetini kısırlaştırılan veya kaza sonucu kısır kalan köpekler için protez testis geliştirmeye harcayan ve seri üretime geçerek 150 binin üzerinde testis satmayı başaran Gregg Miller kazandı. 
Bu projesinden 1 milyon doların üzerinde para kazanan Gregg Miller, "Çocukken annem ve babam geri zek lı olduğumu düşünürdü. Keşke onlar da yaşayıp bu anı görebilseydi" dedi. 
BİYOLOJİ Avustralya'nın Adelaide Üniversitesi'nden Benjamin Smith ve ekibi, 100 farklı kurbağa türünün stres altındaki kokularını inceledi. Bazı kurbağaların stres altında meyan kökü, bazılarının da çürümüş balık gibi koktuğu kayda geçti. 
BARIŞ Newcastle Üniversitesi'nden 2 araştırmacı, Star Wars izlettikleri çekirgelerin beyin aktivitelerini inceledi. 
KİMYA Minnesota Üniversitesi'nde, şurupta yüzme ile suda yüzme arasındaki hız farkını inceleyen deney ödül aldı. 
EDEBİYAT Dünya çapında milyonlarca e-posta göndererek, "Bir akrabamdan yüklü miras kaldı. Ancak bunu alabilmem için bankaya para yatırmam gerekiyor. Bana yardım ederseniz mirasın önemli bölümünü size göndereceğim" diyen Nijeryalı dolandırıcılık şebekesi ödülün sahibi oldu. 
FİZİK 1927'den bu yana Avustralya'nın Queensland Üniversitesi'nde, küre şeklinde donmuş bir katran kümesinin, 9 yılda bir damlamasını takip eden bilim adamları ödüle layık görüldüler. 




</TEXT>
</DOC>
