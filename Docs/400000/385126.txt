<DOC>
<DOCNO> 385126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sontur18.html </URL>
<DATE> 2005/10/08/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Yaşlı kocasını oklavayla dövüp bıçakladı 
</HEADLINE>
<TEXT>

     Halife YALÇINKAYA SİVAS, DHA 

SİVAS’ta 34 yaşındaki Eşe Yuvacı, cebindeki parayı habersiz aldığı için kendisine kızan 71 yaşındaki 2 aylık eşi Yusuf Yuvacı'yı oklavayla dövüp kolundan ve karnından bıçakladı. 
     Karşıyaka Mahallesi'nde oturan Eşe Yuvacı, iddiaya göre emekli eşi Yusuf Yuvacı'nın pantolonunun cebinden 80 YTL aldı. Eşinin, pantolonundaki parayı kendisinden habersiz almasına sinirlenen Yusuf Yuvacı, geri vermesini isteyerek tartışmaya başladı. Çiftin arasındaki sözlü tartışma kavgaya dönüştü. Eşini mutfaktan aldığı oklavayla dövmeye başlayan Eşe Yuvacı, Yusuf Yuvacı'nın da kendisine vurarak karşılık vermesi üzerine, masanın üzerinde duran ekmek bıçağını alarak kolundan ve karnından bıçakladı. Gürültüyü duyan komşuları polise haber verdi. Olay yerine gelen polis, Eşe Yuvacı'yı gözaltına alırken, Yusuf Yuvacı, 112 Acis Servis ambulansı ile Sivas Cumhuriyet Üniversitesi Tıp Fakültesi Hastanesi'ne kaldırıldı. Sağlık durumunun iyi olduğu belirtilen Yusuf Yuvacı, Cebimde bulunan 80 YTL’nin yerinde olmadığını görünce eşime sordum. O da ben aldım ne olacak’ deyince kızdım, Neden izinsiz aldın İstesen ben verirdim’ dedim. Mutfağa gitti. Ben de peşinden mutfağa giderek aldığı parayı istedim. Buna çok sinirlendi. Eline aldığı oklava ile beni dövmeye başladı. Canım yanınca elinden oklavayı alıp, vurdum. Buna sinirlendi. Tezgah üzerinde bulunan ekmek bıçağını alıp beni bıçakladı'' dedi. 
     Öte yandan, iki ay önce Eşe Yuvacı ile evlenen Yusuf Yuvacı'nın kısa bir süre önce, eşinden ayrılmak için mahkemeye başvurduğu öğrenildi. 
     
</TEXT>
</DOC>
