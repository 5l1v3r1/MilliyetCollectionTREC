<DOC>
<DOCNO> 398969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/soneko35.html </URL>
<DATE> 2005/11/29/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Turkcell İrancell ile ilgili resmi bir bilgilendirme yapılmadı 
</HEADLINE>
<TEXT>

     Turkcell İletişim Hizmetleri A.Ş., İran 1. özel GSM operatörü ihalesinin Irancell'e verildiğine ilişkin olarak İran yetkililerince kendilerine resmi bir bilgilendirme yapılmadığını açıkladı. 
     Turkcell'den İMKB'ye gönderilen yazıda, Turkcell'in, Irancell Konsorsiyumu aracılığıyla dolaylı olarak iştirak ettiği İran 1. özel GSM operatörü ihalesinin sonuclandırılmasıyla ilgili olarak İran Telekomünikasyon Bakanlığı'nın Turkcell ve Irancell yerel ortaklarına 21 Kasım 2005 tarihine kadar süre tanıdığını ve bu tanınan süre içinde İran GSM ihalesi projesinin zamanında tamamlanması için gereken en iyi gayretin gösterileceğinin farklı tarihlerde yapılan özel durum açıklamalarnda bildirildiği hatırlatıldı. 
     Turkcell yazısında, İran pazarına ilişkin olarak Irancell konsorsiyumu üyeleri arasında kabul edilebilir bir yapı oluşturmaya yönelik çabaların devam etmekle birlikte sözkonusu tarih itibariyle sonuçlanamadığını işaret edilerek, şöyle denildi 
     ''Bugün medyada yer alan haberlerden şirketimizin iştirak etmediği ve ihale süreci ile ilgili aleyhinde hukuki yollara başvurduğu İran 1. özel GSM operatörü ihalesinin Irancell'e verildiğine yönelik haberler yayımlanmıştır. Konu ile ilgili Iran yetkililerince tarafımıza resmi bir bilgilendirme yapılmamıştır. Şirketimiz kamunun bilgilendirilmesi gereken bir hususun gerçekleşmesi durumunda, Sermaye Piyasasi Kurulu'nun Seri VIII, No 39 sayılı Özel Durumların Kamuya Açıklanmasina İlişkin Tebliği gereğince kamuya duyuru yapacaktır.'' 
     
</TEXT>
</DOC>
