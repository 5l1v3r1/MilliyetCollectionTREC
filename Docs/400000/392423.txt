<DOC>
<DOCNO> 392423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sontur10.html </URL>
<DATE> 2005/11/05/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Valisi Güvenç Ölen bebeğe yapılan otopside patolojik bulguya rastlanmadı 
</HEADLINE>
<TEXT>

     Erzurum Valisi Celalettin Güvenç, çocuk yuvasında ölen 11 aylık bebeğin ölüm nedenini belirlemek için yapılan otopside patolojik bulguya rastlanmadığını bildirdi. 
     Güvenç, AA muhabirine yaptığı açıklamada, Zübeyde Hanım Çocuk Yuvası'nda 13 aylık erkek bebeğin ölümüyle ilgili soruşturmanın sürdürüldüğünü belirterek, bebeğin ölüm nedenini belirlemek için otopsi yapıldığını ifade etti. 
     Otopside herhangi bir patolojik bulguya rastlanmadığını kaydeden Güvenç, ''Bebekten alınan parçalar ileri tetkik için İstanbul'a gönderildi'' diye konuştu. 
     Erzurum Zübeyde Hanım Çocuk Yuvası'nda kalan 13 aylık Olgun Akdeniz isimli çocuk, rahatsızlanarak dün gece Aziziye Araştırma Hastanesi'ne götürülmüş, yapılan kontrolün ardından tekrar yuvaya getirilen çocuk, sabah saatlerinde hayatını kaybetmişti. 
     
</TEXT>
</DOC>
