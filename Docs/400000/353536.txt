<DOC>
<DOCNO> 353536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/guncel/axgun01.html </URL>
<DATE> 2005/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Güvenlik skandalı 
</HEADLINE>
<TEXT>


Dünya Ticaret Merkezi'ne saldırı hazırlığı yaparken yakalanan PKK'lı İhsan Bilgiç'in, örgüt üyeliğinden 8 yıl hapis yattıktan sonra DTM'de güvenlik görevlisi olarak işe başladığı ve otoparkta görev aldığı belirlendi 

Erdal Kılınç - İstanbul 

Dünya Ticaret Merkezi'ne DTM saldırı düzenleme hazırlığı içinde oldukları iddia edilen PKK militanlarına yönelik düzenlenen operasyonda yakalanan güvenlik görevlisi İhsan Bilgiç'in, DTM'nin otoparkında görev yaptığı bildirildi. Örgütün, Bilgiç'e patlayıcıyı teslim ettiği ancak eylemi kendisinin yapmasını istemediği öne sürüldü. 

C-4 de bulunmuştu 
İstanbul polisinin, eylem hazırlığı içerisinde olan PKK militanlarına yönelik operasyonunda 3 kilo 900 gram C-4 plastik patlayıcı ile yakalanan zanlılardan İhsan Bilgiç'in örgütün 'öz savunma birlikleri' içinde yer aldığı öne sürüldü. 
Örgüt üyeliğinden 8 yıl cezaevinde yatıp çıktıktan sonra Bilgiç'in Efor güvenlik şirketi tarafından işe alındığı, 20 gün önce de DTM'nin otoparkında görevlendirildiği bildirildi. Bilgiç'in DTM'nin güvenlik görevlisi olmasının ardından, PKK'nın üst düzey yöneticileriyle temasa geçtiği ve çalıştığı yeri bildirerek eylem için uygun zeminin oluştuğunu söylediği kaydedildi. Örgüt tarafından Bilgiç'e internet üzerinden gönderilen mesajda ise, eylemin kendisi tarafından yapılmasının uygun görülmediği ve beklemede kalması istendiği kaydedildi. 
Bu yazışmaların ardından Bilgiç'e, kurye Bilal Önen tarafından 3 kilo 900 gram C-4 plastik patlayıcı getirildiği belirlendi. Bilgiç'in, plastik patlayıcıları eylemi yapmak için gelecek teröristleri beklemek üzere sakladığı tespit edildi. 
Öte yandan operasyonda yakalanan diğer zanlılar Bilal Önen, dini nik hlı eşi "Roda" kod adlı Ayşe Irmak ve Hasan Özkul'la birlikte tutuklanarak cezaevine gönderilen Bilgiç'i işe alan güvenlik şirketiyle ilgili polis soruşturma başlattı. 

Suriye'de 3 PKK'lı tutuklandı 

PKK üyesi 3 kişi, Suriye'de bölücülük suçuyla hapse mahk m edildi. Suriye Devlet Güvenlik Yüksek Mahkemesi, dün aldığı kararla sanıklara 30'ar ay hapis cezası verdi. Suriyeli olan sanıkların avukatı Enver el Bunni, nisan ayından beri hapse mahk m olan PKK üyesi sayısının 15'e ulaştığını belirtti. Bunni, halen 90 kişinin de mahkemede yargılanmak için beklediğini söyledi. Suriye, geçtiğimiz yıl PKK üyesi yaklaşık 100 kişiyi tutuklamıştı. Hapis cezası alanlar, tutuklanan bu kişiler arasında. 


</TEXT>
</DOC>
