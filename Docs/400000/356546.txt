<DOC>
<DOCNO> 356546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sondun23.html </URL>
<DATE> 2005/06/29/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Sarkozy en şanslı aday 
</HEADLINE>
<TEXT>

     Fransa'da düzenlenen bir kamuoyu araştırması, seçmenlerin, iktidardaki Halk Hareketi Birliği UMP lideri Nicolas Sarkozy'yi, gelecek cumhurbaşkanlığı seçimleri için en şanlı aday olarak gördüklerini ortaya koydu. 
     IFOP araştırma merkezinin Paris Match dergisi için yaptığı araştırmaya göre, seçmenlerin yüzde 39'u, seçimlerin ilk turunda Sarkozy'ye oy vermeyi düşünüyor. 
     ''Fransa Demokrasi Birliği UDF lideri Francois Bayrou'ya ilk turda oy vereceklerin oranının yüzde 21 olduğu'' belirtilen araştırmada, ''Başbakan Dominique de Villepin'in seçilmesini isteyenlerin oranının ise sadece yüzde 13 olduğu'' bildirildi. 
     Araştırmaya göre, sol cephede, eski bakanlardan Dominique Strauss-Kahn, Jack Lang, Paris Belediye Başkanı Betrand Delaone ve eski başbakanlardan Lionel Jospin'i ilk turda destekleyenlerin oranı ise yüzde 17 civarında. 
     Araştırma kuruluşunun seçimlerin ikinci turu için yaptığı tahmine göre, Sarkozy, sosyalist adaylara göre yine daha fazla şanslı gösteriliyor. 
     
</TEXT>
</DOC>
