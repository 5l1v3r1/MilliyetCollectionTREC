<DOC>
<DOCNO> 391898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/yasam/yas05.html </URL>
<DATE> 2005/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'a yeni ilçeler mi geliyor 
</HEADLINE>
<TEXT>


OSMAN KARA İstanbul 

İçişleri Bakanlığı'nın, İstanbul'da ilçe olması teklif edilen yerlerin son nüfus bilgileri ile komşu ilçelerin sınırlarını belirten renkli bir haritayı 'acil' olarak istemesi, 17 yeni ilçenin planlandığı söylentisine sebep oldu. Vali Muammer Güler, çalışmanın bütçe için yapıldığını belirtti. 
İçişleri Bakanlığı İller İdaresi Genel Müdürlüğü, önceki iktidarlar döneminden bugüne yapılan çalışmaların güncellenmesi için İstanbul Valiliği'ne 27 Ekim'de bir yazı gönderdi. 

'Çok acele fakslansın' 
Yazıda, bilgilerin 31 Ekim'e kadar "çok acele fakslanması" istendi. Ayrıca, dosyası hazırlanan 17 yerleşim biriminin son nüfus sayımına göre durumları, bağlanması teklif edilen ilçe birimlerinin listesi ve Büyükşehir Belediyesi sınırlarındaki merkez ilçe ve ilçe olması teklif edilen yerleşim birimlerinin komşu ilçelerle sınırını gösteren renkli haritanın hazırlanarak iletilmesi talimatı verildi. Çalışmanın, 17 yeni ilçenin oluşturulmasının adımı olduğu öne sürüldü. 

Ağva da ilçe oluyor 
Eski listedeki yeniden yapılandırılacak olası ilçeler arasına Merter, Bahçeşehir, Kemerburgaz ve Yeni Levent de eklendi. Sabiha Gökçen Havaalanı'nın bulunduğu Kurtköy de ilçe adayları arasında gösteriliyor. Toplam 6 beldenin bağlı olduğu Ümraniye'nin artan nüfusa cevap verememesi sebebiyle bölünmesi gündeme geldi. Turizm beldesi Ağva'nın da ilçe yapılacağı öğrenildi. 

İşte adaylar 

İlçe yapılacağı öne sürülen 17 merkezin şu an için bağlı bulundukları ilçeler şöyle Merter Güngören , Alibeyköy - Kemerburgaz Eyüp , Halkalı K.Çekmece , Bahçeşehir-Esenyurt Büyükçekmece , Sultançiftliği-Arnavutköy Gaziosmanpaşa , Hadımköy Çatalca , Ağva Şile , Samandıra Kartal , Güneşli Bağcılar , Erengazi Kadıköy , Yeni Levent K ğıthane , Sarıgazi Ümraniye , Çamlıca Üsküdar ve Kurtköy Pendik 


</TEXT>
</DOC>
