<DOC>
<DOCNO> 384252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonspo18.html </URL>
<DATE> 2005/10/05/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Kocaman Hayatımda ilk defa verdiğim bir karardan döndüm 
</HEADLINE>
<TEXT>

     
     Süleyman ELÇİN-Ali GÜLER KONYA,5 DHA 

     
FENERBAHÇE maçından sonra teknik direktörlük kariyerine son verdiğini açıklayan ve ardından ikna edilen Konyaspor Teknik Direktörü Aykut Kocaman, bugün takım ile birlikte antrenmana çıktı. Kocaman, Fenerbahçe maçında aciz kalmalarının kendilerini üzdüğünü belirterek, Hayatımda ilk defa verdiğim bir karardan geri döndüm''dedi. 
     Fenerbahçe karşısında hak etmemelerine rağmen sahadan mağlup ayrıldıklarını söyleyen teknik direktör Teknik Direktör Aykut Kocaman, Kararım doğruydu ya da yanlıştı tartışabilir. Benim iç dünyamdaki hesaplaşmaydı. Bırakma kararı ve dönme kararı verirken çok düşündüm. Çünkü futbol tıpkı yaşam gibi eşitsizlikler üzerine kurulmuş bir oyun. Bazı maçlarda ne kadar iyi oynarsanız oynayın, ne yaparsanız yapın kazanamıyorsunuz. Burada acizlik duygusunu hissettim. Bu benim için çok kötü bir duyguydu. 
     Bir de benim gibi Fenerbahçe kimliği taşıyan bir insanın teknik direktörlüğü bırakma kararı Fenerbahçe maçına denk gelmesi çok büyük talihsizlikti. Biz mümkün olduğu kadar bu oyunu eşit hale getirmeye çalıştık. Sahada galip gelirken bile defans yapmadık. Çok temiz bir futbol oynuyorduk ancak mağlup olduk. Herşeye rağmen tamamen siliyorum. Sezona yeni başlamış gibi yeniden lige konsantre olacağız''dedi. 
     Öte yandan teknik direktör Aykut Kocaman, antrenman öncesinde futbolcuları ile yaklaşık yarım saat süren bir toplantı yaptı. Antrenman öncesi futbolcular Aykut Kocaman'a sevgi gösterilerinde bulunurken Fenerbahçe karşısında kırmızı kart gören Ceyhun, hocasının boynuna sarılarak destekte bulundu ve adeta kırmızı kart için özür diledi. 
     Antrenmana Mısır Milli Takımına giden El Saka ile Ahmed Belal ve bir yakınının vefat ettiği öğrenilen kaleci Özden katılmadı. 

     
</TEXT>
</DOC>
