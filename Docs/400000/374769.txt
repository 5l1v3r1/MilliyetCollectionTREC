<DOC>
<DOCNO> 374769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sonsiy15.html </URL>
<DATE> 2005/09/01/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
TRT yönetim kurulu adayları rengarenk 
</HEADLINE>
<TEXT>

     TRT Yönetim Kurulu için RTÜK’e şimdiye kadar 12 kişi başvurdu. Listede ürologdan, Yüksek İslam Enstitüsü 
     mezununa kadar pek çok aday adayı bulunuyor. 
     RTÜK, TRT Genel Müdürlüğü Yönetim Kurulu Üyeliği için şimdiye kadar başvuran 12 kişinin ismini açıkladı. 
     Başvuruda bulunan aday adayları içinde ürologdan, Yüksek İslam Enstitüsü mezununa kadar pek çok kişi bulunuyor. TRT Yönetim Kurulu Üyeliği için başvuruların yarın sona ereceği öğrenildi. RTÜK bu başvurular içinden kitle iletişim ve sosyal bilimler alanından isimler belirleyerek Bakanlar Kurulu’na gönderecek. 
     TRT Yönetim Kurlu için başvuruda bulunan adaylar ve en son görev yerleri şöyle "Hayati Bice RTÜK Doktoru , Ali Ulvi Temel Sanayi ve Ticaret Bakanlığı Müşaviri , İsrafil Kuralay İstanbul Üniversitesi Sosyal Bilimler Meslek yüksek Okulu Pazarlama ve Reklamcılık Bölümü Öğretim Görevlisi , Dr. Sebahattin Şahin TRT İstanbul Bölge Müdürlüğü İstanbul Radyosu İşl. Müdürlüğü-Emekli , Doç. Dr. Mete Çamdereli Kocaeli Üniversitesi İletişim Fakültesi Radyo Sinema ve Tv Bölüm Başkanı , Avkat Ali Aşkın Çanakkale Barosu , Mehmet Yücel Başbakanlık , Opr.Dr. Şener Yıldız Türkiye Yüksek İhtisas Eğitim ve Araştırma Hastanesi Üroloji Kliniği Öğretim Görevlisi , Kasım Gümüş TRT Ankara Radyosu Müd. 
     Başteknisyen , Dr. Neceti Kayhan Büyükşehir Belediyesi Meclis Üyesi ve İmar Komisyon 2. Başkanı , Mesut Şahingöz ve Aziz Denizman TRT-Genel Müdür Uzmanı ." Aday adayları arasında yer alan Hayati Bice bir dönem ilahi kasedini sonuna kadar açarak RTÜK doktoru Nermin Aydın’ı rahatsız etmekle suçlanmıştı. Mehmet Yücel ise İstanbul Yüksek İslam Enstitüsü mezunu. 
     TRT Yönetim Kurulu aralık ayından bu yana iki eksik üye ile görev yapıyordu. Başvuru sonucunda Üst Kurul 4 isim belirleyerek Başbakanlığa gönderecek. Bakanlar Kurulu da RTÜK’ten gelen 4 isim arasından 2 isim Cumhurbaşkanı Ahmet Necdet Sezer’e gönderecek. 
     TRT Yönetim Kurulu’nun mevcut isimleri şöyle İhsan Cafer Elvan, M. Emin Kuz, Doç. Dr. Dursun Ali Alp ve Dr. Lütfü Şahsuvaroğlu 
     
</TEXT>
</DOC>
