<DOC>
<DOCNO> 359036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonspo03.html </URL>
<DATE> 2005/07/07/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Aslan Iliç’e gitti 
</HEADLINE>
<TEXT>

     Galatasaray Sportif Direktörü Bülent Tulun, Partizan’ın kaptanı Sasha Iliç’i transfer etmek için dün Belgrad’a uçtu 
     
     Aranan adam bulundu 

     10 numara arayışlarını sürdüren Galatasaray, Sırbistan Karadağ’ın Partizan takımının kaptanı Sasha Iliç’i transfer etmek için düğmeye bastı. Sarı-Kırmızılılar’ın Sportif Direktörü Bülent Tulun, yıldız oyuncuyu getirmek için dün Belgrad’a uçtu. 28 yaşında ve 1.78 boyunda olan Iliç, attığı gollerden çok yaptığı asistlerle tanınıyor. Iliç daha önce İspanya’nın Celta Vigo takımının formasını da giydi. 
     
     Pires de imzaya hazır 

     Galatasaray’ın anlaşma sağladığı Arsenal’in Fransız yıldızı Pires’in işi de imzaya kaldı. Tek sorun ortaya çıkan iki menacer. Yöneticiler, 500 bin Euro isteyen menacerleri devre dışı bırakmak için büyük çaba gösteriyor. Öte yandan Cim Bom’un peşinde olduğu Bordeaux’lu Meriem için İspanya’nın Sevilla takımı 7 milyon Euro bonservis bedeli önerince Sarı-Kırmızılılar geri adım atmak zorunda kaldı. 
     
     Kimdir 

     

Ülkesi Sırbistan Karadağ. Doğum Tarihi 30 Aralık 1977. Doğum Yeri Pozarevac. Boy 1.78. Kilo 70. Mevkii Orta Saha. Takımı Partizan Belgrad.      

     
</TEXT>
</DOC>
