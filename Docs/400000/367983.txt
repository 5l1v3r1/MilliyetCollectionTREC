<DOC>
<DOCNO> 367983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sondun16.html </URL>
<DATE> 2005/08/08/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Alman basını Türkiye'nin PKK ile mücadelesi şiddetleniyor... 
</HEADLINE>
<TEXT>

     Alman basını, Güneydoğu’da artan çatışmaları ve en son Hakkari’de 5 askerin şehit düşmesini, "Türkiye’nin PKK ile olan savaşının şiddetlenmesi" olarak yorumladı. 
     Alman Frankfurter Allgemeine gazetesinde yayınlanan bir haberde, "Türkiye ile PKK arasındaki savaşın şiddetlendiği" ve Hakkari’nin Türkiye’nin en fakir şehri olmasından dolayı çatışmaların merkezi olduğu değerlendirmesi yapıldı. 
     Gazete, Kuzey Irak’ta Kürt hükümetinin kurulmasının Kürtler arasında milliyetçilik duygusunu körüklediğini ve "Ankara yönetiminin, Kürt halkının yaşam koşullarını iyileştirme girişimlerinde bulunduğunu ama Kürtler’in isteklerinin birçoğunun gerçekleştiremediğini" yazdı. 
     Türk hükümetinin, Leyla Zana’nın hapisten çıktıktan sonra PKK önderi olacağı yönündeki beklentisinin gerçekleşmediğini belirten gazete, Abdullah Öcalan için ise "İmralı’da susuyor" ifadesini kullandı. 

ANKA 
     
</TEXT>
</DOC>
