<DOC>
<DOCNO> 355244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sonyas04.html </URL>
<DATE> 2005/06/24/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İngiltere'deki sıcak hava dalgası, yerini fırtınalara bırakacak... 
</HEADLINE>
<TEXT>

     İngiltere'de yaklaşık bir haftadır etkili olan çöl sıcaklarının, yerini yağmur, dolu fırtınası ve şiddetli kasırgalara bırakacağı bildirildi. 
     Meteoroloji uzmanları, hava durumunun bugün değişmeye başlayacağını ve pek çok kentte su baskınları ve seller beklendiğini açıkladı. 
     BBC Hava Tahmin Merkezi de bugün öğleden sonra etkili olmaya başlayacak kötü hava koşullarının pazar akşamına kadar etkisini sürdürmesinin beklendiğini bildirdi. 
     Hava sıcaklıklarında yarından itibaren düşüş olması beklenen İngiltere'de, geçen bir hafta boyunca halk plajları doldurmuş, plaj şemsiyesi, şişme havuz, güneş kremi gibi malların satışında patlama olmuştu. 
     
</TEXT>
</DOC>
