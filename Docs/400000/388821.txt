<DOC>
<DOCNO> 388821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sonspo04.html </URL>
<DATE> 2005/10/22/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Gerets, Alpay'ı istiyor... 
</HEADLINE>
<TEXT>

     Gerets, Milli Takım’daki performansına hayran kaldığı Alpay Özalan’ı istedi. Yönetim harekete geçti, Ocak ayında transfer bitebilir. 
     
     İki yıldıza alternatif 

     Galatasaray’dan transfer atağı... Takım içinde Song ve Tomas’ın ciddi bir alternatifi olmadığına dikkat çeken Eric Gerets, yönetim ve Sportif Direktör Bülent Tulun’dan takviye istedi. Belçikalı teknik adam, bu talebinin ardından gönlünden geçen ismi de raporuna ekledi Alpay Özalan... Sarı-Kırmızılılar, bu gelişme sonrası vakit kaybetmeden girişimlerine başladı. 
     
     Köln’le sorun yaşanmaz 

     Geçtiğimiz sezon Japonya’da yılın savunmacısı’ ödülüne layık görülen, Uzakdoğu macerasını bitirdikten sonra Bundesliga’da FC Köln forması giyen Alpay, Terim’le birlikte Ay-Yıldızlı ekibe geri dönmüştü. Gerets’in performansı için hayret verici’ yorumunu yaptığı tecrübeli oyuncunun, Alman Kulübü ile özel anlaşma yaptığı ve ayrılmasının zor olmadığı öğrenildi. 

     
</TEXT>
</DOC>
