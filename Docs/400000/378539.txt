<DOC>
<DOCNO> 378539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/spor/axspo03.html </URL>
<DATE> 2005/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerets'ten sıcak mesaj 
</HEADLINE>
<TEXT>


Galatasaray Teknik Direktörü, Tromso önünde soğuk havanın asla mazeret olamayacağını belirtti, "Defans yapmaya gelmedik. Gol için burdayız. Futbolcularım hem taraftarımız, hem de Türkiye için oynayacak" dedi 


Sarı - Kırmızılı takımın teknik patronu Eric Gerets, Norveç'te düzenlediği basın toplantısında Tromso önünde öncelikle gol kovalayacaklarını söyledi. 
Belçikalı hoca, nihayet Avrupa platformunda kendilerini gösterme şansına sahip olduklarını belirterek, "Futbolcularım yarın hem taraftarımız hem de Türkiye için oynayacak. Buraya defans yapmaya gelmedik. Gol atmak bizim için galip gelmek kadar önemli. Soğuk bir özür olamaz. Maçtan sonra bizi iklim etkiledi şeklinde bir demecemiz asla olmayacak. Onlar da sıcak havaya gelecekler" açıklamasını yaptı. 

"Kimse karışamaz" 
Sivas maçı sonrasında Ümit Karan konusundaki eleştirilerden rahatsız olduğunu ima eden Gerets, "Siz daha iyi durumdasınız. Maç sonrası 'şöyle olabilirdi, böyle olabilirdi' diye söyleyebiliyorsunuz. Yönetici olsun, kulüp başkanı olsun, taraftar olsun, basın olsun bana şu oynasın diye bir şey söylemez. Zaten başkanımız bu tür konulara girmez. Olayın ciddiyetini anlatmak için böyle söyledim. Ancak Ümit'in şansı arttı" dedi. 
Gerets, takım kurarken kimseyi sevdiği için ilk 11'e koymadığını, aksi taktirde görevini yapmaması gerektiğini söyledi. 

'Ne yaptılar ki ' 

HALİL ÖZER 

Turkcell Süper Ligi'nde Beşiktaş ile Fenerbahçe arasında oynanacak olan derbi maçı için geri sayıma geçilirken, Kartal'a verilen saha kapatma cezasının affedilmesine Galatasaray cephesi destek verdi. İkinci Başkan Ergun Gürsoy, geçen sezon Fenerbahçe ile Kadıköy'de oynadıkları maçı hatırlatarak, "Sahaya dünyaları attılar. 6 metrelik tüneli, takım etkilensin diye 3 metreye kadar düşürdüler. Bunlara ceza verilmedi. O zaman şunu sormak gerekir Beşiktaş ceza almak için ne yaptı ki O zaman ceza yoktu, şimdi mi var Bence Tahkim Kurulu'nun kararı doğru" diye konuştu. 
Gürsoy, Ümit Karan konusunda da çarpıcı yorumlar yaptı. Galatasaray İkinci Başkanı şunları söyledi "Ümit Karan Amerika'dan gelmedi. Yeniden keşfetmeye gerek yok. Geçen sene seyircimiz 'Ümit' diye tezahürat yaparken, herkes bizim bağırttırdığımızı söylüyordu. O zaman neden sahip çıkılmadı Ümit Karan giderken sesini bile çıkarmayan medya, şimdi yere göğe sığdıramıyor. Ümit aynı Ümit." 

Üç koldan saldıracaklar 

Cim Bom, UEFA Kupası 1. turunda Tromso sınavının son provasını dün akşam hafif kar yağışı altında maçın oynanacağı 6 bin kişilik Alfheim Stadı'nda yaptı. Teknik Direktör Eric Gerets'in, büyük ihtimalle üç forvetle sahaya çıkacağı çıkacağı, Necati'nin orta sahadan hücumdaki Ümit Karan ile Hakan Şükür'e destek vereceği öğrenildi. Hakan Şükür'ün durumunun düzeldiği, hafif sakatlığı bulunan Altan ile cezalı Iliç dışında eksik bulunmadığı bildirildi. Tromso'da fuar olduğu için sıkıntı yaşanırken, Galatasaray kafilesi de iki ayrı otelde konaklamak zorunda kaldı. 

İliç bilmecesi 

Galatasaray'ın yıldız isimlerinden Sasa İliç'in son haftalardaki formsuzluğu yönetimi harekete geçirdi. Sakatlığı nedeniyle Tromso deplasmanına götürülmeyen tecrübeli futbolcunun, genel görüntüsündeki mutsuzluk, gündeme damgasını vurdu. Yönetici Fatih Gökşen, "İliç'i yeni yeni tanımaya başlıyoruz. Ancak mutsuzluğu varmış gibi davranıyor. Sanki Türkiye'ye zorla gelmiş gibi. Bu konunun en iyi şekilde araştırılması gerekiyor" yorumunu yaptı. 

Cim Bom dondu, kaldı 

Sarı - Kırmızılılar, 5 saatlik yolculuğun ardından Norveç'e giderken, kafileyi soğuk hava karşıladı. Galatasaray 29 derecelik hava sıcaklığı olan İstanbul'dan, 11 derece ısıya sahip Tromso'ya gidince şaşkınlık yaşadı. Tromso'da akşam saatlerinde hava eksi derecelere düşerken, bugün maç saatinde de kar yağabileceği bildirildi. 

GALATASARAY GÜNLÜĞÜ 
Avrupa'yı özledik' 
Başkan Özhan Canaydın, bir yıllık aranın ardından Avrupa Kupaları'na yeniden katılmanın heyecan verici olduğunu açıkladı. Canaydın, "Avrupa'yı özlemişiz. Norveç'e gidiyoruz. İnşallah oradan iyi bir netice ile dönmeyi istiyoruz. Tek sorun hava sıcaklığı" dedi. 

Borç 155 milyon 
Galatasaray Divan Kurulu toplantısı dün lisede yapıldı. Özhan Canaydın'ın katılmadığı toplantıda 31 Temmuz 2005 tarihli mali rapora göre kulübün borcunun 155 milyon 175 bin dolar olduğu açıklandı. Üyeler, Seyrantepe ve Ada konusunda Canaydın yönetimini eleştirdi 

Ribery'de uzlaşma yok 
Yönetici Mehmet Helvacı, Marsilya'nın Ribery ile ilgili son olarak 3 milyon Euro ödeme teklifinde bulunduğunu açıkladı. Helvacı, "Anlaşma taraftarı değiliz. Eğer bu şekilde anlaşma yoluna gidersek, tekliflerini daha da artırmaları gerekiyor" dedi. 

Favori G.Saray 
Norveçli taraftarlar, bugünkü maçta Galatasaray'ı favori görüyor. Tromso'nun resmi sitesinde yer alan ankette katılan taraftarların yüzde 63'ü maçı Sarı - Kırmızılılar'ın kazanacağını öne sürdü. Takımına güvenen taraftarların sayısı ise 31.5'ta kaldı. 

Kafileye karşılama 
Tromso yöneticileri, Galatasaray'a yakın markaj uygulayarak, güzel bir ev sahipliği örneği gösterdi. Norveç ekibi temsilcileri, havaalanında yönetim, teknik kadro ve futbolcuları karşıladı. Bu arada kafilenin pasaport işlemleri için bekletilmesi tepki çekti. 

GALATASARAY 
Mondragon 
Cihan 
Song 
Tomas 
Orhan Ak 
Hasan Şaş 
Saidou 
Necati 
Heinz 
Hakan Şükür 
Ümit Karan 

TROMSO 
Hirschfeldt 
Hafstad 
Kibebe 
Moen 
Szekeres 
Essediri 
Bernier 
Johansen 
Strand 
Yndestad 
Arst 

STAT Alfheim 
SAAT 21 30 
HAKEM Gerald Lehner Avusturya 
TV NTV Naklen 
CEZALI Iliç Galatasaray 
SAKAT Ergün, Aykut Galatasaray 

CİM - BOM'UN AVRUPA KARNESİ Türü O G B M A Y ŞKK 123 46 30 47 159 172 KGK 32 12 7 13 42 55 UEFA 31 10 10 11 37 45 Süper Kupa 1 1 - - 2 1 Toplam 187 69 47 71 240 273 
O G B M A Y İç saha 89 47 25 17 144 92 Dış saha 98 22 22 54 96 181 Toplam 187 69 47 71 240 273 


</TEXT>
</DOC>
