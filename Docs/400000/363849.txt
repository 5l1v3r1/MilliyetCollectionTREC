<DOC>
<DOCNO> 363849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sondun21.html </URL>
<DATE> 2005/07/24/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Komşuda yeni kabine açıklandı... 
</HEADLINE>
<TEXT>

     Bulgaristan'da 25 Haziran'da yapılan genel seçimlerde en çok oy alan Bulgaristan Sosyalist Partisi'nin BSP Genel Başkanı Sergey Stanişev, üyelerin çoğunluğunu Türklerin oluşturduğu Hak ve Özgürlükler Hareketi HÖH ile birlikte kurmaya çalıştığı koalisyon hükümetinde yer alacak bakan adayı listesini açıkladı. 
     Başbakan adayı Sergey Stanişev, BSP toplantısında yaptığı konuşmada, bugün Cumhurbaşkanı Georgi Pırvanov'a sunacağı kabinenin taslak listesini açıkladı. 
     Bulgaristan Devlet Radyosu'nun BNR verdiği habere göre, hazırlanan 18 kişilik kabine listesinde başbakan, 2 başbakan yardımcısı ve 15 bakan yer alacak. Yeni hükümette BSP 13 bakan koltuğu alırken, hükümet ortağı HÖH'e biri başbakan yardımcısı olmak üzere toplam 4 bakanlık verildi. 
     Sergey Stanişev'in açıkladığı listeye göre yeni hükümette yer alması planlanan bakanlar şöyle olacak 
     Başbakan Yardımcısı İvaylo Kalfin BSP , aynı zamanda Dışişleri ve Avrupa entegrasyonundan sorumlu bakan olacak. Hükümetteki diğer Başbakan Yardımcısı Emel Etem HÖH , doğal facia ve sanayi kazalarından sorumlu bakan olarak görev yapacak. 
     Kabinede yer alacak diğer üyelerin listesi ise şöyle 
     Maliye Bakanı Plamen Oreşarski BSP , İçişleri Bakanı Rumen Petkov BSP , Savunma Bakanı Angel Naydenov BSP , Adalet Bakanı Boyko Kotsev BSP , Devlet İdaresi ve İdare Reformları Bakanı Dimitar Kalçev BSP , Enerji ve Ekonomi Bakanı Rumen Ovçarov BSP , Ulaştırma Bakanı Petar Mutafçiev BSP , Bölgesel Geliştirme ve İnşaat Bakanı Asen Gagauzov BSP , Çevre ve Su Bakanı Cevdet Çakırov HÖH , Tarım Bakanı Nihat Kabil HÖH , Çalışma ve Sosyal Yardım Bakanı Hasan Ademov HÖH , Sağlık Bakanı Radoslav Gaydarski BSP , Eğitim ve Bilim Bakanı Venelin Jivkov BSP , Kültür Bakanı Stefan Danailov BSP ile Gençlik ve Spor Bakanı Vesela Leçeva BSP . 
     Bulgaristan Sosyalist Partisi'nin bugün yaptığı yüksek kurul toplantısından sonra kurduğu koalisyondaki ortağı olan HÖH ile hükümet koalisyon anlaşmasını imzalandıktan sonra, 26 Temmuz Salı günü parlamentoda oylamaya sunulacak kabine listesinin Cumhurbaşkanı Georgi Pırvanov'a sunulması bekleniyor. 
     Cumhurbaşkanı Pırvanov'un BSP Genel başkanı ve başbakan adayı Stanişev'e geçen pazartesi günü hükümet kurma görevini vermesi üzerine başlayan siyasi görüşmeleri sırasında, görevden ayrılan Başbakan Simeon Sakskoburgotski, genel başkanlığını yaptığı İkinci Simeon Ulusal Hareketi'nin NDSV BSP ve HÖH ile hükümet ortaklığına gitmeyeceğini bildirmişti. 
     
</TEXT>
</DOC>
