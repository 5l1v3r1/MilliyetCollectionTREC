<DOC>
<DOCNO> 362106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sonsiy11.html </URL>
<DATE> 2005/07/18/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
İnönü Vakfı İsmet İnönü Londra Konferansı'na katılmadı 
</HEADLINE>
<TEXT>

     Eski Başbakan Bülent Ecevit’in İsmet İnönü’nün Londra Konferansı’nda yaşadıklarına ilişkin sözleri üzerine bir açıklama yapan İnönü Vakfı, İnönü’nün bu konferansa katılmadığını bildirdi. 
     Eski Başbakan Bülent Ecevit’in Osmanlı Tarihi adlı kitabına ilişkin olarak gazetelerde yer alan röportajları üzerine, İnönü Vakfı bir açıklama yaptı. 
     Açıklamada, İsmet İnönü’nün Londra Konferansı’na katılmadığını bildirdi. Açıklamada, "İsmet Paşa, Londra Konferansı’na katılmamıştır. O sırada Birinci İnönü Savaşı’ndan zaferle çıkan İsmet Paşa cephededir ve İkinci İnönü Savaşı’na hazırlanmaktadır. Ankara hükümetini bu konferansta Dışişleri Bakanı Bekir Sami Bey temsil etmiştir" denildi. 
     Açıklamada, İnönü Vakfı’nın, ciddi araştırmalara dayanmayan bilgiler üzerine tarihi saptırıp hayali senaryolar yaratılmasını kaygıyla karşıladığı ifade edildi. 
     
     ECEVİT NE DEMİŞTİ 
     Eski Başbakan Bülent Ecevit, bir röportajında, Tevfik Paşa ile ilgili açıklamalarda bulunurken, Tevfik Paşa’nın Osmanlı’nın tasfiyesi için İstanbul’u temsilen Londra’da düzenlenen toplantıya gittiğini burada İsmet İnönü’nün de bulunduğunu anlatmıştı. Toplantıda, İnönü’nün, ilk sözün Tevfik Paşa’ya verilmesine kızdığını kaydeden Ecevit, şunları anlatmıştı 
     "Tevfik Paşa sözü alır ve şunu söyler ’Bugün halkın iradesini Ankara temsil etmektedir.l o nedenle İsmet Paşa’nın konuşması gerekir.’ Tevfik Paşa’nın bu sözlerine İstanbul’daki Vahdettin de hiç itiraz etmez." 
     
</TEXT>
</DOC>
