<DOC>
<DOCNO> 381662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sontur05.html </URL>
<DATE> 2005/09/26/ </DATE>
<TIME> 00.40 </TIME>
<AUTHOR>  </AUTHOR>
<HEADLINE>
150 öğrenci zehirlendi 
</HEADLINE>
<TEXT>

     Bolu’nun Gerede İlçesi’nde 150’den fazla öğrenci, yedikleri yemekten zehirlendikleri şüphesiyle hastaneye kaldırıldı. 
     Gerede Merkez Dayıoğlu İlköğretim Okulu’nda Cuma günü yemek yiyen öğrenciler, gıda zehirlenmesi şikayetiyle Gerede Devlet Hastanesi’ne geldi. 
     Okulda yemek yiyen öğrenci sayısının 650 olduğu ve zehirlenen öğrenci sayısının artabileceği belirtildi. 
     Yetkililer, Dayıoğlu İlköğretim Okulu’nda yemek yiyen öğrencilerin velilerine telefonla ulaşarak, çocuklarında herhangi bir rahatsızlık olup olmadığı konusunda bilgi almaya ve hasta olan öğrenci sayısını belirlenmeye çalışıyor. 
     Gerede Devlet Hastanesi’ne getirilen öğrencilerden durumu ağır olanlar, Bolu Devlet Hastanesi’ne sevk ediliyor. 
     Gerede Devlet Hastanesi Çocuk Sağlığı ve Hastalıkları Uzmanı Doktor Sadettin Ekmen, hastaneye gelen öğrencilerde su kaybı, halsizlik, baş dönmesi ve mide bulantısı gibi şikayetler ile karşılaştıklarını bildirdi. 
     Ekmen, "Gelen hasta sayısının fazla olması nedeniyle yapılan kontrollerde, öğrencilerin Cuma günü yedikleri yemeklerden zehirlendikleri tespit edildi" dedi. 
     Hastaneye gelen öğrenci sayısının, 150’yi aştığı bildirildi. 
     
</TEXT>
</DOC>
