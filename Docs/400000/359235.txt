<DOC>
<DOCNO> 359235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/yazar/asik.html </URL>
<DATE> 2005/07/08/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Londra'da dehşet 
</HEADLINE>
<TEXT>


İkiz Kuleler'in bombalanmasından bu yana 3.5 yıl geçti... Amerika'nın "Terörle savaş" diye adlandırdığı savaş 3.5 yıldır sürüyor. 
Ama nafile. 
ABD, İkiz Kuleler'in ardından Afganistan'ı vururken çok yazılıp çizilmişti 
- Terör savaşla önlenmez... Amerika savaşa ayırdığı parayı fakir dünyaya akıtsa terörle mücadelede daha çok yol alır. 
Ne var ki, ABD'nin derdi başkaydı... Amacı terörle savaş değil, terör bahanesiyle petrol bölgelerini işgal etmekti. İngiltere de bu politikaları destekledi. Afganistan'dan sonra Irak gerekçesiz işgal edildi. On binlerce masumun kanına girildi. 
Ve 3.5 yıl sonra dün Londra vuruldu. Masum insanlar öldü... El Kaide lanetlendi. Terör kınandı. 
Acaba bu arada teröre karşı savaş bahanesiyle öldürülen yüz binlerce Afgan ve Iraklı da hatırlanır mı 
Ya Türkiye'nin yaşadığı dram... ABD'nin Afganistan'da terörle savaş programına omuz veren Türkiye, oraya askerini yolluyor. Terörle savaşa omuz veriyoruz. Ama kendi toprağımızda ABD himayesindeki PKK tarafından vuruluyoruz. 
Londra'da ölen siviller teröre karşı savaşın kurbanları gibi görünebilir. Aslında terörle savaş adı altında yürütülen vahşetin ve sömürünün kurbanlarıdır. 
İngilizler terörü lanetlerken, umarız kendi hükümetlerinin Irak'ta yaptıklarını da hatırlayacaklardır. 

T. Erdoğan "İmam hatipler arka bahçemizdir diyenlerle yolumuzu ayırdık" demiş. 
Ayırdılar da, "Bizim arka bahçemiz fen liseleridir" mi diyorlar 
Haldun Ertem 

Ham hum yasalop CHP, Yargıtay, YÖK, Barolar Birliği, H kimler Savcılar Yüksek Kurulu, DİSK, KESK, iktidara uyarıları artırırken, TMMOB de devreye girdi. Geçen hafta sonu TBMM'den malum, toplam 24 yasa çıkarıldı. Örneğin 193 maddeli Bankacılık Yasası sadece 90 dakikada yasalaştı. Her bir maddesi ortalama 27 saniye görüşüldü. Toplumun tümünü etkileyen bu yasalar ne kamuoyu önünde ne de TBMM'de tartışıldı. TMMOB dün bir açıklama yaparak bu uyduruk yasaların tümünün Cumhurbaşkanı tarafından TBMM'ye iadesini istedi. İsteğin kabulü çok mümkün. 

Gülersoy'u anıyoruz İstanbul'u İstanbul yapan aziz adamı, Çelik Gülersoy'u ölümünün ikinci yıldönümünde bugün anıyoruz. Gülersoy saat 14.00'te Demirciköy'deki mezarı başında, 17.30'da ise Turing'in Maslak merkezinde küçük bir klasik konserle anılacak. Yıldız ve Emirgan Parkı köşkleri, Hıdiv Kasrı, Yeşil Ev, Soğukçeşme Evleri, İstanbul Kitaplığı, Fenerbahçe, Çamlıca Tepesi, Büyükada Köşkü, Gülersoy'un onarıp parlatıp İstanbul'a kazandırdığı eserlerden birkaçıdır. İstanbul kültürüne ilişkin onlarca kitap yazmış ya da yayımlamıştır Çelik Bey... Saygıyla... 

Yalan ve hayal Kaçan balık büyük olur. Ama Telekom kadar büyük olmaz, olamaz 
Balığı kaçıran suçlu malum Prof. Mümtaz Soysal... 
Tansu Çiller'e göre, eğer Telekom 96'da satılsaymış 40 milyar dolar eder, bunun yarısıyla borçlar ödenir, Türkiye kurtulurmuş. 
Tayyip Erdoğan da ABD'den zarif bir beyanla katıldı tartışmaya 
- Mümtaz Soysal gibi tipler hayatları boyunca hiçbir ticari sorumluluk almamışlar, hep yapılan işleri engellemişler... 
Gören ve duyan, Mümtaz Soysal'ın durduk yerde ihale anlaşmalarını yırttığını falan sanır. 
Hoca'nın bütün yaptığı hazırlanan ihale yasalarını ve şartnamelerini yargıya götürmektir. 
1994 ve 1996 yılında Anayasa Mahkemesi, 2000 yılında da Danıştay satışla ilgili yasaları kamu yararına aykırı bularak iptal etmiştir. 
Bu konuda kızılması gereken biri varsa Anayasa Mahkemesi ve Danıştay üyeleridir. 
Kızılma sebebi de "hukuka uygun karar vermeleri" olabilir 
Mümtaz Soysal'ın suçu da, hukuka aykırılığı görmezden gelmemiş olmasıdır. 
Hiç suçu olmayanlar mı Efendim onlar da Telekom satışıyla ilgili yasaları hukuka uygun hazırlamayanlardır herhalde. 
Dünyanın neresinde hukuka uygunluk arayanlar suçlanabilir.. Türkiye'de tabii... 
Gelelim işin hayal faslına... Anayasa Mahkemesi ihale yasasını iptal edince, bizim aklıevveller başladılar açık arttırmaya 
- Telekom satılsa 20 milyar dolar ederdi, hayır 40 milyar dolar ederdi... 
Bu paraları veren ya da telaffuz eden hiç olmadı oysa... Telekom satılmadı da ne oldu 1996'dan bu yana en az 20 milyar dolar k r getirdi Hazine'ye. Eğer satılmış olsa parası çarçur edilecek, k rı da dışarı transfer edilecekti. 
Bu yalan ve hayal rüzg rı neden estiriliyor... 
Telekom'un sadece 2.5 yıllık k rı karşılığı peşkeşi andıran satışını perdelemek için... 
Sanki geçmişte satışın engellenmiş olması Telekom'un bugün bedavaya verilmesinin gerekçesi olabilirmiş gibi.... 
Neyse.. Yalanın ecele faydası yok. Bakalım yargı ne diyecek 



</TEXT>
</DOC>
