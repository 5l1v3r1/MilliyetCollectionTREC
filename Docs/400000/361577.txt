<DOC>
<DOCNO> 361577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/spor/ygokberk.html </URL>
<DATE> 2005/07/16/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
İmanın kimde olduğu... 
</HEADLINE>
<TEXT>


Aylardır öyle çok tepki alıyorum ki. Hem olumlu hem olumsuz. Tehdit üstüne de tehdit. Valla fenalık geldi. Tam bitti derken... Şükür yine konuştu. Yine herşey başa döndü. Bir kere daha köşeye koyuyorum bu yazıyı. İkinci kez okunduğunda ne demek istediğim doğru anlaşılır belki. 


Taaa bilmem nereden imam getirtmişlerdi Uzakdoğu'daki kamplarına... Ve "ne var bunda" demişlerdi. 
Doğru, ne vardı bunda 
Ama konuyu da 'imamlı imanlı', 'imamsız imanlıya' kadar da getirmişlerdi. 
Bunda da mı bir şey yoktu . 
Milliyet'in o olağanüstü anlamlı. 
'Senegal'in hakkından İ.Mansız geldi' manşetine kadar bile gelmişti iş. 
İ.Mansız imansız mıydı peki 
Yoo... 
'İmamsız imanlılardan'dı İ.Mansız... 
Bu satırları yazan ben, imansız mıyım peki 
Yoo... 
Bakın nerelere kadar geliyordu. 
Peki Allah aşkına bunda da mı bir şey yoktu 

Santrfor ve arkadaşları, "herkes dini vecibelerini istediği gibi yerine getirebilir" diyorlardı. "Kimse karışamaz"... 
Haklıydılar, kim karışabilirdi 
Ama kamptaki herkes de istediği gibi yerine getirebilirdi dini vecibelerini. 
Onlara da kimse karışamazdı. 
Tabii santrfor ve arkadaşları de. 
İşin en rahatsız edici tarafı da, santrfor ve arkadaşlarının kendilerini huzurlu hissetmek için yaptıkları ibadetin, aynı kampta başka arkadaşlarının kendilerini huzursuz ve sanki "imansız" hissetmelerine neden olmasıydı. 
Rahatsız da oluyorlardı. 

Mesela küçük arkadaşları o talihsiz trafik kazasına sebep olurken, 'o saatte' camiye gidiyordu ağabeylerine göre. 
Doğruydu ama restorana, bara kumara gitse ne fark ederdi .. 
Hani para ile imanın kimde olduğu belli değildi. 
İşte belliydi... 
Sorun bakalım o 'küçük'e, Milano'da o saatte kaç defa camiye gitti 
Ya da Milano'da cami var mıydı yok muydu 

Gelelim oruca .. 
Sorun oruç tutmaları değil oruçlarını tutarken kendileri ile Allah arasında kalması gerekeni kamuoyu ile cömertçe paylaşıp, oruç tutmayanların kendilerini rahatsız ve suçlu hissetmelerine neden olmaları. 
Santrfor ve arkadaşları oruç tutuyor. Allah kabul etsin. 
"Ne var bunda" diyorlar. 
Bence de ne var bunda ama takımdaki başka arkadaşları da tutmuyor. 
Peki bunda ne var 

Santrfor ve arkadaşları dört yıl şampiyon olduklarında da, UEFA'yı aldıklarında da oruç tutuyorlardı. 
O dünlerde onlardan çekinenlerin, şimdi santrforun out olduğu ve gol orucu tuttuğu bu günlerde orucuna takılmaları ne dil ne de erkekçe. 

Kampa imam getirildiğinde, 'imamsız imanlılar' imansız gibi dışlandığında, kameralı cami şovlarında, susanların şimdi santrfor birkaç hafta gol atmadı diye orucuna karışmaları ve eleştirilerine "elhamdülillah biz de Müslümanız ama" diye başlamak zorunda hissetmeleri işin en traji - komik tarafı tabi. Hani, oruç tutanın demeyelim ama keşke orucunu gözümüze sokanın da eleştirenin de niyeti üzüm yemek olsa... 
Herkes bağcının peşinde. 
Ve... Oruçta ne trajediye yer var ne komediye. 

Göz göre göre de olmaz ki... 

Yer Teşvikiye Camii. Bizim Kenan Onuk için geldiğimde ana caddenin ikinci sırası da çoktan işgal edilmişti. 
En sonlarda bi yer buldum, ben de park ettim. 
Tam önümde de bizim Şapka Ertekin'in arabası... 
Bir polis yanaştı, 'buraya park etmeyin' dedi, 'yasak'. 
- Nedir yasak olan 
- Park etmek 
- Peki bunlar niye park etmiş en az 50-60 araç 
- Şu bakanın arabası, şu bilmem ne müdürünün, şu filancanın, bu falancanın vesaire vesaire vesaire.... 
Saydıkça sayıyor. 
Bakanların polis müdürlerinin arabaları engellemiyor trafiği o polis memuruna göre 
O onları engelleyemiyor ya... 
O sırada kaldırımdan geçen biri benim için 'Bilgin Bey, Ertekin Bey'in arkadaşıdır, bırakın park etsin' demez mi... 
Polis de 'peki' deyip bırakmaz mı... 
Hava da sıcak mı sıcak, nem de var, cenazeye de zar zor yetişebilmişim. 
Sustum. 
Tam inerken başka bi polis memuru geldi. 
'Ceza yazacağım' dedi, 'kusura bakmayın' 
'Yaz' dedim, ben de. 
Ve... 
Uzaklaştım. Makbuzu bile almadım. 
Uzatmayalım. 
O cezayı ödersem... 
Her bedeli ödemeye de razıyım o cezayı ödememek için. 
Ben beni razı ederim de, ama vücudumun her hücresi isyan ediyor bu tip haksızlıklara... 
Onlara geçmiyor ki sözüm. 

Terim ve ekibi 

Teşvikiye Camii'ne bizim Kenan'ın Onuk cenazesine gidiyordum. 
Tam önümde bir siyah trendy minibüs durdu. 
Önce Terim indi. 
Üstünde vücuduna cuk diye oturan siyah bir ceket, koyu gri bir pantolon galiba koyu gri . 
Her İtalyan'ın gardrobundaki olmazsa olmazlardan olan ve vazgeçemediği taba ayakkabılar. 
Arkasında Şifo, Oğuz, Müfit, Cezmi vs. 
Hepsi Milan şıklığındaydılar. 
Sonra önde Terim, teker teker başsağlığı dilediler. 
Sonra yine rütbe sırasına göre camiden çıktılar. Siyah trendy minibüse bindiler. 
Ve gittiler. 
Doğrusu etkileyiciydi milli takımın yeni teknik kadrosu. 
Ekip halinde federasyon-camii-federasyon transferi bir organizasyonun ilk işaretleri belli ki... 
İşi baştan sıkı tutuyorlar belli ki... 

BİLGİN'DEN 
Beş sene önceydi galiba. Yada biraz daha fazla 
Fatih Altaylı'nın Radyo D'deki odasına girdim. 
"İki yarım saatin var mı bana verecek " dedim. 
Altaylı, şaşırdıysa bile renk vermedi. "Burası Real Madrid" dedi. "Kimler var kimler. Nereye sıkıştıracağım senin yarım saatlerini." 
Hakikaten kimler vardı kimler. 
O Fatih Altaylı , Ceyda Erenoğlu , Şebnem Öz , Romina, Michael, Hakan Gündüz , Muzo, Okan Bayülgen , Kadir Çöpdemir vesaire. 
"Hiç fark etmez" dedim. 
Onlar hepsi müthiş radyocular da, ben radyocu değilim nasıl olsa. Nereye koyarsan koy, farketmez. 
Fatih, en dinlenen saatin sonrasına koydu. 
9 30'da o Babıali Yokuşu'nu bitiriyordu, beni anons ediyordu, 10'a kadar da ben anlatıyordum da anlatıyordum. 
Böyle başladı işte 'Köyün Delisi'. 
Böyle de devam etti. 
Ve... Radyoda, haftada iki yarım saati şarkısız oturtmak neredeyse imkansızken. 
Ve... Ses tonum kötü, çok hızlı konuşuyorum, sık detone oluyorum. 
Bir radyo programı için düşünülecek en son adamım belki de. 
Ve... Bu program oturdu valla. 
İnanılacak gibi değil. 
Ne dünü konuşmayı seviyorum, ne de dünü anlatmayı. 
Ama çok keyifli dünlerdi. 
Ceyda benim canım gibi zaten, Şebnem de hemen hemen öyle. Ve diğerleri de hepsi iyi arkadaşlardı. 
Tadında bırakmak lazım. 
Sabahları o yarım saat için, gidip gelmek 3-4 saatimi alıyordu. 
Üstelik son günlerde 'alt tarafı iki tane yarım saat konuşuyor' lafları kulaklarıma gelmeye de başlamıştı. 
Ne onların tadı kaçsın. 
Ne de benim. 
Evet seneler ne çabuk geçti. 
İşte bizim Ceyda'nın kızı Derin... Baksanıza şu haline... 
O zamanlar daha karnındaydı. 
Her şekilde Fatih'le konuşmadan bırakmazdım 
Bu sabah bi baktım, Hürriyet'e veda yazısını yazmış. 
Ayrılmış. 
İlk gördüğümde, teşekkür edeceğim kendisine. 
Bu ay sonu... 
Radyo D'yi bırakıyorum. 
Tadında... 
Ve... Onları özleyeceğimi biliyorum. 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 





</TEXT>
</DOC>
