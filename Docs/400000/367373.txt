<DOC>
<DOCNO> 367373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sonspo04.html </URL>
<DATE> 2005/08/05/ </DATE>
<TIME> 01.40 </TIME>
<AUTHOR>  </AUTHOR>
<HEADLINE>
Beşiktaş'ın Kayseri Erciyes kadrosu açıklandı... 
</HEADLINE>
<TEXT>

     Birinci Süper Lig’de, 6 Ağustos Cumartesi günü deplasmanda Kayseri Erciyesspor ile karşılaşacak Beşiktaş’ta kampa alınan kadro açıklandı. 
     Bu akşamki antrenmanda sağ ayak bileğinden sakatlanan Gökhan ve güneş çarpması nedeniyle istirahat eden İbrahim Akın, kadroya alınmadı. 
     Teknik direktör Rıza Çalımbay, takımla ilk çalışmasını bu akşamki antrenmanda yapan Ailton’u kamp kadrosuna dahil etti. Brezilyalı oyuncunun takımla kaynaşması için kadroya alındığı öğrenildi. 
     Beşiktaş’ta, Kayseri Erciyesspor maçı için kampa alınan kadroda şu futbolcular yer alıyor 
     Cordoba, Murat, Koray, İbrahim Toraman, Kürşat, Ali Tandoğan, Ali Güneş, Okan, Tayfur, Adem, İbrahim Üzülmez, Ahmed Hassan, Pancu, Youla, Veysel, Mustafa, Sergen, Ahmet Dursun, Tümer, Güven, Volkan, Ailton, Çağdaş. 
     
</TEXT>
</DOC>
