<DOC>
<DOCNO> 368648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/soneko43.html </URL>
<DATE> 2005/08/10/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Henkel, ortadoğu'da şirket satın aldı... 
</HEADLINE>
<TEXT>

     Henkel Grubu, inşaat sektörüne yönelik su izolasyon çözümleri üreten ve Birleşik Arap Emirlikleri'nde BAE pazar lideri konumunda bulunan Polybit Industries'in yüzde 49 hissesini ve yönetim haklarını aldı. 
     Henkel KGaA yapıştırıcılar bölümünden sorumlu Başkan Yardımcısı Alois Linder, konuyla ilgili yaptığı açıklamada, Polybit Industries'de çoğunluk hissesine sahip olarak, Birleşik Arap Emirlikleri'nde inşaat sektörüne hizmet konusunda mükemmel bir konum elde ettiklerini bildirdi. Kinder, ''Bu bizim bölgedeki inşaat sektörünün ticari hareketliliğinden kar elde etmemizi sağlayacaktır'' dedi. 
     Polybit geçen sene 250 kişilik çalışan kadrosuyla 25 milyon avroluk satış gerçekleştirdi. Su geçirmez ve korozyon önleyici izolasyon maddeleri ve inşaat kaplamaları üreten şirket, faaliyetlerini ağırlıklı olarak Ortadoğu, Afrika ve Asya'da yürütüyor. 
     
</TEXT>
</DOC>
