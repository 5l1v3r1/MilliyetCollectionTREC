<DOC>
<DOCNO> 358954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sondun71.html </URL>
<DATE> 2005/07/07/ </DATE>
<TIME> 22.25 </TIME>
<AUTHOR>  </AUTHOR>
<HEADLINE>
Belçika'da, ülkede özel güvenlik öenlemleri alınmasını kararlaştırdı.. 
</HEADLINE>
<TEXT>

     Belçika Başbakanı Guy Verhofstadt, ülkesinin terör eylemlerine özellikle hedef olacağına dair hiçbir işaret bulunmadığını, ancak özel güvenlik önlemleri alınmasının kararlaştırıldığını açıkladı. 
     Verhofstadt, adalet, içişleri ve ulaştırma bakanlarının katıldığı toplantıdan sonra yaptığı açıklamada, Belçika’daki bazı büyükelçilikler ile gar, metro ve sınırların korunması için harekete geçildiğini, komşu ülkelerle istihbarat alışverişi başlatıldığını, polis ve güvenlik birimlerine çeşitli talimatlar verildiğini duyurdu. 
     Başbakan Verhofstadt, güvenlik birimlerinin, olası terör tehditleri konusunda hükümete her gün düzenli raporlar sunacağını, gelişmelerin "adım adım" izleneceğini belirtti. 
     Verhofstadt, terörizmle mücadelede her ülkenin "yalnız çalıştığını" söyleyerek, uluslararası işbirliğinin ve istihbarat alışverişinin acilen geliştirilmesi gereği üzerinde durdu. 
     Belçika Başbakanı, AB bünyesinde terörizme karşı mücadeleyi koordine edecek, polis ve istihbarat birimlerini buluşturacak kalıcı bir kurum oluşturulması önerisini gündeme getirdi. 
     
</TEXT>
</DOC>
