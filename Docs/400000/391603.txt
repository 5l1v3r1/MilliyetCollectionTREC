<DOC>
<DOCNO> 391603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/siyaset/siy01.html </URL>
<DATE> 2005/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sincan savcısından alışılmadık bir 'iftar' 
</HEADLINE>
<TEXT>


Başsavcı Boyacı'nın, Adalet Bakanlığı Müsteşarı, H kimler ve Savcılar Yüksek Kurulu Başkan Vekili ile bazı kurul üyelerine iftar vermesi, hukuk çevrelerince yadırgandı 

ANKARA Milliyet 


Sincan Cumhuriyet Başsavcısı Erkan Boyacı, Türkiye'deki tüm h kim ve savcıları atama yetkisini elinde bulunduran H kimler ve Savcılar Yüksek Kurulu HSYK üyelerine iftar yemeği verdi. 
Sincan'daki Harikalar Diyarı kompleksinde bulunan Yörükevi Restoran, geçen hafta hukuk çevrelerinin alışık olmadığı bir organizasyona ev sahipliği yaptı. 
Sincan Başsavcısı Boyacı, Adalet Bakanlığı Müsteşarı Fahri Kasırga ile HSYK Başkan Vekili Celal Altunkaynak'ın da aralarında bulunduğu bazı kurul üyelerine iftar verdi. 
Ancak Mahmut Acar ile Yaşar Engin Selimoğlu'nun aralarında bulunduğu bazı kurul üyeleri yemeğe katılmadı. 

Fatura kime 
Yemekte bazı h kim ve savcılarla Sincan Başsavcılığı personeli de yer aldı. Yemeğin faturasının Sincan Başsavcılığı tüzelkişiliği adına kesildiği iddia edildi. ANKA Ajansı'nın sorularını yanıtlayan Boyacı, kurul üyelerine yapılan davetin "iftar değil, bir akşam yemeği olduğunu" söyledi. 

Atama kurul 
Yaklaşık 50 kişinin katıldığı yemeğin bedelinin 1000 YTL dolayında olduğunu söyleyen restoran sahipleri de, faturanın henüz kesilmediğini, ancak Boyacı ile organizasyonu gerçekleştiren birkaç kişi adına kesilmesi için talimat aldıklarını belirtti. Türkiye'deki tüm h kim ve savcıları atama yetkisini elinde bulunduran H kimler ve Savcılar Yüksek Kurulu HSYK , 5 asil ve 5 yedek üyeden oluşuyor. 
Başkanlığını Adalet Bakanı Cemil Çiçek'in yaptığı kurulun başkan vekilliği görevini Altunkaynak yürütüyor. Adalet Bakanlığı Müsteşarı Fahri Kasırga, asil üyeler arasında bulunuyor. 
Kurulun diğer asil üyeliklerini, Engin Selimoğlu, Ahmet Çetin Zöngür, Mahmut Acar, Sinan Tunca, yedek üyeliklerini ise Nuri Yılmaz, Emine Işın Esen, Belma Kösebalaban, M. Ali Esmer ve Salih Sırrı Uz yapıyor. 


</TEXT>
</DOC>
