<DOC>
<DOCNO> 354119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sontur25.html </URL>
<DATE> 2005/06/21/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
'Regl kanım' dediği kan ölen kocasına ait çıktı 
</HEADLINE>
<TEXT>

     DHA 

      Nehirde cesedi bulunan 41 yaşındaki Mustafa M'nin evinde yapılan aramada kanlı bir gömlek bulundu. Mustafa M'nin karısı L.M. gömlekteki kan için "Benim regl kanım bulaşmış" dedi. Ancak yapılan DNA testinde kanın M.M.'ye ait olduğu ortaya çıkınca L.M. cinayet sanığı olarak tutuklandı Sakarya'da 21 Aralık 2003 tarihinde Sakarya nehri kenarında iki çocuk babası Mustafa M.'nin cesedi bulundu. Yapılan araştırmada başına sert bir cisimle vurularak öldürüldüğü belirlenen M'nin eşi L.M. de sorgulandı. L.M. eşini kimin öldürdüğünü bilmediğini söyledi. 
     Evde arama yapan polis yatak odasında kanlı bir gömlek buldu. Gömlekteki kan izlerinin "regl kanı" olduğunu iddia eden L.M. serbest bırakıldı. Kan DNA testi için Adli Tıp Kurumu'na gönderildi. Yapılan test sonucu kanın öldürülen Mustafa M.'ye ait olduğu ortaya çıktı. Bunun üzerine L.M. gözaltına alınıp nöbetçi mahkemeye çıkartıldı. Susma hakkını kullanarak ifade vermeyen L.M. tutuklanarak cezaevine gönderildi. 
     
</TEXT>
</DOC>
