<DOC>
<DOCNO> 399001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sonsiy18.html </URL>
<DATE> 2005/11/29/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Baykal Türk milleti, çok milletli bir toplum ve ümmet değil 
</HEADLINE>
<TEXT>

     CHP Genel Başkanı Deniz Baykal, Türk milletinin, çok milletli bir toplum ve ümmet olmadığını ifade ederek, "Bir milletiz, o milletin adı da Türk milletidir" dedi. 
     Baykal, partisinin TBMM grup toplantısında yaptığı konuşmada, "kimlik" tartışmalarını değerlendirdi. 
     Açlığın, dünyanın en temel sorunlarından biri olduğunu ancak, bu sorunun çözülemediğini belirten Baykal, gelişmiş ülkelerin, dünyaya karşı sosyal, ekonomik ve insani sorumluluklarını unuttuklarını söyledi. Baykal, gelişmiş ülkelerin, bu sorunları çözmek yerine, "sen kimsin, dinin, mezhebin, ırkın ne" konularını gündeme getirdiğini ifade ederek, ekonomik sorunların çözülmesi ve refahın yükseltilmesinin, uluslararası dayanışmanın gereği olarak ortaya çıktığını belirtti. 
     İlerici olmanın tarifinin, ırk ve etnisite kavgasını tahrik etmek olmadığını dile getiren Baykal, "CEO’lar, sivil toplum örgütleri, uluslararası işbirliği modelleriyle gelip, toplumda, ırk ve azınlık tartışması yapar hale geliyorlar" diye konuştu. 
     
     AB’NİN AZINLIK STANDARDI..." 

     AB’nin, Lozan’daki azınlık tarifinin genişletilmesini istediğini kaydeden Baykal, sözlerini şöyle sürdürdü 
     " Olabildiğince azınlık üreteceğiz. Azınlıkları çoğaltırsak, ilerici, Avrupalı olursunuz diyorlar. Bize, ’AB’nin azınlık standardını siz de benimseyin’ diyorlar. AB’nin azınlık standardı ne, bizdeki standart ne Fransa’da azınlık lafının ağza alınmasına izin verilmiyor. ’Kaynaşmış milletiz’ diyorlar. O zaman, bana niye öyle diyorsun. ’Kendime uygulatmam ama sana uygulatırım.’ Yunanistan’da, Batı Trakya’da yaşayan Müslüman Türkler var. Ortodoks Yunan yönetimi, müftünün kim olacağına karar veriyor. Sen ne anlarsın Müslüman’ın müftüsünden 
     ’Sizin içinizden Alevileri azınlık kabul edin.’ Aleviler kabul etmiyor, bu toplumun, öz unsuru, kurucusu olduğunu söylüyor. ’Size haksızlık yapıyorlar.’ ’Biz, bu haksızlığın üstesinden gelmesini biliriz, çek elini üzerimizden’ diyoruz. ’Çözemezsin ancak, ayrılırsan çözersin.’ Ayrılırsa sorun mu çözülür, ülke mi çözülür Kürtlere, ’Siz azınlıksınız’ diyorlar. Kürtler, bu memleketin, vatanın, öz dayanağı, temeli olduğunu belirtiyor. ’Sen de ayrış...’ Sonra... Sonrası sonra gelecek, önce ikisi ayrılsın, diğerleri gelir..." 
     
     "BAŞBAKAN’IN KAFASINDAKİ YANLIŞLAR..." 

     Baykal, Türkiye’nin buna teslim olmaması gerektiğini belirterek, ülkeyi yönetenlerin, bu konuda gerekli duyarlılığı ve kararlılığı gösteremediğini öne sürdü. 
     Türkiye’de son dönemde gereksiz tartışmaların yaşandığını ancak, çok yararlı olduğunu ifade eden Baykal, "Şimdi Başbakanın kafasındaki yanlışları düzeltmeye çalışıyoruz henüz düzeltemedik, belki hiç düzeltemeyiz ama bazı şeyleri artık söyleyemez hale gelmiştir" diye konuştu. 
     Baykal, sosyolojik gerçeklerle politik ve hukuki gerçeklerin birbirinden farklı olduğuna işaret etti. Baykal, çeşitli mezhep, ırk ve dine mensup olunabileceğini bunun, devletin değil, herkesin kendi meselesi olduğunu kaydetti. 
     Devletin karşısında bu kimlikler ile çıkmadıklarını, devletin de bu kimlikleri görmemesi gerektiğini vurgulayan Baykal, "Devlet bende vatandaşı görmek zorundadır. Devlet, etnik kimlik, inanç bunları görmeyecek, kör olacak, sadece vatandaşı görecek" dedi. 
     Baykal, hukuki ve siyasi kimliklerin, etnik kimlikten farklı olduğunu dile getirdi. 
     
     "TAPU, KİMSENİN KASASINDA DEĞİL" 

     "Bizim devletimiz Türkiye Devleti’dir. Cumhuriyetimiz, Türkiye Cumhuriyeti’dir, bizim Cumhuriyetimiz de bir millet vardır, çok milletli bir toplum değiliz, ümmet de değiliz. Bir milletiz, o milletin adı da Türkiye milletidir" diyen Baykal, herkesin kendi kimliğini ifade etme hakkı bulunduğunu söyledi. 
     Türkiye devletini kuranların, "Türkiye devletini kuran Türkiye ahalisine, Türk milleti denir" ifadelerini anımsatan Baykal, Türkiye’nin tapusunun kimsenin cüzdanında, kasasında değil, 70 milyonun yüreğinde olduğunu vurguladı. 
     Baykal, Türk milletinin alt kimlik olmadığını bunu, herkesin kafasına yerleştirmesi gerektiğini kaydederek, "Kimliklerimizi söylemekten vazgeçersek, etnik gerçekleri ortadan kaldırırız" diyenlerin, hayal gördüğünü savundu. 
     Türkiye’de on binlerce Kürt kökenli vatandaş bulunduğunu ifade eden Baykal, "Bunlar Türk milletinin parçası, ferdi değil mi Bu milletin dışında mı Ana dili farklı diye ’alt kimliğin parçasısın mı’ diyeceğiz Güneydoğu’da yaşayan, bin yıldır et ve tırnak gibi yaşayan insanlarımız da bu milletin parçasıdır" dedi. 
     
     "SARIŞINLAR NE " 

     Başbakan’ın, "Amerika’da zencilerin alt kültür" olduğunu söylediğini belirten Baykal, "Sarışınlar ne " diye sordu. Baykal, zencilerin, Amerikan toplumunun özü olduğunu dile getirdi. 
     Başbakan’ın, "ABD’li zenci bir atletin madalya töreninde duygulanarak, gözlerinin yaşarmasına şaşırdığını" söylediğini anımsatan Baykal, "Şaşılması, şaşılacak bir şey" diye konuştu. 
     Baykal, Malatya’daki ishal salgınına da değinerek, bunun geçiştirilemeyeceğini söyledi. 
     Bu olayın, kamu hizmeti, kent yönetimi ve hizmet anlayışını ortaya koyduğunu ifade eden Baykal, temel atma törenleri, yemekler ve ihtişama ayrılan harcamaların, kentin içme suyunun güvenilirliğine harcanmadığını belirtti. 
     
</TEXT>
</DOC>
