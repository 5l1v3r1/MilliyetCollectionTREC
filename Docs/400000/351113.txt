<DOC>
<DOCNO> 351113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sontur31.html </URL>
<DATE> 2005/06/11/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Kaynar suyla işkence iddiası .. 
</HEADLINE>
<TEXT>

     Bursa’da, ablasından "evlatlık olarak" aldığı, ancak daha sonra yetiştirme yurduna verdiği 14 yaşındaki yeğeninin, "yurttan kaçtığı ve erkeklerle dolaştığı" gerekçesiyle, kaynar su dökerek yaralanmasına neden olduğu iddia edilen teyze, gözaltına alındı. 
     AA muhabirinin aldığı bilgiye göre, bir ihbarı değerlendiren polis, Maltepe Mahallesi Murat Sokak’taki Murat Tandoğan Parkı’nda M.V’yi 14 yaralı buldu. 
     Vücudunun belden aşağısı ve kollarında yaklaşık 20 gün önce meydana geldiği sanılan yanık izleri bulunan, saçları çok kısa kesilmiş haldeki M.V, 112 Acil Servis ekiplerince Şevket Yılmaz Devlet Hastanesi’ne kaldırıldı. 
     Hastanede pansumanı yapıldıktan sonra Işıklar Polis Merkezi’ne götürülen küçük kızın kendisini, Zümrütevler Mahallesi’nde oturan ve yanında kaldığı teyzesi S.Ö’nün 36 yaktığını öne sürdüğü öğrenildi. 
     Küçükken kendisine "evlatlık" alan teyzesi tarafından daha sonra Eşrefiler Kız Yetiştirme Yurdu’na verildiğini, ancak yurttan sık sık kaçtığı için annesi R.V’nin kendisini yanına aldığını anlatan küçük kızın, annesinin ikinci kez evlenmesi üzerine evden kaçarak sığındığı teyzesinin "sık sık yurttan kaçtığı, erkeklerle dolaştığı" gerekçesiyle kendisini kaynar su dökerek yaktığını ve saçlarını kestiğini iddia ettiği öğrenildi. 
     M.V’nin iddiası üzerine, hamile olduğu öğrenilen S.Ö gözaltına alınırken, küçük kızın annesi de ifadesi alındıktan sonra serbest bırakıldı. 
     
</TEXT>
</DOC>
