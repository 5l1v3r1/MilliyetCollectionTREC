<DOC>
<DOCNO> 364052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/soneko03.html </URL>
<DATE> 2005/07/25/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Mutfakta yaz ucuzluğu sürüyor... 
</HEADLINE>
<TEXT>

     Mutfakta sebze fiyatlarıyla mayıs ayından itibaren başlayan yaz ucuzluğu temmuzda da devam etti. Dört kişilik bir ailenin ortalama aylık gıda harcaması temmuzda yüzde 1 oranında azalarak 298.7 YTL’ye kadar geriledi. 
     ANKA’nın Türkiye’deki ailelerin gıda tüketim kalıbını esas alarak yaptığı hesaplama, gıda fiyatlarındaki düşüş eğiliminin dezenflasyon sürecine katkısının temmuzda da devam ettiğini gösterdi. DİE’nin 2003 yılında uyguladığı Hanehalkı Bütçe Anketi kapsamında belirlediği kişi başına gıda tüketimi miktarları ve bunların toplam gıda harcamaları içerisindeki ağırlığı dikkate alınarak ANKA tarafından hesaplanan gıda harcamaları endeksi temmuzda yüzde 1 oranında düştü. 
     Böylece bu yılki yaz ucuzluğunun başladığı mayıs ayından bu yana gıda harcamalarında toplam yüzde 5 oranında bir düşüş yaşandı. 
     Gıda harcamları endeksi Eylül Ekim 100 
     

Aralık 2003 104.3 Aralık 2004 118.4 2005 -Ocak 119.5 -Şubat 119.1 -Mart 118.8 -Nisan 120.7 -Mayıs 117.7 -Haziran 115.2 -Temmuz 114.0      
     GIDA FİYATLARI 

     Haziranda 301.7 YTL olarak hesaplanan gıda harcamalarının temmuzda 298.7 YTL’ye gerilemesine en önemli katkı et fiyatlarından geldi. Ankara’nın en fazla alışveriş yapılan merkezlerinden toplanarak ortalaması alınan fiyatlara göre kırmızı et kıyma ve kuşbaşı fiyatlarında ortalama yüzde 4.9 oranında bir düşüş yaşanırken, tavuk fiylatları yüzde 39.7 oranında azaldı. Süt fiyatları yüzde 2.5 oranında artarken, süt ürünlerinin fiyatlarında düşüş yaşandı. Yoğurt fiyatları ortalama yüzde 1.6, peynir fiyatları yüzde 5.8 azaldı. Yumurta fiyatlarında da yüzde 3.2’lik bir düşüş yaşandı. 
     Temmuzda domates fiyatları bir önceki aya göre yüzde 31, patlıcan fiyatları yüzde 27.4 oranında düşüş kaydederken, elma ve portakal fiyatları önemli ölçüde yükseldi. Temmuzda fiyatı ucuzlayan bir diğer ürün ise yüzde 6.7 ile pirinç oldu. Buna karşılık un fiyatlarında yüzde 10.5 oranında bir büyüme yaşandı. Ekmek fiyatları ise uzun bir süredir olduğu gibi değişmedi. Patates fiyatlarında da yüzde 25’le dikkate değer bir artış yaşandı. 
     4 kişilik ailenin haziran ayı gıda harcamaları ve bir önceki 
     aya göre değişim. 
     

Ürün YTL Değişim Pirinç 6.86 -6.7 Un 12.92 10.5 Ekmek 29.05 0.0 Makarna 2.11 -5.6 Kırmızı et 30.81 -4.9 Tavuk 4.60 -39.7 Süt 14.85 2.5 Yoğurt 12.24 -1.6 Peynir 12.76 -5.8 Yumurta 4.02 -3.2 Margarin 2.50 0.0 Portakal 4.51 8.1 Elma 15.60 48.3 Karpuz 1.11 0.0 Domates 6.10 -31.0 Ispanak 2.05 0.0 Patlıcan 1.33 -27.4 Patates 7.46 25.3 Fasulye 2.51 0.0 Toz şeker 10.33 -6.5 Çay 5.65 -1.3 Diğer 189.33 -1.0 Toplam 298.77 -1.0      
</TEXT>
</DOC>
