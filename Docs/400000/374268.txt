<DOC>
<DOCNO> 374268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/siyaset/siy06.html </URL>
<DATE> 2005/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'ye biz sınıf atlattık' 
</HEADLINE>
<TEXT>


ANKARA Milliyet 


Başbakan Recep Tayyip Erdoğan, 30 Ağustos Zafer Bayramı akşamı yayına konulan "Ulusa Sesleniş" konuşmasında, Türkiye'nin son dönemde dev organizasyonlar gerçekleştirdiğini belirterek, "İçeride ve dışarıda ellerini ovuşturarak bekleyen kötü niyet sahiplerinin yüzünü güldürmedik" dedi. Erdoğan, konuşmasında şu mesajları verdi 
SINIF ATLADIK NATO Zirvesi, İslam Konferansı Örgütü toplantısı, Şampiyonlar Ligi, Asya Kalkınma Bankası Zirvesi, Eurovision Şarkı Yarışması finalleri, 22. Dünya Mimarlar Zirvesi, OECD Zirvesi, UNIVERSIADE Gençlik Oyunları ve Formula 1 yarışlarına Türkiye damgasını vurmuştur. Bunlar adeta çıtanın yükselttiği ve bu noktada Türkiye'nin adeta sınıf atladığı hareketlerdir. Türkiye, bizim dönemimizde sınıf atlamıştır. 

Okullar zamanında açılacak 
3 BİN KM ASFALT YOL "Yol medeniyettir" anlayışıyla 2003 - 2005 arasında 5 bin 756 kilometre bölünmüş yolda çalışma yaparak, bunun 3 bin 796 kilometresini asfalt, 908 kilometresini üstyapı, 1052 kilometresini de toprak tesviye seviyesinde tamamladık. Son 2 yılda yapılan bölünmüş yol, Cumhuriyet tarihi boyunca yapılmış bölünmüş yol uzunluğunun 2 katına yakın bir yek n tutmaktadır. 
OKULLAR 12 EYLÜL'DE AÇILACAK Bazı spekülasyonlar yapılıyor yok 12 Eylül'de okullar başlamayacak, yok kitaplar gelmeyecek, kitaplar eksik, kitaplar yetiştirilemeyecek. Bunların hepsi uydurmacadır asla bunlara iltifat etmeyiniz. İlan ettiğimiz tarih neyse o tarihte okullarımız başlayacaktır. Bütün eksiklikler giderilmiştir, her şey hazırdır. Bu yıl da öğrencilere 105 milyon kitap dağıtılacak. 
Erdoğan'ın konuşma günü olarak 30 Ağustos'u seçmesi dikkat çekti. Başbakanlık kaynakları, "Özellikle bugün seçilmedi. Normal düzeninde yayımlandı" dediler. 




</TEXT>
</DOC>
