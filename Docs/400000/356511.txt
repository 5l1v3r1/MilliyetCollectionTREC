<DOC>
<DOCNO> 356511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/yazar/bila.html </URL>
<DATE> 2005/06/29/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Demirel İstedin de ödenmedi mi 
</HEADLINE>
<TEXT>

9. Cumhurbaşkanı Süleyman Demirel, 'İddiaya muhatap olan kişi Şevket Demirel , benim borcum yok diyor. Var diyorsan, iddia sahibi olarak bunu ispatlaman gerekir. Borcu varsa önce bir iste bakalım' diyor 

Murat Demirel'in Egebank'tan doğan borçları nedeniyle babası Şevket Demirel'in 9 şirketine el konulmasına tepki gösteren 9. Cumhurbaşkanı Süleyman Demirel, "işlem gayri hukukidir, gasptır" yorumunu yaptı. 
Şirketlere el konulmasından sonra önceki gün Isparta'ya giderek kardeşi Şevket Demirel'le konuşan Süleyman Demirel, dünkü görüşmemizde şu değerlendirmeleri yaptı 
"Yapılan işlem hukuki değildir. Birinin suçu için bir başkasına ceza vermek Hammurrabi'den beri yok. Böyle hukuk anlayışı olmaz. Suçun şahsiliği diye bir hukuk prensibi vardır. Birisinin babası şu, amcası bu diye böyle muamele yapamazsınız. Kim suçlu diyorsanız cezayı da ona vermeniz gerekir. Oğlunun borcunu babası ödesin diye bir kural koyamazsınız. Birisinin borcu var diye onun babasının, akrabasının malına mülküne el koyamazsınız. Koyarsanız bunun adı gasp olur. Şevket Bey'e yapılan muamele budur." 

Erdoğan'ın bilgisi 
9. Cumhurbaşkanı Süleyman Demirel, olayda siyasi bir yön bulunup bulunmadığına ilişkin sorumuzu yanıtlarken de şöyle konuştu 
"Ben bir siyasi taraf görmedim, hissetmedim. Eğer hissetseydim o zaman tavrım başka olurdu." 
Demirel, işlemin Başbakan Erdoğan'ın bilgisi dahilinde yapılıp yapılmadığına ilişkin soruyu yanıtlarken ise, "Elbette Başbakan'ın bilgisi dahilindedir. Böyle bir el koyma işleminden Başbakan'ın bilgisinin olmaması mümkün değildir. Bu tür işler, üst düzeyin bilgisi dahilindedir" dedi. 
Demirel, Şevket Demirel'in çok önceden bu tür girişimleri hissederek, Başbakan Erdoğan'a bir mektup gönderdiğini belirterek şöyle devam etti "Şevket Bey çok dikkatli, çok titiz biridir. Nitekim, bu tür hukuk dışı eğilim ve girişimleri hissetmiş olacak ki, çok önceden Başbakan'a bir mektup gönderdi. El koyma işleminden sonra da Isparta'dan Başbakan'a bir telgraf gönderdi. Durum orada izah ediliyor." 

'Borcum yok diyor' 
Demirel, Şevket Demirel'in şirketine el koyanların ortaya geçerli bir gerekçe koyamadıklarını belirtti ve şu bilgileri verdi 
"İddiaya muhatap olan kişi Şevket Demirel benim borcum yok diyor. Sen var diyorsan, o zaman, iddia sahibi olarak bunu ispatlaman gerekir. Şevket Bey, benim Egebank'la bir ilgim yok diyor. Sen var diyorsan, iddia sahibi olarak ispatlaman gerekir. Sen diyorsun ki Egebank'tan Şevket Bey'in şirketlerine kaynak aktarıldı. Peki, ne zaman, ne kadar kaynak aktarıldı, kim aktardı Bunları ortaya koyman gerekir. Şevket Bey ben böyle bir kaynak kullanmadım, bir kredi kullanmadım diyor. Sen kullandın diyorsan ispatlaman gerekir. Kaldı ki, diyelim kredi kullandı, borcu var. Sen bunu geri istedin mi İstedin de ödenmedi mi Borcu varsa, önce bir iste bakalım. Borç varsa, zamanı gelince borcunu istersin. Ortada böyle bir durum yok. Hal böyleyken gelip adı Şevket Demirel olsun veya olmasın birisinin malına mülküne el koyamazsın. Bir adamın işyerine gelip başkasının borcu için senin malına mülküne el koydum, oğlunun borcunu sen ödeyeceksin diyemezsin. Gasp olur. Hukuk rejimi ortadan kalkar." 
9. Cumhurbaşkanı Süleyman Demirel, Murat Demirel'in borcuyla ilgili olarak da şu değerlendirmeyi yaptı 
"Murat Demirel'in borcu varsa, onun malına mülküne el koyarsın. Zaten koymuşsun. Ama onun borcu var diye babası da olsa başka birinin malına mülküne el koyamazsın." 
Demirel, Şevket Demirel'in şirketlerine el konulmasının hukuk dışı bir işlem olduğunu tekrarlayarak, "Umarım, mahkeme bu yanlış işi düzeltir" dedi. 

'Yaptıklarının Apo'dan farkı yok' Oğlu Murat Demirel'in Egebank borçları için şirketlerine el konulan Şevket Demirel ise dünkü görüşmemizde şu değerlendirmeyi yaptı "Benim bir borcum yok. Borcum olsa bugüne kadar isterlerdi. Eğer varsa, bugün istesinler, bugün ödeyeyim. Ama böyle bir şey yok. Ne kredi kullanmışım, ne başka bir şey. Egebank'ın bizim şirketlerimizde bir ortaklığı, bir iştiraki de yok. 5 yıldır senin borcun var, öde diyen de olmadı. Çünkü borcum yok. Bu yapılan hukuki bir iş değil. Bunların yaptığı şu 10 tane koyun, 10 teneke yağ ver diyorlar. On vermezsen beş ver, gönder diyorlar. Apo gibi. Bunların yaptığının Apo'nun yaptığından farkı yok. 1 milyar ver diyorlar, 1 olmazsa 500 ver diyorlar. Böyle hukuk olur mu Murat Demirel ayrı bir kişi. Zaten daha onunla da bir anlaşmaya varmış değiller. Sermaye aktardın diyorlar. İştirak yok, kredi yok nasıl sermaye aktarılacak veya artırılacak Bunu izah eden, belgeleyen de yok. Ama Türkiye'de h l vicdanlı h kimler var. Buna inanıyorum. Adalet bu yanlışlığı düzeltecektir. Tabii, adalete başvurularımızı yapıyoruz." 

'Şantaj' suçlamalı telgraflar... Şevket Demirel Başbakan Tayyip Erdoğan, Adalet Bakanı Cemil Çiçek ve BDDK ve TMSF'nin ilgili bakanı olan Başbakan Yardımcısı Abdüllatif Şener'e dün gönderdiği telgraflarda da, itirazlarını sıralıyor. Telgraflarında ne el konulan şirketlerine Egebank'tan kaynak aktarımı yapıldığını, ne de TMSF'ye tek kuruş borçları olmadığını belirten Şevket Demirel, Başbakan'a "El koyma kararı keyfi, şantaja yönelik ve uygulaması tamamen kanunsuzdur" diyor. 
Çiçek'e telgrafında "Bu haksızlıkla bizim onurumuzla da oynanmıştır" ifadesini kullanan Şevket Demirel, Şener'e gönderdiği metinde de benzer ifadelerden sonra şunları ekliyor 
"...Böyle bir baskına niçin maruz kaldım Sorumluluğunuz altındaki TMSF'nin bu olayda yarattığı hukuksuzluk ve yanlışlık kimsenin adalet duygusuna sığmayacak kadar büyüktür. Şirketlerin gerçek sahiplerine iadesini arz ederim. Saygılarımla." 



</TEXT>
</DOC>
