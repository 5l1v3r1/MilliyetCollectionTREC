<DOC>
<DOCNO> 368149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sontur40.html </URL>
<DATE> 2005/08/08/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
İstanbul'daki patlama, patyıcı madde yapımı sırasında meydana geldi 
</HEADLINE>
<TEXT>

     İstanbul Emniyet Müdürlüğü, Zeytinburnu’nda bir apartmandaki patlamanın, "patlayıcı madde yapımı esnasında meydana geldiğinin değerlendirildiğini" bildirdi. 
     İstanbul Emniyet Müdürlüğü’nden yapılan yazılı açıklamada, saat 11.45 sıralarında Zeytinburnu Yenidoğan Mahallesi 42 6 Sokak’taki 5 
     numaralı apartmanın ikamet olarak kullanılan 3 numaralı dairesinde patlama olduğu hatırlatıldı. Patlamada, evde bulunan 2 kişinin öldüğü, 5 kişinin de çeşitli yerlerinden yaralandığı, ayrıca binada maddi hasar meydana geldiği ifade edilen açıklamada, şöyle denildi "Olay yerinde yapılan incelemeler neticesinde, söz konusu olayın, patlayıcı madde yapımı esnasında meydana geldiği değerlendirilmiş, ölen 2 kişinin kimlik tespit çalışmaları ile birlikte araştırma ve soruşturmaya çok yönlü olarak devam edilmektedir." 
     
</TEXT>
</DOC>
