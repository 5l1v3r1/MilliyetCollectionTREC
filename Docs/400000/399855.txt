<DOC>
<DOCNO> 399855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/yasam/yas02.html </URL>
<DATE> 2005/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'AIDS tedavisinde bürokrasi olmaz' 
</HEADLINE>
<TEXT>


Prof. Dr. Selim Badur Üçlü tedaviyle AIDS artık ölümcül değil. Ancak Türkiye'de hastaların ithal ilaçlara ulaşması bürokrasi nedeniyle gecikiyor 

AHU COŞKUN İstanbul 

1 ARALIK Dünya AIDS Günü nedeniyle dün tüm dünyada ve Türkiye'de çeşitli etkinlikler vardı. Lares Park Otel'de düzenlenen 7. Türkiye AIDS Kongresi'nde AIDS Savaşım Derneği Başkanı Prof. Dr. Selim Badur, üçlü tedavi yöntemiyle Batılı ülkelerde AIDS'in ölümcül olmaktan çıktığını söyledi. Badur, "Üç ilaç kombinasyon olarak veriliyor. Bu yöntemde virüsün çoğalması farklı aşamalarla durduruluyor" dedi. 

BADUR, tedavi yöntemlerinde gelişmeler yaşanmasına rağmen, Türkiye'de AIDS hastalarının ilaç temininde bürokratik sorunlarla karşılaştığını ifade etti "Bu ilaçların bir kısmı ithal ve bazı özel izinlere ihtiyaç var. 1.5 ay boyunca gümrükte takıldığı için piyasada o ilaçları bulmak imk nsız oluyor. Bu arada hastanın tedavisine ara vermek gibi bir lüksü yok. Bu bürokrasinin olmaması lazım." 


</TEXT>
</DOC>
