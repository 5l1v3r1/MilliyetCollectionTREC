<DOC>
<DOCNO> 351169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/guncel/gun02.html </URL>
<DATE> 2005/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Burslarından artırıp yurda destek verdiler 
</HEADLINE>
<TEXT>


Şirvan'da okuyan çoğunluğu kızlardan oluşan öğrenciler, okumayan kızlara yurt yapımına katkı için 2 bin YTL topladı 

İSTANBUL Milliyet 

Gazetemizin kız çocuklarının okullulaştırılması amacıyla sürdürdüğü "Baba Beni Okula Gönder" kampanyasına Şirvanlı öğrencilerden de anlamlı bir destek geldi. Şirvan Yatılı İlköğretim Bölge Okulu'nda YİBO okuyan kız öğrenciler de burslarından artırdıkları paraları okuyamayan kardeşleri için bağışladı. 
Kampanyamızı yakından takip eden öğrenciler, okuyamayan kız çocukları için para toplamaya karar verdi. İlçe genelindeki Şirvan YİBO, Atatürk İlköğretim Okulu, Şehit Yüzbaşı Hakkı Akyüz İlköğretim Okulu ve Şirvan Lisesi'nde okuyan çoğunluğu kızlardan oluşan öğrenciler, okuyamayan kız çocuklarına yurt yapımına katkı için 1.5 ay sonunda toplam 2 bin YTL topladı. Toplanan para, Şirvan Kaymakamlığı aracılığıyla kampanyanın hesabına yatırıldı. 

YİBO'daki ilk kız öğrenciler 
Şirvan Kaymakamı Davut Gül, özellikle Şirvan YİBO'da sonradan okullulaştırılmış kız öğrencilerin kampanyaya büyük katkı yaptıklarını belirterek, şöyle dedi 
"Bu YİBO'da daha önce hiç kız öğrencimiz yoktu. Bir yıl önce 88 kızımızı okullulaştırdık. Böylelikle bu YİBO'daki ilk kız öğrenciler oldular. Bu 88 kız öğrenciye kaymakamlık aracılığıyla her ay 50 YTL burs veriyoruz. Bu bursun bir miktarını bu iş için bağışladılar. Bir süre öncesine kadar kendileri okuyamıyordu. Şimdi kardeşleri okuyabilsin diye katkıda bulundular." 
Şu anda ilçede tespit edilmiş ancak okullulaştırılamayan yaklaşık 300 kız öğrencinin bulunduğunu söyleyen Gül, okul çağındaki çocuklarını eğitimden mahrum bırakan 190 aileye bu süre içerisinde toplam 170 bin YTL para cezası verdiklerini ifade etti. Gül, "Kız çocuklarını okula gönderen ailelere de Sosyal Yardımlaşma ve Dayanışma Vakfı'ndan toplam 700 bin YTL ödül dağıttık. Bu ceza ve ödüllendirmeden sonra ilçe genelinde 1150 kız çocuğunu okullulaştırdık" diye konuştu. 

Kampanyaya bağış yapanlar 28. gün 

BURS HESABI 
Bahar Mis, F. Şebnem Bayraktaroğlu, F. Tufan Tunçyüz, Havva Arzu, İffet Müge Arıkan, Mehmet Yeni, Melike Sel, Nazan Uluyurt, Necip Turgur Coşkuner, Orhan Camcı 

KIZ YURDU HESABI 
Berna Dede, Bilal Emre Karadağ, Dilara Kırman, Enver - Aysel Gürses, İzzet Yaylagül, Kevser Dursun Arslan, Mehmet Yeni, Nafia Ülgen, Nilgün - Necdet Yenilmez, POAŞ Çalışanları, Serkan Aynalı, Sevgi Açıkalın, Uğur Gürkan Günday, Öznur Özgirgin, Barış Eruyanık, Melike Özmer, Hamza Bektaş, Hande İnan, Sibel Aköz, Adem Ulusoy, Yasemin Telli, Ali Turhan, Gül Doğan, Mina Cinkök, Dilek Aksoy, Musa Aksoy, Arife Aksoy, Ahmet Aksoy, Muhammet Aksoy, Celalettin Karademir, Kadir Kocabaşoğlu, Büşra Sezer, Nigar Çetemen 

Not Eğitim destekçilerinin listesi devam edecek. 


</TEXT>
</DOC>
