<DOC>
<DOCNO> 384890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sontur08.html </URL>
<DATE> 2005/10/07/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Okulda baltalı dahşet 
</HEADLINE>
<TEXT>

     
     Ökkeş İŞÇİ GAZİANTEP, DHA 
     
GAZİANTEP’te, lisenin dış cephesini boyayan 32 yaşındaki Mehmet Özdikici, öğrencilerin gözleri önünde tartıştığı iş ortağı 30 yaşındaki Ali Akbağ’ı baltayla sırtından yaraladı. 
     Kent merkezindeki Bayraktar Lisesi’nde tadilat yapan işçiler Mehmet Özdikici ve Ali Akbağ, binanın dış cephesini boyarken para yüzünden tartışmaya başladı. Tartışmanın kısa sürede kavgaya dönüşmesi üzerine Özdikici, teneffüste olan öğrencilerin gözleri önünde tadilatta kullandığı baltayı alarak arkadaşı Akbağ’ın sırtına vurdu. Kanlar içinde kalan Akbağ, okul yöneticileri tarafından Gaziantep Devlet Hastanesi’ne götürülerek tedaviye alındı. Olaydan sonra kaçan zanlı ise kısa sürede yakalandı. 
     Okula gelen polis, kavgayla ilgili okul yöneticileri ve öğrencilerinden bilgi alırken, tedavisi süren Ali Akbağ’ın sağlık durumunun iyi olduğu belirtildi. Olayla ilgili ifade veren Ali Akbağ, Mehmet benden para istedi. İş ortaklığımız nedeniyle para problemimiz vardı. Bu yüzden tartıştık. Fakat 15 yıllık arkadaşım bir anda beni sırtımdan vurdu, onu asla affetmem'' dedi 
     
</TEXT>
</DOC>
