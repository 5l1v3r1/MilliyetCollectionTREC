<DOC>
<DOCNO> 375842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sontur31.html </URL>
<DATE> 2005/09/05/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Yaz sıcakları yeniden... 
</HEADLINE>
<TEXT>

     Hafta sonunu yağmurlu geçiren Türkiye, yeni haftaya açık bir hava ile giriyor. Yurdun kuzeyinde yağışlar yer yer görülürken, güneyde güneşli günler yaşanacak. İstanbul üç gün boyunca parçalı bulutlu, İzmir, Adana ve Antalya açık. Açık bir gökyüzüne sahip Ankara'da perşembe günü sağanak yağış bekleniyor. 
     Hava sıcaklığı tüm yurtta 5 derece artacak. En yüksek hava sıcaklıkları İstanbul'da 29, Ankara'da 26, İzmir'de 31, Antalya'da 35, Adana'da 34, Erzurum'da 23, Trabzon'da 23, Diyarbakır'da 33 derece olacak. 
     BUGÜN Orta ve Doğu Karadeniz ile Erzurum-Kars bölümünde sağanak yağış görülüyor. Yağışlar özellikle Karadeniz'in kıyısında etkili... Marmara ve Batı Karadeniz'de poyraz kuvvetli esecek. 
     YARIN ve ÇARŞAMBA yalnızca Doğu Karadeniz'de yağış bekleniyor. Akdeniz, Güneydoğu Anadolu ve Kıyı Ege'de yaz mevsimi sürüyor, yurdun kuzeyi parçalı bulutlu... 
     PERŞEMBE günü ise yağmur etki alanını genişletiyor. Orta ve Doğu Karadeniz ile birlikte İç Anadolu'nun kuzeyi günü yağışlı geçirecek. Marmara, Batı Karadeniz ve Doğu Anadolu'da gökyüzü parçalı bulutlu, diğer yerlerde açık ve güneşli... 
     
</TEXT>
</DOC>
