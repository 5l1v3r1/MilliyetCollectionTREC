<DOC>
<DOCNO> 357892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/son/sontur35.html </URL>
<DATE> 2005/07/03/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Büyükada'da yangın korkuttu... 
</HEADLINE>
<TEXT>

     Büyükada’da çıkan orman yangınında, çam ağacı ve bitki örtüsü ile kaplı yaklaşık 2 hektarlık alan zarar gördü. 
     Alınan bilgiye göre, adanın Birlik Meydanı’nda bulunan lunaparkın etrafındaki ağaçlık alanda, henüz belirlenemeyen bir nedenle öğle saatlerinde yangın çıktı. 
     İlk müdahale Adalar itfaiyesi tarafından yapılan yangın, rüzgarın da etkisiyle ağaçlık alana yayılmaya başladı. 
     Orman Bölge Müdürlüğü’nden bir helikopter ile itfaiye ve belediye ekiplerinin müdahale ettiği yangının yayılması önlenerek, kontrol altına alınması sağlandı. 
     Sürdürülen çalışmalarla tamamen söndürülen yangın sonucu yaklaşık 2 hektarlık çam ağacı ve bitki örtüsü ile kaplı alanda hasar oluştu. 
     Yangının çıkış nedeniyle ilgili çalışmalara başlandığı bildirildi. 
     
</TEXT>
</DOC>
