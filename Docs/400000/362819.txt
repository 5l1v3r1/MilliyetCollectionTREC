<DOC>
<DOCNO> 362819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sontur07.html </URL>
<DATE> 2005/07/20/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
TBMM Çaycısı, yüzbaşı rolüyle 40 milyar dolandırdı 
</HEADLINE>
<TEXT>

     Erhan GÖGEM KIRIKKALE, DHA 

      KENDİSİNİ Yüzbaşı olarak tanıtıp, iş bulma vaadiyle vatandaşları 40 bin YTL dolandırdığı ve evli olmasına rağmen kendisini bekar olarak tanıtıp bir kadını hamile bıraktığı iddia edilen 36 yaşındaki Mustafa Yıldız yakalandı. Sahte Yüzbaşı'dan 18 kişi davacı oldu Ankara’ya bağlı Elmadağ ilçesi ile Kırıkkale’de kendisini istihbarat yüzbaşısı olarak tanıtan Mustafa Yıldız, vatandaşlardan iş bulma vaadiyle para, bazı işyerlerinden de, iş bağlama’ vaadiyle çeşitli ev eşyası aldı. İşyeri sahipleri ve vatandaşların, dolandırıldıklarını anlayarak başvurmaları sonucu, Kırıkkale il Jandarma Komutanlığı ile Yahşihan ilçe komutanlığına bağlı ekipler, düzenledikleri operasyonla zanlıyı Kırıkkale Yüksek İhtisas Hastanesi bahçesinde yakalandı. 
     
     İTİRAF ETTİ 
     TBMM de çaycılık yaptığı tespit edilen Yıldız, Jandarma ekipleri tarafından yakalandıktan sonra yapılan sorgulamasında sucunu itiraf ederek, bir süreden beri sahte kimlikle yüzbaşı rolü yaptığını ve bir çok kişiyi dolandırdığını söyledi. Evli olmasına rağmen, bekar olduğunu söyleşip 28 yaşındaki S.Ö. ile nikahsoız yaşayan ve kadını hamile bırakan Yıldız, adliyeye çıkarılırken, S.Ö. adliye koridorlarında Allah belanı versin’ diye bağırdı. 
     Mustafa Yıldız hakkında, kendilerini dolandırdığı iddiasıyla 18 kişi şikayetçi olurken, Yıldız'ın iş vaadi ile 2- 3 bin YTL aldığı, ayrıca Kırıkkale ve Elmadağ ilçesinde bir çok işyerinden beyaz eşya aldığı tespit edildi. 
     
</TEXT>
</DOC>
