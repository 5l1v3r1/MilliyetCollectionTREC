<DOC>
<DOCNO> 369615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/dunya/dun04.html </URL>
<DATE> 2005/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Zapatero'dan Schröder'e destek 
</HEADLINE>
<TEXT>



İspanya Başbakanı Jose Luis Rodriguez Zapatero, Almanya'da 18 Eylül'de yapılacak genel seçimlerde Başbakan Gerhard Schröder'i desteklediğini açıkladı. Zapatero, Alman Sosyal Demokrat Partisi'nin internet sayfası "www.spd.de"de yayımlanan açıklamasında, Schröder'in seçimleri bir kez daha kazanması durumunda, bunun kendi iktidarı döneminde başlatılan "gerekli" reformların meyve vereceğini göstereceğini belirtti. Zapatero, "Başbakan Schröder, ileri görüşlü, Almanya ve Avrupa'ya sinyal verebilecek bir kişi. Biz Avrupalılar bunu biliyoruz ve ben Alman vatandaşlarının da bunun bilincine vardıklarına ve eylül ayında buna uygun olarak oy vereceklerine inanıyorum" diye konuştu. 


</TEXT>
</DOC>
