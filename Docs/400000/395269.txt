<DOC>
<DOCNO> 395269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonyas04.html </URL>
<DATE> 2005/11/15/ </DATE>
<TIME> 03.25 </TIME>
<AUTHOR>  </AUTHOR>
<HEADLINE>
15 yaşında bir çocukla evlenen 37'lik kadına 'Tecavüz' davası... 
</HEADLINE>
<TEXT>

     ABD'de 15 yaşında bir oçocukla evlenen 37 yaşındaki kadın, erişkinliğe ulaşmamış birine tecavüz etmekle suçlanıyor. 
     Gainesville Times Gazetesi'nin haberine göre, Lisa Lynnette Clark adlı kadın, hamile kaldığı gençle geçen hafta evlendi. 
     Gencin velayeti üzerinde bulunan büyükannesi Judy Hayles, torunuyla kadının ilişkisinin 2 yıldır sürdüğünü söyledi. Büyükanne, torunuyla Clark'ın hemen hemen aynı yaşlardaki oğlunun yakın arkadaş olduklarını, torununun çoğu hafta sonunu Clark'ların evinde geçirdiğini anlattı. Büyükanne Hayles, şimdi evliliği sona erdirmeye çalıştıklarını söyledi. 
     Bölge Savcısı Lee Darragh da, çocuklara tecavüz konusundaki Georgia yasalarının, evlensin ya da evlenmesin 16 yaşın altındaki bir kişiyle cinsel ilişkiyi yasakladığını söyledi. Gözaltına alınan Clark'ın, 30 Kasım'da mahkemeye çıkarılacağını belirten Darragh, davayla ilgili ayrıntı vermedi. 
     Georgia eyaletinde ailenin izniyle 16 yaşında evlenilebiliyor. Ancak yasalar, çiftin çocukları olması ya da kadının hamile olduğunu kanıtlaması halinde yaş konusunda istisna getirebiliyor. 
     
</TEXT>
</DOC>
