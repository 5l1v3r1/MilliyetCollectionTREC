<DOC>
<DOCNO> 390892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/son/sonspo19.html </URL>
<DATE> 2005/10/30/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Tigana Ben zaten Türkiye'ye gelmek istiyordum... 
</HEADLINE>
<TEXT>

     Beşiktaş'ın prensip anlaşmasına vardığı Fransız teknik direktör Jean Tigana, İstanbul'a geldi. 
     Jean Tigana, Atatürk Havalimanı'nda yaptığı açıklamada, Beşiktaş'ın kendisine iyi bir öneride bulunduğunu belirterek, ''Onlar beni, ben de onları sevdim. Beşiktaş'ı biliyorum. Türk takımlarından çok öneri aldım ama hiçbiriyle oturup transfer görüşmesi yapmadım. Şimdi Beşiktaş'ı seçtim. Ben zaten Türkiye'ye gelmek istiyordum. Bana yabancı bir ülke değil'' diye konuştu. 
     Yardımcılarıyla birlikte İstanbul'a gelen Tigana, sözleşmesinin süresinin ne olacağının sorulması üzerine, ''2 yıl'' yanıtını verdi. 
     Tigana ve yardımcıları, bu akşam Beşiktaş'ın Ankaragücü ile yapacağı lig maçını izleyecek, yarın da resmi sözleşme imzalayacak. 
     
</TEXT>
</DOC>
