<DOC>
<DOCNO> 370408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonyas08.html </URL>
<DATE> 2005/08/16/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
İnternette satılık kaplanlar ve goriller 
</HEADLINE>
<TEXT>

     BBC TÜRKÇE 

      İngiltere'nin en saygın gazetelerinden The Guardian, sanal alemde satışa çıkarılan binlerce hayvanı bugün sayfalarına taşıdı ve 'İnternette satılık kaplanlar ve goriller' başlığını kullandı. 
     Habere göre, yasalarla korunması gereken ve soyu tükenmekte olan binlerce yabani hayvan, internette satılığa çıkarılmış. 
     Hayvanları koruma amaçlı uluslararası bir vakfın, 100'e yakın internet sitesini taramasıyla ortaya çıkan verilere göre, vahşi hayvan pazarının büyüklüğü milyarlarca doları buluyor ve bu ticaret, bütün türlerin yok olmasına neden olabilir. 
     Guardian'ın haberinde, beş aylık dişi bir şempanzenin fiyatının 65 bin dolar, iki haftalık erkek şempanzenin ise 60 bin dolara satıldığına ilişkin internet ilanları verildiği vurgulanıyor. 
     Yetişkin bir gorile yaklaşık 8 bin dolar Siberya kaplanına ise yaklaşık 70 bin dolar fiyat biçiliyor. Habere göre, vakıf, internetin yasadışı vahşi hayvan ticaretinde çok önemli bir rol oynadığının altını çiziyor. 
     
</TEXT>
</DOC>
