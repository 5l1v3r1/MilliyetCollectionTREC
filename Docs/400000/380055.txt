<DOC>
<DOCNO> 380055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sontur30.html </URL>
<DATE> 2005/09/20/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Cenazede polis araçlarının taşlanmasıyla ilgili 5 kişi gözaltına alındı 
</HEADLINE>
<TEXT>

     Tunceli’de, bir polis memurunun öldürdüğü taksi şoförünün cenaze töreninde polis araçlarının ve güvenlik kontrol kulübelerinin taşlanmasıyla ilgili olarak 5 kişi gözaltına alındı. 
     Soruşturma kapsamında gözaltına alınan 5 zanlı, ifadelerinin alınmasının ardından adli makamlara sevk edildi. 
     Atatürk Mahallesi’nde, 14 Eylül’de, alkollü olduğu öne sürülen polis memuru R.L. tarafından silahla vurularak ağır yaralanan ve kaldırıldığı Elazığ Araştırma Hastanesi’nde hayatını kaybeden taksi şoförü Hasan Akdağ’ın cenazesi Tunceli’ye getirilirken bir grup, polis araçlarını ve güvenlik kontrol kulübelerini taşlamıştı. 
     
</TEXT>
</DOC>
