<DOC>
<DOCNO> 391465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sonspo06.html </URL>
<DATE> 2005/11/01/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Galatasaray'da bir cengaver aranıyor 
</HEADLINE>
<TEXT>

     Alioum Saidou’nun Gençlerbirliği maçında sarı kart görerek cezalı duruma düşmesinin ardından orta saha krizi baş gösterdi. 
     Bu sezon tüm maçlarda 11’de sahaya çıkıp, 90 dakika forma giyen Kamerunlu orta saha oyuncusunun yokluğunda, Diyarbakırspor’a karşı kimin görev yapacağı merak konusu. Volkan’ın bir türlü form tutamaması, Ayhan’ın sakatlıktan yeni çıkmış olması nedeniyle bu bölgede formaya en yakın isim olarak Ergün Penbe gözüküyor. Gerets’in kararını perşembe günü vermesi bekleniyor. 
     
     Chris Garnett geri gönderildi 
     asketbol takımı menaceri Müge Berkalp, Beykoz karşısında aldıkları yenilgiyi kötü oynamalarına bağladı. Berkalp, başka bir noktaya daha dikkat çekerek, Herhalde sezon başında Beykoz ile çok maç yapıp bunları kazanmamız da oyuncular üzerinde rehavete neden oldu'' yorumunu yaptı. Bu arada ABD’li Chris Garnett geri gönderildi. Berkalp, Garnett için, Kendisi istediklerimizi yapacak bir oyuncu değildi. Başka bir yabancı oyuncu arayışı içerisindeyiz'' ifadesini kullandı. 
     
     Rakip Sintez Kazan 
     En Trophy Kupası’nda Türkiye’yi temsil eden Galatasaray Sutopu Takımı’nın yeni rakibi Rusya’dan Sintez Kazan oldu. 2. tur maçlarında aldığı iki galibiyet, bir yenilgiyle bir üst tura çıkan Sarı-Kırmızılılar, ilk maçını 19 Kasım’da Rusya’da oynayacak. Rövanş mücadelesi, 11 Aralık’ta İstanbul’da yapılacak. Cim Bom, rakibini geçmeyi başarırsa, çeyrek finale yükselecek. 
     
     Canaydın rötar yaptı 
     Geçtiğimiz hafta içerisinde bir basın toplantısı düzenleyen ve bu hafta bir kez daha basının karşısına geçeceğini açıklayan Başkan Özhan Canaydın, basın toplantısını erteledi. Geçen hafta düzenlediği basın toplantısında, Tahkim Kurulu ve Futbol Federasyonu’nda yaşanan gelişmelerle ilgili sert açıklamalar yapan Cim Bom’un patronu, konuşmasının son bölümünde, Önümüzdeki hafta bir basın toplantısı daha düzenleyerek, Galatasaray üzerine oynanan oyunlarla ilgili açıklamalar yapacağım'' demişti. Canaydın’ın, daha sonra fikir değiştirdiği ve basın toplantısını önümüzdeki haftaya ertelediği öğrenildi. 

FANATİK 
     
</TEXT>
</DOC>
