<DOC>
<DOCNO> 373970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/guncel/gun06.html </URL>
<DATE> 2005/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın korumaları şoför dövdü iddiası 
</HEADLINE>
<TEXT>


HÜLYA YILMAZ İstanbul 

Başbakan Erdoğan, dün Ankara'ya gitmek üzere konvoyla birlikte Üsküdar'daki evinden Atatürk Havalimanı'na doğru hareket etti. E - 5 Karayolu'nun İncirli mevkiinde konvoydaki otomobillerden birinden inen korumalar, yol kenarında bekleyen minibüs şoförüyle tartıştı. Aralarında Erdoğan'ın yeğeni Ali Erdoğan'ın da bulunduğu öne sürülen korumalar, gazetecilerin yaklaşması üzerine olay yerinden uzaklaştı. Gözünün altı kanayan şoför Ayhan Özgür, korumaların, kendisini şerit değiştirmediği için durdurarak dövdüğünü öne sürdü. Korumalardan şik yetçi olmayacağını belirten Özgür, "Başbakan bu görüntüleri görsün yeter" dedi. Korumalar ise, minibüsün, bir kurye motosikletine çarptıktan sonra yoluna devam ettiğini, kendilerinin de bu yüzden olaya müdahale ettiğini söyledi. 


</TEXT>
</DOC>
