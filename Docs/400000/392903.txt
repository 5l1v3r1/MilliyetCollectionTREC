<DOC>
<DOCNO> 392903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/astro/index.html </URL>
<DATE> 2005/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Daha sabırlı olmalıyız 
</HEADLINE>
<TEXT>


Gün teknik işler, sosyal konular ve grup çalışmaları açısından verimli geçebilir. Ancak duygularımızı yeteri kadar rahat anlatmakta zorlanabiliriz. Koç'lar iş hayatında planlı olmaları halinde başarılı olacaklar ancak, üstlerle ilişkilerde ölçülü olmaları gerekiyor. İleriye dönük amaçlarında kararlılık ve şans getirici koşullar da bulunuyor. Boğa'lar yeniliğe açık durmalılar. Yeni kişilerle tanışmak ve yolculuklar söz konusu olabilir. Yabancılarla temaslar onlara çok şey kazandıracak. İkizler duygusal alanda huzursuzlar. Bugün düşüncelerini netleştirmeyi başarmalı ve ortaklaşa alanda bazı engelleri aşmalılar. Bu arada eşin parasal durumuyla ilgili konular öne çıkabilecek. Yengeç'ler ortaklaşa alanda verimli bir gündeler. Yenilikler yapabilir ve ciddi kararlar almaları gereken gelişmelerle ilgilenebilirler. İkili ilişkilerinde eleştirilere açık olmalarında fayda var. Aslan'lar günlük işler ve düzen gerektiren konulara yönelmeliler. İş ortamında olumlu değişiklikler deneyebilirler. Bugün sağlık konusunda özenli olmalılar. Başak'lar artan işlerine rağmen gevşemeye çalışmalılar. Duygusal alanda hareketli bir gün olurken, çocuklarla ilgili konular oyalayıcı görünüyor. 
Terazi'ler işlerini iyi planlamalı ve bitmesi gereken konuları ihmal etmemeliler. Ailevi konular ve yeni sorumluluklar almaları onları zorlayabilir. Sabırlı olmalılar. Akrep'ler yakınlarla ilgili konularla ilgilenecekler. Bugün eğitimle ilgili konularda önemli girişimler ve yenilikler gündeme gelebilecek. Yay'lar ileriye iyimser bakıyorlar fakat ortaklaşa çalışmalarda uzlaşıcı olmaları lazım. Arkadaşlarının desteği sayesinde verimli bir gün geçirebilirler. Oğlak'lar maddi konularda gerçekçi düşünmeli. Bu alanda bazı sıkıntılar ortaya çıkabilir. Bu konudaki endişeleri aşmak için sabırlı olmaları lazım. Kova'lar yeni girişimlerde bulunabilecekler. Bu arada duygusal anlamda onları etkileyen konulara karşı yapıcı yaklaşmaları gerekecek. Balık'lar başkalarına fayda sağlayıcı konularla ilgileniyorlar. Geçmişle ilgili meselelerin onların moralini bozmasına izin vermemeliler. 


</TEXT>
</DOC>
