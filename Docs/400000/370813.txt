<DOC>
<DOCNO> 370813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/yazar/akyol.html </URL>
<DATE> 2005/08/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Etnik milliyetçilik ve demokrasi 
</HEADLINE>
<TEXT>


KÜRTLER deyince homojen bir 'etnik cemaat' tasavvur etmek, etnik milliyetçilerin bir yanılgısıdır. 
Etnik milliyetçilerin 'etnik cemaat' tasavvuru yanlıştır. DEHAP gibi etnik milliyetçi partiler ancak yüzde 5 civarında oy alıyor. Kürtlerin oranı bu kadar mı Demek ki her Türk Türkçü olmadığı gibi, her Kürt de Kürtçü değil. 
Peki, hangi kültürel, duygusal, sosyal ve ekonomik sebepler büyük kitlelerin etnik milliyetçiliğe kapılmasını önlüyor 
İşte çözümün anahtarı burada aranmalıdır. 

EVVELA hızlanan toplumsal değişme faktörü... Nüfus uzmanı Prof. Servet Mutlu'ya göre, 1966 yılında beş Kürt vatandaşımızdan biri batı illerimizde yaşıyordu, 1990'da ise üç Kürt vatandaşımızdan biri batı illerimizde yaşamaktadır Ekonomik değişimin yarattığı bu harmanlanma artarak devam ediyor. 
Yine Prof. Mutlu'nın belirttiği gibi, böylesine iç içe geçen bir toplumda, etnik federasyon fikri facialara yol açar. New Perspectives on Turkey, Spring 1995 
Gerçekten, dünya pratiği bir sosyoloji kanunu gibi gösteriyor ki, Türkiye'nin bazı illeri 'Kürdistan' olursa, diğer tamamı 'Türkistan' olur ve bu korkunç facialarla gerçekleşir bundan en büyük zararı sayıca az, bölgece kapalı kesimler görür. 
İşte bu konuda halkın genel sağduyusu etnik milliyetçiliği sınırlandırıyor. 
Bundan başka, bin yıllık tarihin yarattığı ortak hafıza, değerler, duygular, gelenekler ve akrabalıklar da Türkiye'yi duygularla birleştiriyor. 
Kuzey Irak'a bir göç yok, ama elbette İzmir'e var Bunun temelindeki birliktelik duygusunu iyi analiz etmek ve geliştirmek gerekir. 
Bütün Kürtler Kürtçü olmadığı için bölgede bile DEHAP'ın oy ortalaması AKP'nin gerisindedir. Aynı entegrasyon işlevini yapacak bir sol partiye de ihtiyaç vardır Hem kimliklere saygılı, hem ülke bütünlüğü ve üniter devlete sadık büyük kitle partileri... 
Kimliklere saygılı diyorum, çünkü, "Kürt meselesi"ni yok saydığımız zamanlardan kalan refleksler sorunu kaşımaktan başka işe yaramaz. 

ETNİK milliyetçilikler belli şartlarda tırmanır, belli şartlarda geriler. Artık "etnik hareketler sosyolojisi"ni inceleyerek, etnik milliyetçiliğin ekmeğine yağ sürmekten sakınarak, kimliklere saygı göstererek ve aynı zamanda ortak duygusal değerleri geliştirerek meseleye bakmamız gerekir. 
Türkiye, üniter devlet sistemi içinde bunu başarabilir. 
Bunun için kimliklere saygı ile birlikte, üniter devlet ve birlikte yaşama ilkesinin gereği olan değerlere, bayrağa, ortak ve resmi dil olarak Türkçeye, vatandaşlık kavramının ahlaki ve siyasi değerlerine sadakat göstermek gerekir. 
Fakat DEHAP çizgisindeki politikacılar bazen "Türkiye partisiyiz" deseler de, bu samimiyetsiz bir taktiktir her zaman etnik-şoven milliyetçi kışkırtmalar yapıyorlar. 
Son olarak, talimatla kurdukları DTH'ye katılım için yayımladıkları bildiride, Öcalan'ın emir ve talimatı altında "Kürtler arası birliğin" oluşturulmasından bahsediyorlar Hani "Türkiye partisi" idiniz. 
Biraz siyasi ahlak, biraz insani sorumluluk, biraz akıl ve itidal... Sorunu itidalle çözmekmümkün... 
Türkiye'nin üç dört ilini 'Kürdistan' yapmak uğruna, her üç Kürt'ten birinin yaşadığı bütün Türkiye'yi "Türkistan" yapacak nitelikteki bu totaliter ve etnik-şoven tahriklerin faturası, binlerce ölüm ve yoksullukla yaşanmadı mı 
Kana doymadınız mı 



</TEXT>
</DOC>
