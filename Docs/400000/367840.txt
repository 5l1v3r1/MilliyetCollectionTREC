<DOC>
<DOCNO> 367840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sonspo01.html </URL>
<DATE> 2005/08/07/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Serhat Akın ilk maçında 2 gol attı... 
</HEADLINE>
<TEXT>

     Mehmet Özdemir AA 

Belçika Birinci Ligi'nde Anderlecth Kulübü, yeni transferi Serhat Akın ile sezona hızlı bir giriş yaptı. La Louviere karşısında sezonun ilk maçını 6-0 kazanan Anderlecth'in 2 golünü 45 ve 85. dakikalarda Serhat Akın attı. 
     Serhat Akın, yalnız golleriyle değil, çabukluğu, güzel pasları ve uzun deparlarıyla Anderlecht'te gecenin yıldızı seçildi. Anderlecth Teknik Direktörü Vercauteren Franky, Serhat'ın hazırlık dönemini de çok iyi geçirdiğini, ancak birara hafif sakatlıktan sonra yedekte kaldığını, ileri yönelik çok faydalı oyuncu olduğunu söyledi. 
     Vercauteren, şöyle konuştu 
     ''Serhat'ı boşuna Anderlecth'e getirmedik. Kulübün istediği tüm nitelikler Serhat'ta mevcut. Serhat bunu sezonun ilk maçında hem attığı iki golle hem de sergilediği güzel futbolla ispat etti. Serhat formunu sağlayabilirse ileride Belçika ve Avrupa liglerinin yıldız futbolcularından biri olabilir.'' 
     
</TEXT>
</DOC>
