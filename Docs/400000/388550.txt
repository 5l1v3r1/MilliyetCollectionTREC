<DOC>
<DOCNO> 388550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/soneko28.html </URL>
<DATE> 2005/10/21/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Intel'in 3. çeyrek geliri 9.9 milyar dolar... 
</HEADLINE>
<TEXT>

     Intel, yılın üçüncü çeyreği için 9.9 milyar dolar gelir açıkladı. 
     Intel’den yapılan açıklamaya göre, şirketin 3. çeyrek operasyon karı 3.1 milyar dolar olarak gerçekleşti, yıllık olarak yüzde 31’lik önceki döneme göre ise yüzde 17’lik bir artış oldu. Net kar 2 milyar dolar olarak belirlenirken, yıllık bazda yüzde 5’lik artış, önceki döneme göre ise yüzde 2’lik bir düşüş gerçekleşti. 
     Intel Üst Yöneticisi Paul Otellini, 3. çeyrekte şirketin gelirleri ve tüm önemli ürün serilerinde, pazara sürülen ürün adedi açısından, tüm zamanların rekorunu gerçekleştirdiklerini kaydetti. 
     Öte yandan Intel, Belçika’da son yenilikçi teknolojilerin sergilendiği bir dijital ofis açtığını duyurdu. 
     Ofis, kurumların, teknoloji firmalarının ve kanal bünyesindeki şirketlerin Intel’in dijital ofis vizyonunu denemeleri için hazırlandı. 
     Dijital ofis teknolojileri, gelişmiş güvenlik, kolay ve geniş bağlantı, uzaktan bilgi işlem yönetimi ve etkin veri yönetimi sağlamayı hedefliyor. 
     
</TEXT>
</DOC>
